Заголовок:Security 2.0

Дата: ----------
URL:http://www.kzzi.nau.edu.ua/news/security-2-0/
==================================================
Security 2.0

Студенти кафедри технічного захисту інформації Факультету комп’ютерних наук та технологій відвідали виставку Security 2.0 – головну галузеву подію України в сфері обладнання та технологій безпеки, гуманітарного розмінування, цивільного захисту та домедичної допомоги.

Виставка проходила 2 та 3 жовтня 2024 року у виставковому центрі «АККО Інтернешнл» в місті Києві. Виставка SECURITY 2.0 не просто платформа для представлення новітніх розробок, вона охоплює питання від сучасних технологій безпеки та гуманітарного розмінування до кібербезпеки та захисту інфраструктури. Студенти ознайомились з новітніми технологіями та рішеннями у сфері безпеки, дізналися про сучасні підходи до гуманітарного розмінування, занурилися у світ кіберзахисту та цифрової безпеки та мали змогу взяти участь у майстер-класах з домедичної допомоги.

Виставка Security 2.0 справила враження своїм сучасним підходом до безпеки. Інноваційні технології, представлені на заході, продемонстрували нові можливості в кіберзахисті, фізичній безпеці та управлінні ризиками.

Перед входом, надворі, стояли розміновувальні машини, які розміновують території, і бронемашина, мобільні укриття, які побудовані з бетонних плит, а також укриття, які всередині зроблені так, що можна находиться довгий час, як кімната. Потім, далі вже всередині, експонати найбільше були спрямовані саме для військових, було багато стендів з шоломами, бронежилетами, плитами для них,також були дрони, як маленькі фпв, так і великі, також стояла техніка для розмінувань ще, броньована машина, але не військова, цивільна.

На виставці також проводились тренінги по першій домедичній допомозі. Особливо, вразили інтерактивні стенди та практичні демонстрації рішень, які акцентували увагу на важливості інтеграції різних систем.  Ми ознайомились з принципом роботи поліграфа, навчились надавати першу медичну допомогу при пораненнях та мали змогу роздивитись різні види модульних конструкцій укриттів. Також ми мали змогу перевірити свої знання з кібербезпеки та отримати приємні сувеніри.