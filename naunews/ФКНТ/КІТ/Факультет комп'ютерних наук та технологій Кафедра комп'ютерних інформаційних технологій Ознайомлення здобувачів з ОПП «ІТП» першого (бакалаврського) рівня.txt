Заголовок:Ознайомлення здобувачів з ОПП «ІТП» першого (бакалаврського) рівня

Дата: ----------
URL: https://kit.nau.edu.ua/news/view?id=97
==================================================
Ознайомлення здобувачів з ОПП «ІТП» першого (бакалаврського) рівня
 2023-09-29
29.09.2023 на кафедрі комп‘ютерних інформаційних технологій НАУ відбулась зустріч здобувачів груп ТП-115Б, ТП-116Б з гарантом освітньо-професійної програми «Інформаційні технології проектування» першого (бакалаврського) рівня спеціальності 122 «Комп‘ютерні науки» к.пед.н. доцентом Сінько Ю.І. та провідними викладачами. Здобувачів ознайомлено з метою освітньо-професійної програми, яка полягає у формуванні та розвитку у здобувачів вищої освіти загальних і професійних компетентностей з впровадження та застосування інформаційних технологій проєктування у різних галузях науки, техніки, економіки і народному господарстві в цілому, та визначено об'єкт освітньо-професійної програми. Здобувачі ознайомились з основними характеристиками освітньо-професійної програми, з програмними компетентностями та програмними результатами навчання, з переліком та змістом обов’язкових компонент та їх логічною послідовністю, передбаченими формами підсумкового контролю. Серед яких навчальні дисципліни «Основи програмування», «Об'єктно-орієнтоване програмування», «Крос-платформне програмування», «Технологія створення програмних продуктів», «Технології комп'ютерного проектування», «WEB-технології та WEB-дизайн» та інші, які дають можливість оволодіти фаховими компетентностями як у галузі комп’ютерних систем, так і програмного забезпечення широкого призначення. Розглянуто реалізацію права здобувачів вищої освіти на вільний вибір навчальних дисциплін та створення індивідуальної освітньої траєкторії шляхом обрання дисциплін вибіркового компоненту освітньо-професійної програми. Здобувачів ознайомлено з процедурою обрання вибіркових компонентів ОПП.