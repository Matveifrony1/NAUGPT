Заголовок:Профорієнтаційна робота викладачів кафедри КІТ в Авіакосмічному ліцеї

Дата: ----------
URL: https://kit.nau.edu.ua/news/view?id=130
==================================================
Профорієнтаційна робота викладачів кафедри КІТ в Авіакосмічному ліцеї
 2025-04-25
25 квітня 2025 року відбулася зустріч викладачів кафедри комп’ютерних інформаційних технологій, асистентів Мельниченко Поліни Ігорівни та Кравченка Миколи Олексійовича з майбутніми абітурієнтами – учнями 11-х класів Авіакосмічного ліцею НАУ. Захід мав на меті ознайомити випускників із сучасними напрямами підготовки за спеціальністю F3 «Комп’ютерні науки» на кафедрі комп’ютерних інформаційних технологій, особливостями навчання в університеті, перспективами працевлаштування та наукової діяльності в галузі ІТ.

Асистенти кафедри провели презентацію освітніх програм першого (бакалаврського) рівня «Технології управління комп’ютерними системами» та «Цифрові технології проектування» , розповіли про навчальні дисципліни, студентські проєкти та можливості участі в хакатонах, стартапах і дослідницьких ініціативах. Зустріч пройшла в теплій атмосфері та викликала значний інтерес у ліцеїстів, багато з яких висловили зацікавленість вступати саме до КАІ.

Кафедра комп’ютерних інформаційних технологій дякує адміністрації авіакосмічного ліцею НАУ за співпрацю та зацікавлену молодь і з нетерпінням чекає майбутніх студентів!