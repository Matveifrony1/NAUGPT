Заголовок:Міністерство освіти і науки України підтримає проєкт молодих науковців з комп‘ютерних наук та кібербезпеки

Дата: ----------
URL: https://kit.nau.edu.ua/news/view?id=119
==================================================
Міністерство освіти і науки України підтримає проєкт молодих науковців з комп‘ютерних наук та кібербезпеки
 2024-12-27
Наказом Міністерства освіти і науки України від 27.12.2024 №1801 затверджено перспективний дослідницький проєкт, «Методи, моделі та програмні засоби управління інцидентами кібербезпеки в критичній інфраструктурі держави», що отримає державне фінансування з 2025 року. Керує проєктом Вікторія Сидоренко — к.т.н., доцентка кафедри комп’ютерних інформаційних технологій на Факультеті комп’ютерних наук та технологій. Проєкт спрямований на посилення кіберзахисту важливих державних об’єктів. Проєкт успішно пройшов конкурсний відбір серед наукових досліджень молодих вчених, які працюють (навчаються) у закладах вищої освіти та наукових установах, що належать до сфери управління МОН України. Проєкт спрямований на вирішення стратегічно важливого завдання - посилення кібербезпеки державних об’єктів. Фінансування проєкту здійснюватиметься за рахунок коштів Державного бюджету України з 2025 року. Вітаємо Вікторію Сидоренко та її команду і бажаємо успішної реалізації запланованих досліджень!