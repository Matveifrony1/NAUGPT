Заголовок:Ознайомлення здобувачів з ОПП «ІУСТ» першого (бакалаврського) рівня

Дата: ----------
URL: https://kit.nau.edu.ua/news/view?id=78
==================================================
Ознайомлення здобувачів з ОПП «ІУСТ» першого (бакалаврського) рівня
 2022-10-21
21.10.2022 на кафедрі комп‘ютерних інформаційних технологій НАУ відбулась зустріч здобувачів груп УС110Б – УС113Б з гарантом освітньо-професійної програми «Інформаційні управляючі системи та технології» першого (бакалаврського) рівня спеціальності 122 «Комп‘ютерні науки» к.т.н. доцентом Райчевим І.Е., завідувачем кафедри д.т.н. професором Савченко А.С. та провідними викладачами. Здобувачів ознайомлено з метою та об'єктом освітньо-професійної програми. Розглянуто програмні результати навчання, загальні та фахові компетентності, передбачені освітньо-професійною програмою. Здобувачі ознайомились з переліком та змістом обов’язкових компонент та передбаченими формами контрольних заходів. Серед обов’язкових дисциплін ОПП такі навчальні дисципліни, які Основи програмування, Крос-платформне програмування, Організація баз даних та знань, Розподілені обчислення та хмарні технології, Інтелектуальний аналіз даних, Комп'ютерні мережі, Технологія створення програмних продуктів, Методи та системи штучного інтелекту, Управління ІТ-проектами, WEB-технології та WEB-дизайн, які дають можливість оволодіти фаховими компетентностями у сфері комп‘ютерних наук. Здобувачам було роз’яснено які дисципліни є базисом інформаційних технологій, а які висвітлюють методи та засоби створення інформаційних систем різного призначення. Розглянуто можливості щодо формування індивідуальної освітньої траєкторії здобувачів шляхом обрання дисциплін вибіркового компоненту освітньої програми.
