Заголовок:Roadmap
Дата: ----------
URL: https://kit.nau.edu.ua/page/roadmap
==================================================
Roadmap
1–2 курси: Здобуття фундаментальних знань з основ програмування, комп’ютерних систем, алгоритмів, структур даних, дискретної математики (у форматі). Студенти вивчають мови програмування, бази даних, операційні системи. Проводяться перші лабораторні та практичні проєкти, участь у командних розробках. Можливе залучення до внутрішніх IT-конкурсів і хакатонів. На цьому етапі закладаються основи системного мислення і програмних навичок.

Після 2-го курсу (літо після 2): Кваліфіковані студенти можуть проходити оплачувані стажування або працювати на початкових позиціях у партнерських ІТ-компаніях (наприклад, Junior Developer, QA Engineer, System Administrator). Багато студентів вже з другого курсу долучаються до реальних проєктів SoftServe, EPAM та інших (компанії пропонують місця на програмах інтернатури). Наприклад, GridDynamics щорічно приймає студентів на програми стажування.

3–4 курси: Продовження спеціалізації: поглиблені курси з розробки програмного забезпечення, кібербезпеки, штучного інтелекту, хмарних технологій, комп'ютерних мереж, адміністрування та управління IT-системами. Студенти виконують курсові і дипломні проєкти, часто у співпраці з промисловими партнерами. Можливі обміни та стажування (в Україні й за кордоном). Наприкінці навчання випускники переходять на професійні ролі Mid/Senior розробників, аналітиків, ІТ-архітекторів, керівників напрямів тощо.

FAQ (часті запитання)
Детальну інформацію про освітні програми можна дізнатися тут

Інформацію про вступ можна відслідкувати тут

Реєстрація на день відкритих дверей факультету тут

Інформацію про викладачів можна переглянути тут

Чим програми кафедри КІТ відрізняються від інших?
Освітні програми КІТ мають практичну спрямованість: основний акцент – на практиці, реальних умовах та безцінному досвіді: програмування, розробку та управління інформаційними системами, а не на абстрактні математичні, інженерні, електричні чи аналітичні теорії. Наприклад, студенти більше часу приділяють побудові програмних проєктів, системному адмініструванню і тестуванню, ніж вивченню складної математики. Програми передбачають глибоке ґрунтовне вивчення принципів проєктування та управління ІТ-системами.

В чому різниця між освітніми програмами?
Технології управління комп'ютерними системами: програма готує фахівців для авіаційної та інших галузей, здатних розробляти сучасні автоматизовані комп’ютерні системи управління.
Цифрові технології проєктування: студенти вчаться автоматизовувати управлінські та бізнес-процеси, розробляти цифрові рішення для підприємств і держсектору.

Які компетенції набуває студент?
Студенти обох програм набувають загальних і фахових компетенцій: здатність до аналітичного мислення, розв’язування прикладних завдань, володіння базовими засобами програмування та програмного інженерства. Зокрема, випускники вміють проектувати та супроводжувати програмне забезпечення, використовувати сучасні IT-методології (DevOps, Agile, AI та ін.). Вони здатні працювати з комп’ютерними мережами й серверами, забезпечувати інформаційну безпеку, аналізувати великі дані та працювати з базами даних. Інтегральна компетентність полягає у вмінні вирішувати складні інженерні задачі в галузі ІТ.

На які дисципліни робиться акцент?
Обидві програми включають велику частку практичних дисциплін. Основні курси – програмування (Java, C#, Python тощо), розробка ПЗ (десктопне, веб, мобільне та їх поєднання), алгоритми й структури даних, комп’ютерні мережі та операційні системи, бази даних, тестування програмного забезпечення, штучний інтелект та машинне навчання, системи керування проєктами, DevOps, кібербезпека, моделювання систем, управління ІТ-процесами. Навчання містить лабораторні роботи та проєктні семінари, з використанням баз, бібліотек, фреймворків, тощо.

Чи є академічна мобільність у студентів?
Так! Кафедра КІТ підтримує ініціативу МОН (мон.gov.ua) і просуває залучення студентів до професійних курсів, міжнародного стажування та навчання, участі у професійних змаганнях, конференціях та ін.

З нещодавнього, студент кафедри успішно завершив стажування в туреччині на підприємстві BAYKAR - детальніше можна дізнатися тут

Яку позицію займає кафедра щодо інструменів, агентів та ШІ в цілому?
Кафедра підтримує використання сучасних технологій у навчальному процесі та професійній діяльності. ШІ та агенти - потужні інструменти ІТвця, що не замінять його знань та навичок, а тільки покращуватимуть якість його діяльності!

З нещодавнього, викладачі кафедри успішно завершили курс з використання ШІ-агентів у навчальному процесі "Teachers winter 2025" - детальніше можна дізнатися тут

На які професії орієнтоване навчання?
Навчальні плани сформовані так, щоб випускники могли працювати на посадах сучасного IT-ринку. Це, зокрема: розробник програмного забезпечення (Software Engineer), системний аналітик, DevOps-/інженер з підтримки, QA-спеціаліст / тестувальник ПЗ, системний адміністратор, Data Analyst, Менеджер/координатор IT-проєктів, фахівець з кібербезпеки тощо. Програма відповідає вимогам Національного класифікатора (ДК 003:2010) і готує випускників до посад у різних секторах економіки, насамперед у сфері інформаційних технологій.

Хто є партнерами-роботодавцями програм?
Кафедра КІТ співпрацює тільки з провідними IT-компаніями України та авіаційної галузі. Серед них – SoftServe, EPAM, GlobalLogic, GridDynamics, ДП «Антонов» та інші. КІТ має партнерські відносини зі SoftServe (Educational Gold Partner), що дає доступ студентам до інноваційних курсів і практик. GlobalLogic і GridDynamics щороку організовують освітні програми і стажування для наших студентів.

Чи займається кафедра наукою?
Кафедра реалізує наукові і навчальні проєкти, у яких можуть брати участь студенти. Зокрема, 2025 року кафедра бере участь у держпроекті МОН «Методи, моделі та програмні засоби управління інцидентами кібербезпеки в критичній інфраструктурі держави» (керівник – доц. В. Сидоренко). Також студенти працюють над проєктами, пов’язаними з авіаційною безпекою, обробкою польотної інформації та іншими прикладними завданнями. Реалізація таких проєктів забезпечує практичну підготовку (командні розробки, кейс-стаді).

Окрім цього, кафедра має студентське наукове товариство (керівник - Пивоваров О. І.) - детальніше можна дізнатися тут

Особливості викладацького складу
Викладацький склад КІТ – це сплав науковців і IT-практиків. Серед викладачів є кандидати і доктори технічних наук, які проводять дослідження в галузі комп’ютерних наук, а також інженери-практики з досвідом у промислових проєктах та поточною діяльністю у ІТ-підприємствах.

ОСВІТНЯ ПРОГРАМА «Технології управління комп’ютерними системами»
(Computer Systems Control Technologies) ОС «БАКАЛАВР»

ВИКОРИСТОВУЙ ІНТЕЛЕКТ ДЛЯ УПРАВЛІННЯ СКЛАДНИМИ СИСТЕМАМИ!
Мета освітньої програми
Підготовка висококваліфікованих фахівців у сфері комп’ютерних наук, з фокусом на розробку та впровадження технологій управління комп’ютерними системами. Програма формує знання та навички для аналізу, розробки, адміністрування, оптимізації та управління складними системами, як для авіації, так і для інших високотехнологічних галузей.

Ким зможеш працювати?
Фахівець з інтелектуальних систем управління
Інженер-програміст з автоматизованих систем управління
Програміст систем реального часу (real-time systems developer)
Архітектор інформаційних систем, систем управління
Адміністратор комп'ютерних систем
Фахівець з обробки даних (Data Scientist, Big Data)
Інженер з хмарних технологій та DevOps (Cloud, DevOps Engineer)
Розробник систем зі штучним інтелектом (AI Developer)
Розробник повного стеку (Full Stack Developer)
QA-інженер та автоматизатор тестування
Веб-розробник (Web Developer)
Розробник мобільних застосунків (Android Developer)
Роботодавці – партнери освітньої програми
IT-компанії, що займаються розробкою програмного забезпечення та AI-рішень (SoftServe, EPAM, GlobalLogic)
Компанії в галузі Big Data та аналітики (GridDynamics)
Індустріальні підприємства з напрямом цифровізації
ІТ-компанії, що займаються розробкою спеціалізованого авіаційного ПЗ (ТОВ «МонстрСофтверГруп»)
Державні установи оборонного та авіаційного напряму (ДП «Антонов», Національне бюро з розслідувань подій на транспорті)
Що будеш вивчати?
Операційні системи та бази даних
Програмування та алгоритми (С/С++, Python, Java, SQL, Kotlin, JavaScript та ін.)
Технології кібербезпеки
Технології Software Development, розробка мобільних додатків
Якість та тестування ПЗ
Мережеві, хмарні технології та DevOps
Високопродуктивні та паралельні обчислення
Аналітика даних та великі дані (Data Science, Big Data)
Штучний інтелект, нейронні мережі
Web програмування
Спеціалізовані дисципліни: системи управління та ПЗ для авіації та високотехнологічних галузей
Конкурентні переваги
Актуальні дисципліни, що охоплюють напрямки Software Development, високопродуктивних та хмарних технологій, аналітики даних. Спеціалізована лабораторна база, стажування у провідних IT-компаніях, участь у міжнародних стажуваннях та наукових проєктах, залучення практикуючих ІТ-спеціалістів до викладання профільних дисциплін.

Ця програма – ваш шанс стати інженером управляючих систем майбутнього!
ОСВІТНЯ ПРОГРАМА «Цифрові технології проєктування»
(Digital Design Technologies) ОС «БАКАЛАВР»

ЦИФРОВІ РІШЕННЯ У ПРОЄКТУВАННІ ВИСОКИХ ТЕХНОЛОГІЙ!
Мета освітньої програми
Підготовка висококваліфікованих фахівців у сфері комп’ютерних наук, з фокусом на здатність застосовувати цифрові технології для розробки, моделювання, аналізу та оптимізації інженерних і технологічних систем. Це поєднання рішень у сфері цифрового проєктування, хмарних технологій, засобів штучного інтелекту для автоматизованого проєктування з використанням сучасних CAD/CAM/CAE-рішень в авіаційній та інших наукоємних галузях, що включає весь цикл розробки – від побудови моделі до кінцевого результату.

Ким зможеш працювати?
Інженер-проєктувальник цифрових систем
Фахівець з комп’ютерного моделювання
Системний аналітик у сфері інженерного проєктування
Адміністратор комп'ютерних систем
Фахівець з обробки даних (Data Scientist, Big Data)
Інженер з хмарних технологій та DevOps (Cloud, DevOps Engineer)
Розробник систем зі штучним інтелектом (AI Developer)
Розробник повного стеку (Full Stack Developer)
QA-інженер та автоматизатор тестування
Веб-розробник (Web Developer)
Розробник мобільних застосунків (Android Developer)
Роботодавці – партнери освітньої програми
Індустріальні підприємства з напрямом цифровізації
Компанії в галузі Big Data та аналітики (GridDynamics)
IT-компанії, що займаються проєктуванням ПЗ та AI-рішень (SoftServe, EPAM, GlobalLogic)
Державні установи оборонного та авіаційного напряму (ДП «Антонов», Національне бюро з розслідувань подій на транспорті)
Що будеш вивчати?
Операційні системи та бази даних
Програмування та алгоритми (С/С++, Python, Java, SQL, Kotlin, JavaScript та ін.)
Технології кібербезпеки
Технології Software Development, розробка мобільних додатків
Якість та тестування ПЗ
Мережеві, хмарні технології та DevOps
Високопродуктивні та паралельні обчислення
Методи комп’ютерної графіки та технології візуалізації даних
Штучний інтелект, нейронні мережі
Web програмування
Управління ІТ-проєктами
Спеціалізовані дисципліни: технології комп'ютерного проєктування, об'єктно-орієнтоване проєктування, CASE-технології моделювання та проєктування ІТ
Конкурентні переваги
Програма передбачає інтеграцію сучасних цифрових технологій (CAD/CAE/CAM, хмарні платформи, VR/AR-технології в проєктуванні) та міждисциплінарний підхід у поєднанні з комп’ютерними науками, інженерією, математикою, автоматизацією та ІТ-менеджментом, формування компетентностей, затребуваних в умовах цифрової трансформації промисловості. Стажування у провідних IT-компаніях, участь у міжнародних стажуваннях та наукових проєктах, залучення практикуючих ІТ-спеціалістів до викладання профільних дисциплін.

Ця програма – ваш шанс стати інженером цифрової епохи!
Залишились запитання?
Пишіть! Телефонуйте! Питайте! Чекаємо саме тебе!