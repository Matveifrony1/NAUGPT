Заголовок:Студенти кафедри відвідали лекцію від стейкхолдерів – агрохолдингу МХП

Дата: ----------
URL: https://kit.nau.edu.ua/news/view?id=131
==================================================
Студенти кафедри відвідали лекцію від стейкхолдерів – агрохолдингу МХП
 2025-05-01
01 травня 2025 року студенти старших курсів кафедри комп’ютерних інформаційних технологій взяли участь у відкритій лекції, організованій представниками одного з провідних агропромислових холдингів України – Миронівський хлібопродукт (МХП).

Під час зустрічі представники МХП презентували сучасні ІТ-напрямки, які активно розвиваються в компанії: аналітика даних, автоматизація бізнес-процесів, DevOps та розробка корпоративного програмного забезпечення. Представлено інформацію щодо можливостей стажування, працевлаштування та подальшого професійного розвитку для молодих фахівців у МХП.

Студенти мали змогу поставити запитання, дізнатись про реальні кейси з практики та ознайомитись з корпоративною культурою МХП.

Кафедра комп’ютерних інформаційних технологій дякує представникам МХП за співпрацю та зацікавленість у підготовці майбутніх кадрів!