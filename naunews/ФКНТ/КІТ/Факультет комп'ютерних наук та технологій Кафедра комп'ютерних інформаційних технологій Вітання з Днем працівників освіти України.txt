Заголовок:Вітання з Днем працівників освіти України

Дата: ----------
URL: https://kit.nau.edu.ua/news/view?id=14
==================================================
Вітання з Днем працівників освіти України
 2019-10-04
Дорогі освітяни!

Перший тиждень жовтня завершується днем, коли ми вшановуємо тих, хто веде освітніми стежками дошкільнят, школярів, студентів, – всіх хто шукає нових знань.

Бути Вчителем – високе покликання й благородна місія, на які здатен не кожен. Це – вибір тих, хто готовий поступитися власними благами заради майбутнього, віддати свої серце і душу вихованцям.

Щодня ви заходите у класи й аудиторії, несете знання, готуєте учнів і студентів не лише до підсумкових перевірок знань, а й до іспитів, які проводитиме Життя.

Нехай ваші колеги й вихованці цінують щедрість ваших люблячих сердець, ваше терпіння і розуміння, відданість справі і любов до професії.

Хай завжди з вами буде натхнення, що надихатиме на формування нового покоління українців - освічених, патріотичних, відкритих світу, допомагатиме підкорювати нові професійні й наукові вершини.

Бажаю вам щоденних приводів для радості й гордості за своїх учнів та студентів, комфортних умов праці, здоров’я і мудрості.

Щиро,

Володимир Ісаєнко