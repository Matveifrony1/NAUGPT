Заголовок:Успішне завершення стажування «Teachers Internship 2025 AI Tools for Education»

Дата: ----------
URL: https://kit.nau.edu.ua/news/view?id=123
==================================================
Успішне завершення стажування «Teachers Internship 2025: AI Tools for Education»
 2025-02-21
Науково-педагогічні працівники кафедри комп’ютерних інформаційних технологій факультету комп’ютерних наук та технологій знову демонструють високий професійний рівень та прагнення до інновацій.

Нещодавно професор Савченко А.С., доцент Холявкіна Т.В., Чуба І.В. та асистент Кравченко М.О. взяли активну участь у комплексному курсі стажування «Teachers Internship 2025: AI Tools for Education», організованому за підтримки EPAM та Асоціації «IT Ukraine».

Під час курсу учасники мали змогу зануритися у світ сучасних AI-технологій, які змінюють підходи до викладання та наукової роботи. Програма навчання охоплювала актуальні теми, зокрема:

Генерація текстів, переклад та академічне письмо – використання AI для створення навчальних матеріалів, наукових статей та проведення професійних перекладів;
Створення зображень та мультимедійного контенту – застосування нейромереж для розробки ілюстрацій, презентацій і навчальних відео;
Спеціалізовані інструменти для аналізу даних – перевірка унікальності текстів та підтримка дослідницької роботи;
Персональні AI-асистенти – автоматизація рутинних завдань та організація робочого процесу.
Успішне проходження курсу було підтверджене офіційними сертифікатами, що свідчать про високий рівень здобутих знань та практичних навичок. Проходження навчання стало важливим кроком для впровадження сучасних технологій у навчальний процес і наукову діяльність, відкриваючи нові горизонти для інноваційного розвитку кафедри.

Вітаємо професора Савченко А.С., доцентів Холявкіну Т.В. та Чубу І.В., а також асистента Кравченка М.О. з успішним завершенням курсу та бажаємо подальших професійних здобутків і впровадження інновацій у сфері освіти та науки!

