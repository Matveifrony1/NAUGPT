Заголовок:УЧАСТЬ КАФЕДРИ У ФЕСТИВАЛІ КАР’ЄРИ ТА АВІАЦІЇ!

Дата: ----------
URL: https://kit.nau.edu.ua/news/view?id=134
==================================================
УЧАСТЬ КАФЕДРИ У ФЕСТИВАЛІ КАР’ЄРИ ТА АВІАЦІЇ!
 2025-05-26
Кафедра комп’ютерних інформаційних технологій долучилась до масштабного Фестивалю кар’єри та авіації, що проходив за ініціативи Київського авіаційного інституту на території ВДНГ із 22 по 25 травня 2025 року. Захід зібрав на одній локації провідних експертів бізнесу, освіти та авіаційної галузі, що поділились цінними знаннями та баченням перспектив у підготовці професіоналів майбутнього.

Учасники мали змогу побачити унікальний літак Ту-134А-3 «Україна» , на борту якого раніше літали президенти держави, а також взяти участь у низці інтерактивних заходів, таких як VR-симуляції складської логістики, симулятори польотів, 3D-друк, демонстрації робототехніки та хімічні експерименти. Особливу увагу привернули професійні дискусії за участі топових фахівців з компаній VD MAIS, Airlogix, Lab418, Академії ДТЕК та ін., які поділилися інсайтами щодо очікувань бізнесу від сучасних випускників та інвестицій компаній у підготовку спеціалістів.

Представники кафедри КІТ активно спілкувались з відвідувачами щодо особливостей освітніх програм та можливостей майбутнього працевлаштування. Студенти та викладачі кафедри відзначили високу організацію заходу та інтерес гостей до сучасних інформаційних технологій в авіації.

Щиро дякуємо всім учасникам і організаторам за незабутні враження та корисний досвід!