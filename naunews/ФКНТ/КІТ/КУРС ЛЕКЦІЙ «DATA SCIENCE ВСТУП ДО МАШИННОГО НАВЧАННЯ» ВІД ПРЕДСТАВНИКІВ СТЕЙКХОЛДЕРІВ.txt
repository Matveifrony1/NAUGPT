Заголовок:КУРС ЛЕКЦІЙ «DATA SCIENCE ВСТУП ДО МАШИННОГО НАВЧАННЯ» ВІД ПРЕДСТАВНИКІВ СТЕЙКХОЛДЕРІВ

Дата: ----------
URL: https://kit.nau.edu.ua/news/view?id=99
==================================================
КУРС ЛЕКЦІЙ «DATA SCIENCE: ВСТУП ДО МАШИННОГО НАВЧАННЯ» ВІД ПРЕДСТАВНИКІВ СТЕЙКХОЛДЕРІВ
 2023-10-19
На кафедрі Комп’ютерних інформаційних технологій НАУ в рамках реалізації обов’язкового компонента «Методи та системи штучного інтелекту» для здобувачів вищої освіти 4 курсу першого (бакалаврського) рівня спеціальності 122 «Комп’ютерні науки» освітньо-професійних програм «Інформаційні управляючі системи та технології» та «Інформаційні технології проектування» проводиться курс лекцій на тему «Data Science: Вступ до машинного навчання». Лекції проводить Анастасія ДЕЙНЕКО - Technical Trainer компанії Grid Dynamics, яка є стейкхолдером зазначених освітніх програм. На лекціях здобувачі розглядають теми, серед яких, Overfitting та Underfitting при навчанні моделей машинного навчання, метрики оцінки якості моделей машинного навчання, чітке та нечітке кластерування даних, методи прогнозування (моделі Бокса-Дженскінса, Prophet), методи виявлення аномалій та проблему незбалансованих даних, методи компресії даних, методи зіставлення та класифікації зображень. Отримані теоретичні знання здобувачі закріплюють на лабораторних заняттях.