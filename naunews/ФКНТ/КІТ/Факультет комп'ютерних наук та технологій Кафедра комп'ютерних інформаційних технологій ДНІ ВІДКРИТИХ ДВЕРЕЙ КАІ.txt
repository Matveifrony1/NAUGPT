Заголовок:ДНІ ВІДКРИТИХ ДВЕРЕЙ КАІ

Дата: ----------
URL: https://kit.nau.edu.ua/news/view?id=136
==================================================
ДНІ ВІДКРИТИХ ДВЕРЕЙ КАІ
 2025-07-31
19 та 30 липня 2025 року відбулися Дні відкритих дверей Київського авіаційного інституту, які традиційно об’єднували абітурієнтів, викладачів та студентів навколо важливих тем вибору професії, вступної кампанії та можливостей навчання.

До заходу долучилися представники кафедри Комп’ютерних інформаційних технологій. Викладачі кафедри провели консультації для вступників, відповіли на запитання щодо особливостей освітніх програм, умов вступу, навчального процесу, а також поділилися досвідом реалізації студентських проєктів.

У межах заходу, кафедра взяла участь в організації інтерактивних зон, де охочі могли ознайомитися з прикладними розробками студентів, побачити сучасні технічні рішення у сфері комп’ютерних технологій та дізнатися більше про практичну складову навчання. День відкритих дверей став гарною нагодою для абітурієнтів поспілкуватися з викладачами, отримати практичну інформацію по спеціальності кафедри та зробити усвідомлений вибір щодо вступу.

Кафедра КІТ дякує всім, хто долучився до події, та бажає абітурієнтам успішного вступу!

