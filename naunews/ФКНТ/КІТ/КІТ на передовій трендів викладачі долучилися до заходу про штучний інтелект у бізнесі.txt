Заголовок:КІТ на передовій трендів викладачі долучилися до заходу про штучний інтелект у бізнесі

Дата: ----------
URL: https://kit.nau.edu.ua/news/view?id=124
==================================================
КІТ на передовій трендів: викладачі долучилися до заходу про штучний інтелект у бізнесі
 2025-03-17
14 березня 2025 року викладачі кафедри Комп'ютерних інформаційних технологій професор Савченко Аліна Станіславівна та асистент Кравченко Микола відвідали захід IT Meets «Реальний профіт від штучного інтелекту». Подія проходила у Credit Agricole Digital Factory та зібрала провідних фахівців галузі для обговорення практичних аспектів впровадження штучного інтелекту (ШІ) у бізнес та інші сфери життя.

Під час заходу, викладачі ознайомилися з новітніми тенденціями застосування генеративного ШІ, особливо у сферах медицини та автоматизації бізнес-процесів. Цінними були доповіді спікерів, зокрема Дмитра Софіни та Назарія Друщака, які поділилися власними десятирічними досвідами створення інноваційних рішень на основі ШІ.

Особливу увагу представників кафедри КІТ привернула панельна дискусія, де експерти, зокрема Роман Кислий та Поль Вахтель, розглянули переваги й виклики використання штучного інтелекту в різних індустріях, а також перспективи автоматизації рутинних завдань.

Участь у заході покращить навчальний процес та вдосконалить освітні програми кафедри КІТ, забезпечуючи студентам актуальну інформацію про сучасні тренди у сфері інформаційних технологій.