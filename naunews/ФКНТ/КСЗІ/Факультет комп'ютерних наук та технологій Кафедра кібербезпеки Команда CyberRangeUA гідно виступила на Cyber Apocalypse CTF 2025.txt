Заголовок: Команда CyberRangeUA гідно виступила на Cyber Apocalypse CTF 2025
URL: http://kszi.nau.edu.ua/novini/340-komanda-cyberrangeua-gidno-vistupila-na-cyber-apocalypse-ctf-2025
==================================================
Команда CyberRangeUA гідно виступила на Cyber Apocalypse CTF 2025
З 21 по 26 березня команда Факультету кібербезпеки та програмної інженерії CyberRangeUA гідно представила себе на міжнародних кіберзмаганнях Cyber Apocalypse CTF 2025: Tales from Eldoria. Серед 8130 команд CyberRangeUA посіла 376 місце, показавши високий рівень підготовки!
Змагання охоплювало широкий спектр категорій, серед яких Web, Pwn, Crypto, Reversing, Forensics, OSINT, Blockchain, AI, ML, Coding та Secure Coding. Особливу увагу привернули завдання з AI, ML та Blockchain, які вимагали нестандартного підходу та глибокого розуміння сучасних технологій.
Під час змагань учасники продемонстрували вміння швидко адаптуватися до складних умов, ефективно розподіляти завдання та співпрацювати в реальному часі. Обговорення різних підходів до вирішення задач дозволило отримати новий досвід, удосконалити технічні навички та зміцнити командну взаємодію.
Слід відмітити найактивніших учасників команди у вирішенні завдань та отриманні прапорів:
Спис Денис - аспірант кафедри кібербезпеки
Пастущак Даніель - аспірант кафедри кібербезпеки
Семенюк Вадим - магістр кафедри кібербезпеки
Стороженко Вадим - магістр кафедри технічного захисту інформації
Азаров Ілля - бакалавр кафедри кібербезпеки
Сташко Богдан - бакалавр кафедри кібербезпеки
Cyber Apocalypse CTF 2025 став важливою можливістю для перевірки знань, набуття нових компетенцій та встановлення зв’язків у професійному середовищі кібербезпеки. Кожен виклик, подоланий під час змагань, сприяв розвитку технічних навичок і стратегічного мислення.
Бажаємо CyberRangeUA подальших успіхів та нових перемог у світі кібербезпеки!