Заголовок: Ювілей плідної співпраці з  Cisco Networking Academy
URL: http://kszi.nau.edu.ua/novini/344-yuvilej-plidnoji-spivpratsi-z-cisco-networking-academy
==================================================
Ювілей плідної співпраці з  Cisco Networking Academy
2025 року кафедра кібербезпеки ФКНТ відзначає ювілейну подію – двадцятиріччя підписання угоди щодо співпраці із всесвітньо відомою Мережевою академією Cisco (Cisco Network Academy, CNA) та створення на базі кафедри кібербезпеки локальної мережевої академії (Local Network Academy, LNA) «The information diagnostic system institute».
Корпорація Cisco, що заснована в 1984 р., є світовим лідером у галузі мережевих технологій, які наразі становлять необхідне підґрунтя для розвитку бізнесу, освіти, державного управління та домашніх комунікацій, а IP-технології Cisco є фундаментальною основою міжмережевих комунікацій.
Ciscо розпoчала співпрацювати зі спеціалістами в сфері освіти, виступивши ініціатором програми зі створення та обслуговування простих у використанні й економічних комп’ютерних мереж для освітніх закладів. Корпорація також розгорнула діяльність щодо навчання співробітників освітніх закладів, розробивши для них курси підвищення кваліфікації. А 1997 року було створено освітню програму  CNA, що надає студентам і розвиває в них навички використання технологій нового покоління, які потребують світові компанії в умовах цифрової економіки.
Відповідно до навчального плану підготовки здобувачів вищої освіти з ОПП «Безпека інформаційних і комунікаційних систем»  спеціальності 125 «Кібербезпека та захист інформації» викладачами кафедри кібербезпеки – інструкторами LNA протягом двадцяти років викладаються сучасні дисципліни з використанням новітніх підходів, методів і технологій, що ґрунтуються на навчальних матеріалах курсів  CNA.