Заголовок: Круглий стіл щодо обговорення освітньо-професійних програм з кібербезпеки
URL: http://kszi.nau.edu.ua/novini/331-kruglij-stil-shchodo-obgovorennya-osvitno-profesijnikh-program-z-kiberbezpeki
==================================================
Круглий стіл щодо обговорення освітньо-професійних програм з кібербезпеки
27 лютого 2025 року на кафедрі кібербезпеки Факультету комп’ютерних наук та технологій відбувся круглий стіл за участю науково-педагогічних працівників кафедри, здобувачів вищої освіти та стейкхолдерів. Основною метою заходу стало обговорення змісту та вдосконалення освітньо-професійних програм (ОПП) «Безпека інформаційних і комунікаційних систем» першого (бакалаврського) та другого (магістерського) рівня вищої освіти за спеціальністю F5 «Кібербезпека та захист інформації».
Учасники круглого столу заслухали доповіді завідувача кафедри кібербезпеки, к.т.н., доц. Ільєнко А.В., гаранта ОПП першого (бакалаврського) рівня вищої освіти Висоцької О.О., а також представників робочої групи та стейкхолдерів. Під час обговорень були розглянуті відповідність програм стандартам вищої освіти, їх унікальні особливості, а також пропозиції щодо їх удосконалення.
Зокрема, представники ІТ-галузі та державних структур наголосили на необхідності розширення практичної складової програм, включення додаткових дисциплін, пов’язаних із моніторингом кібербезпеки, розслідуванням інцидентів та оптимізацією безпекових процесів в авіаційній галузі.
За підсумками круглого столу було сформовано рекомендації щодо актуалізації освітньо-професійних програм відповідно до сучасних викликів у сфері кібербезпеки та вимог ринку праці.
Протокол круглого столу 27.02.2025