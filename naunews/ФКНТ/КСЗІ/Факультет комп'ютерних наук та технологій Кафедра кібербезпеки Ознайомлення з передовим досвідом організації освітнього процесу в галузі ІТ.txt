Заголовок: Ознайомлення з передовим досвідом організації освітнього процесу в галузі ІТ
URL: http://kszi.nau.edu.ua/novini/299-oznajomlennya-z-peredovim-dosvidom-organizatsiji-osvitnogo-protsesu-v-galuzi-it
==================================================
Ознайомлення з передовим досвідом організації освітнього процесу в галузі ІТ
28 листопада 2024 р. відбулася наймасштабніша подія року в галузі «Інформаційні технології»  – ХІ зустріч представників ІТ- бізнесу та ІТ-освіти «Synergy: IT Business and IT Education», організована та проведена Асоціацією «IT Ukraine».
Мета «Synergy. IT Business & IT Education» -  об’єднати представників закладів вищої освіти, провідних експертів галузі, власників та керівників освітніх бізнесів, педагогів-практиків, а також різноманітні групи здобувачів освіти для обміну досвідом та ідеями у сфері освіти.
Головна тема даної конференції — динамічний розвиток українського EdTech-сектору, який відіграє вирішальну роль у формуванні майбутнього ІТ-індустрії в країні.
Кафедра кібербезпеки факультету комп’ютерних наук та технологій КАІ вже понад десять років підтримує ділові стосунки з «IT Ukraine» і неодноразово викладачі кафедри брали участь у «Synergy».
Цього року на запрошення Асоціації в конференції взяли участь завідувач кафедри Анна Ільєнко та старший викладач кафедри Олена Дубчак.
Головна подія в українській IT-освіті розпочалася вітаннями співорганізаторів – представників ІТ-індустрії та  інтерв’ю в.о. президента КАІ Ксенії Семенової «Трансформація університетів: нові моделі для нової епохи».
Насичена програма конференції містила дискусійні панелі, зокрема:
«Освітні інновації та секторальне партнерство як національний пріоритет» (учасники: Денис Гриньов, Віцепрезидент з освітніх питань IT Ukraine Association, Head of EРАМ Campus в Україні; Анна Тодор, Голова Цифрової Академії у Корпоративному Університеті Фоззі Груп; Вадим Друмов, Керівник та Співзасновник Hillel IT School; Єгор Стадний, Перший проректор Київської школи економіки).
«EdTech як каталізатор освітніх трансформацій: глобальні тренди та локальні можливості» (учасники: Надія Синиця, Head of Education & CSR IT Ukraine Association; Катерина Боровська, CMO Promova; Ілля Філіпов, Co-Founder and CEO EdEra; Володимир Страшко, CEO Unicorn School; Вячеслав Поліновський, CEO GoITeens).
«Інсайти цифровізації в сфері EdTech: досвід Englishdom» (Інна Лукайчук, CEO Englishdom).
«ІТ-освіта по-американськи: навчальні програми, орієнтовані на індустрію та стажування» (Сергій Титенко, доцент American University Kyiv, заступник декана факультету цифрових технологій EPAM, доктор філософії).
В розділі «Освіта майбутнього: пітчі інноваційних EDTECH-продуктів та ініціатив, що трансформують навчання» було представлено:
«Від ідеї до результатів: як SoftServe трансформує навчання через дуальну освіту» (Катерина Малаш, керівник освітніх проєктів SoftServe).
«Від журналу до успіху: цифровізація, що підсилює перемоги в освіті» (Юрій Каміновський, Співзасновник та операційний директор компанії Lionwood. Software та засновник проєкту (НІТ) Навчання і Технології).
«Персоналізоване навчання в компаніях: як підходи з онлайн-шкіл можуть покращити результати ІТ-команд» (Віктор Локотков, CMO Softbook).
«CoreSkills 2.0 – платформа для розвитку ключових навичок IT-фахівця» (Дмитро Охріменко, Співзасновник CyberBionic Systematics та ITVDN) тощо.
Учасникам відкрилася унікальна можливість заглибитися в інноваційні технології, отримати цінний досвід від провідних експертів та створити важливі ділові зв'язки, які стануть рушійною силою подальшого професійного та бізнес-розвитку.