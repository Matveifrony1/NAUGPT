Заголовок: Участь у форумі «Безпека громад і підприємств. Цифрова безпека та цивільний захист»
URL: http://kszi.nau.edu.ua/novini/276-uchast-u-forumi-bezpeka-gromad-i-pidpriemstv-tsifrova-bezpeka-ta-tsivilnij-zakhist
==================================================
Участь у форумі «Безпека громад і підприємств. Цифрова безпека та цивільний захист»
2 жовтня 2024 року представники кафедри кібербезпеки у рамках виставки Security 2.0 прийняли участь у форумі «Безпека громад і підприємств. Цифрова безпека та цивільний захист». Учасниками форуму були завідувачка кафедри кібербезпеки Факультету комп'ютерних наук та технологій Анна Ільєнко та здобувачі першого (бакалаврського) рівня вищої освіти освітньої програми «Безпека інформаційних і комунікаційних систем» – Євгенія Галич, Владислав Павленко та Ольга Трач.
Захід об'єднав представників державного сектору, бізнесу та громадськості, які обговорили найактуальніші питання забезпечення цифрової стійкості в умовах сучасних викликів, зокрема військових загроз. Під час форуму спікери приділили значну увагу захисту об'єктів критичної інфраструктури, а саме ознайомили учасників з теоретичними та практичними підходами щодо організації захисту об'єктів критичної інфраструктури. Було також представлено український портал кібербезпеки «Кібер Брама».
Особлива увага була приділена питанням інформаційної безпеки в умовах кризи. Учасники мали можливість ознайомитися з новітніми технологіями та рішеннями, що вже застосовуються для забезпечення цифрової безпеки в Україні. Форум також підкреслив важливість співпраці між державою, бізнесом та громадським сектором для захисту критично важливих інфраструктур.
Усі учасники форуму залишилися задоволені. Захід став корисним майданчиком для обміну знаннями та досвідом, і кожен учасник отримав цінну інформацію, яку зможе використати у своїй професійній діяльності.