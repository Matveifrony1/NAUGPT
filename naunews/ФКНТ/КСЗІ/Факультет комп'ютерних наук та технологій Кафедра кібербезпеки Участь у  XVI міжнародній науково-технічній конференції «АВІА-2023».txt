Заголовок: Участь у  XVI міжнародній науково-технічній конференції «АВІА-2023»
URL: http://kszi.nau.edu.ua/novini/187-uchast-u-xvi-mizhnarodnij-naukovo-tekhnichnij-konferentsiji-avia-2023
==================================================
Участь у  XVI міжнародній науково-технічній конференції «АВІА-2023»
Здобувачі вищої освіти другого курсу ОС «Бакалавр» Євгенія Галич і Владислав Павленко  20.04.2023 р. взяли участь у роботі ХVI Міжнародної науково-технічної конференції за напрямом «Кібербезпека та програмна інженерія» (науковий керівник – старший викладач О.В. Дубчак).
Здобувачами було представлено роботу «Аналіз проблем інформатизації в сфері Інтернету речей».  Як відомо, під терміном "Інтернет речей" (Internet of Thinks, ІоТ) мається на увазі велика кількість елементів електроніки споживчого рівня, що під’єднані до мереж, зокрема,  до Інтернет, для взаємодії між собою, з власником та із різноманітними Інтернет-сервісами. З розвитком мережевих технологій кількість пристроїв ІоТ лише зростає, оскільки мережі нового покоління підтримують високошвидкісну передачу даних з малою витратою електроенергії та взаємодію пристроїв безпосередньо один з одним. Визначено, що проблеми безпеки  становлять 47% від загальної кількості проблем, пов'язаних з IoT. Безпека стає серйозною загрозою, оскільки пристрої IoT вразливі до кібератак та крадіжок особистої інформації. З точки зору кібербезпеки особливе занепокоєння викликають IoT- пристрої, що мають функціональні можливості доступу до Інтернет і допускають зовнішнє підключення до них.