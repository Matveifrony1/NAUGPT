Заголовок: European Cyber Cup Final
URL: http://kszi.nau.edu.ua/novini/213-european-cyber-cup
==================================================
European Cyber Cup Final
1 грудня 2023 р. відбулася важлива професійна подія галузі кібербезпеки європейського рівня серед студентського осередку -  завершальний етап проєкту Cisco Networking Academy (CNA) «European Cyber Cup Final Session».
На запрошення  CNA до перегляду стріму фіналу European Cyber Cup  приєдналась інструктор локальної мережевої академії Cisco, старший викладач кафедри комп’ютеризованих систем захисту інформації Олена Дубчак.
У напружених професійних змаганнях взяли участь 16 найкращих за рейтингом CNA студентських команд, серед яких дві представляли Україну: Quick squirrels (Lviv Polytechnic College of Technology)  та NULES Cyber Defenders (National University of Life and Environmental Sciences of Ukraine).
Змагання супроводжувалися високопрофесійними та корисними коментарями експертів у галузі кібербезпеки, технічних менеджерів та представників CNА.
Під час події були розглянуті теми кібербезпеки, комунікаційних мереж та штучного інтелекту.