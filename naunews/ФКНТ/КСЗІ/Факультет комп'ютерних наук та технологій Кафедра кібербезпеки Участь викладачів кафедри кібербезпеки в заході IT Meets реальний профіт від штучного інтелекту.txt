Заголовок: Участь викладачів кафедри кібербезпеки в заході IT Meets: реальний профіт від штучного інтелекту
URL: http://kszi.nau.edu.ua/novini/337-uchast-vikladachiv-kafedri-kiberbezpeki-v-zakhodi-it-meets-realnij-profit-vid-shtuchnogo-intelektu
==================================================
Участь викладачів кафедри кібербезпеки в заході IT Meets: реальний профіт від штучного інтелекту
14 березня 2025 року старший викладач Ольга Бурбела та асистент Ольга Кривокульська кафедри кібербезпеки Факультету комп'ютерних наук та технологій взяли участь у заході IT Meets: реальний профіт від штучного інтелекту, який відбувся в Credit Agricole Digital Factory.
Подія зібрала професіоналів галузі, що зацікавлені в практичному застосуванні штучного інтелекту у бізнес-процесах і роботі ІТ-спеціалістів. Спікери заходу, серед яких Назарій Друщак, Senior Data Scientist у SoftServe, розповіли про впровадження інновацій у SoftServe GenAI Lab та створення ШІ-продуктів, які відповідають вимогам індустрії.
Ольга Бурбела та Ольга Кривокульська активно долучилися до панельних дискусій та обговорили можливості штучного інтелекту для автоматизації рутинних завдань, а також обговорили перспективи цієї технології для розвитку ІТ-сектору.
Учасники мали можливість також поспілкуватися з провідними експертами, серед яких Роман Кислий, Data Scientist, та Поль Вахтель, СЕО стартапу CostCare.ai, які поділилися досвідом застосування інструментів ШІ в комерції та соцмережах.
Завершенням заходу стала дискусія щодо майбутніх змін, які штучний інтелект приносить у медицину, за участю Дмитра Софіни, керівника Міжнародного центру досліджень та розробок WINSTARS.AI.
Цей захід став важливим етапом у розвитку професійних контактів і можливості для інноваційних ідей у сфері штучного інтелекту, надавши учасникам корисну інформацію для подальшого впровадження передових технологій у своїй роботі.