Заголовок: Здобувачі взяли участь у міжнародних науково-практичних конференціях під час проходження переддипломної практики
URL: http://kszi.nau.edu.ua/novini/279-zdobuvachi-vzyali-uchast-u-mizhnarodnikh-naukovo-praktichnikh-konferentsiyakh-pid-chas-prokhodzhennya-pereddiplomnoji-praktiki
==================================================
Здобувачі взяли участь у міжнародних науково-практичних конференціях під час проходження переддипломної практики
Протягом проходження переддипломної практики (2 вересня – 20 жовтня 2024 року) здобувачі другого (магістерського) рівня вищої освіти спеціальності 125 "Кібербезпека та захист інформації" ОПП "Безпека інформаційних і комунікаційних систем" продемонстрували високий рівень наукової активності та професійної підготовки. Вони долучилися до кількох Міжнародних науково-практичних конференцій, що проходили у різних країнах, представляючи власні дослідження на теми сучасних викликів у сфері кібербезпеки, інформаційних технологій та шифрування даних. У своїх доповідях студенти висвітлювали результати досліджень, проведених у межах кваліфікаційних робіт та отримали позитивні відгуки від експертів галузі.
Конференції, де виступали магістри, охоплювали такі напрямки: Кібербезпека та захист інформації; Інноваційні підходи до криптографічного захисту даних; Інфраструктура відкритих ключів та довірчі послуги; Інформаційні системи та їхнє безпечне використання в сучасних умовах.
Підсумовуючи, викладачі та керівники практики відзначили, що участь здобувачів у таких заходах є важливим етапом на шляху їхньої професійної підготовки, адже це сприяє формуванню критичного мислення, розвитку дослідницьких навичок та інтеграції в міжнародну наукову спільноту.
Участь здобувачів другого (магістерського) рівня вищої освіти у міжнародних науково-практичних конференціях підтверджена наявними збірниками праць, де опубліковані їхні доповіді, та сертифікатами учасників. Ці документи свідчать про високий рівень підготовки студентів і актуальність їхніх досліджень. Виконані роботи стали важливою складовою переддипломної практики та підґрунтям для подальшого розвитку кваліфікаційних робіт.
Перелік конференцій у яких здобувачі прийняли участь:
I Міжнародна науково-практична конференція “SCIENCE IN THE MODERN WORLD: INNOVATIONS AND CHALLENGES”, 27-29.09.2024, Торонто, Канада.
XI Міжнародна науково-практична конференція “SCIENCE AND SOCIETY: MODERN TRENDS IN A CHANGING WORLD”, 1-3.10.2024, Відень, Австрія.
X Міжнародна науково-практична конференція «EUROPEAN CONGRESS OF SCIENTIFIC ACHIEVEMENTS», 7-9.10.2024, Барселона, Іспанія.
IX Міжнародна науково-практична конференція “PERSPECTIVES OF CONTEMPORARY SCIENCE: THEORY AND PRACTICE”, 14-16.10.2024, Львів, Україна.
III Міжнародна науково-практична конференція “CURRENT TRENDS IN SCIENTIFIC RESEARCH DEVELOPMENT”, 17-19.10.2024, Бостон, США
VI Міжнародна студентська наукова конференція «ТРЕНДИ ТА ПЕРСПЕКТИВИ РОЗВИТКУ МУЛЬТИДИСЦИПЛІНАРНИХ ДОСЛІДЖЕНЬ», 11 жовтня 2024 р., м. Кременчук
Інформаційне суспільство: технологічні, економічні та технічні аспекти становлення: Міжнародна наукова інтернет конференція, (м. Тернопіль, Україна, м. Ополе , Польща):
http://www.konferenciaonline.org.ua/ua/article/id-1924/
http://www.konferenciaonline.org.ua/ua/article/id-1918/
http://www.konferenciaonline.org.ua/ua/article/id-1929/
http://www.konferenciaonline.org.ua/ua/article/id-1925/
http://www.konferenciaonline.org.ua/ua/article/id-1926/
VII International scientific and practical conference «World educational trends: lifelong learning in the information society», October 15-18, 2024, Athens, Greece.