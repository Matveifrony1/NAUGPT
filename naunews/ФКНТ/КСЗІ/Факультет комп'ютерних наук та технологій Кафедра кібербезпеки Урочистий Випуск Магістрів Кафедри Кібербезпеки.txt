Заголовок: Урочистий Випуск Магістрів Кафедри Кібербезпеки
URL: http://kszi.nau.edu.ua/novini/320-urochistij-vipusk-magistriv-kafedri-kiberbezpeki
==================================================
Урочистий Випуск Магістрів Кафедри Кібербезпеки
31 січня 2025 року відбувся урочистий випуск магістрів за спеціальністю 125 «Кібербезпека та захист інформації» освітньо-професійної програми «Безпека інформаційних і комунікаційних систем». Цьогоріч омріяні дипломи отримали 35 здобувачів.
Михайло Руденко отримав диплом з відзнакою та був нагороджений грамотою за участь у командному CTF-змаганні з кібербезпеки.
Колектив кафедри щиро вітає випускників із цією визначною подією! Бажаємо вам не зупинятися на досягнутих перемогах, наполегливо йти до нових вершин та успішно реалізовувати себе у професійній діяльності. Нехай здобуті знання та навички допоможуть вам у майбутніх звершеннях!