Заголовок: Відбулася відкрита лекція на тему:  "Електронний підпис як засіб для забезпечення захисту інформації"
URL: http://kszi.nau.edu.ua/novini/278-vidbulasya-vidkrita-lektsiya-na-temu-elektronnij-pidpis-yak-zasib-dlya-zabezpechennya-zakhistu-informatsiji
==================================================
Відбулася відкрита лекція на тему:  "Електронний підпис як засіб для забезпечення захисту інформації"
7 жовтня 2024 здобувачі бакалаврського та магістерського рівнів вищої освіти спеціальності 125 «Кібербезпека та захист інформації» мали можливість відвідати відкриту лекцію, присвячену електронному підпису та його ролі у забезпеченні інформаційної безпеки. Лекція проводилася в рамках дисциплін «Прикладна криптологія» та «Методи побудови та аналізу криптосистем».
Доповідач: Артем Кім, спеціаліст навчального центру Linkos Group.
Під час лекції Артем Кім детально розповів про механізми роботи електронного підпису, його ключову роль у захисті конфіденційних даних та важливість застосування сучасних технологій для забезпечення кібербезпеки. Студенти мали змогу ознайомитися з практичними аспектами використання електронного підпису в різних галузях, а також обговорити питання щодо сучасних методів захисту інформації.
Лекція викликала великий інтерес та активну участь слухачів, що свідчить про актуальність теми для фахівців з кібербезпеки.