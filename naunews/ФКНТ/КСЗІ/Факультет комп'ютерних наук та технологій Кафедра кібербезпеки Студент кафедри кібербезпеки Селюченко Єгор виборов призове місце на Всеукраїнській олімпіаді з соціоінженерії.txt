Заголовок: Студент кафедри кібербезпеки Селюченко Єгор виборов призове місце на Всеукраїнській олімпіаді з соціоінженерії
URL: http://kszi.nau.edu.ua/novini/347-student-kafedri-kiberbezpeki-selyuchenko-egor-viborov-prizove-mistse-na-vseukrajinskij-olimpiadi-z-sotsioinzheneriji
==================================================
Студент кафедри кібербезпеки Селюченко Єгор виборов призове місце на Всеукраїнській олімпіаді з соціоінженерії
24 квітня 2025 року студент кафедри кібербезпеки Факультету комп’ютерних наук та технологій Селюченко Єгор успішно представив наш університет на IV Всеукраїнській студентській олімпіаді «Соціоінженерінг: шляхи та механізми захисту», яка відбулася дистанційно на базі Харківського національного університету радіоелектроніки.
У напруженій інтелектуальній боротьбі Єгор продемонстрував високий рівень критичного мислення, аналітичних навичок та глибоких знань у сфері кібербезпеки, що дозволило йому здобути ІІІ місце в особистому заліку.
Керівник – доцент кафедри кібербезпеки Петрик Валентин Михайлович, чия підтримка та підготовка стали важливою складовою цього досягнення.
Метою олімпіади є розвиток критичного мислення та вміння відрізняти достовірну, недостовірну, умовно достовірну та ймовірно достовірну інформацію. Учасники готували роботи за тематиками кібербезпеки, інформаційно-психологічних протистоянь та рефлексивного аналізу, а також презентували свої напрацювання перед експертним журі.
Щиро вітаємо Єгора та його наукового керівника з гідним результатом і бажаємо подальших звершень у науковій та професійній діяльності!