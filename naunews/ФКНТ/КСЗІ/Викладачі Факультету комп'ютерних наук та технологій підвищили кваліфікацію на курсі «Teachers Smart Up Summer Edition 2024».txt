Заголовок: Викладачі Факультету комп'ютерних наук та технологій підвищили кваліфікацію на курсі «Teachers Smart Up: Summer Edition 2024»
URL: http://kszi.nau.edu.ua/novini/248-vikladachi-fakultetu-komp-yuternikh-nauk-ta-tekhnologij-pidvishchili-kvalifikatsiyu-na-kursi-teachers-smart-up-summer-edition-2024
==================================================
Викладачі Факультету комп'ютерних наук та технологій підвищили кваліфікацію на курсі «Teachers Smart Up: Summer Edition 2024»
Протягом 22-26 липня 2024 року науково-педагогічні працівники кафедри комп'ютеризованих систем захисту інформації Факультету комп'ютерних наук та технологій, а саме в.о. завідувачка кафедри Анна Ільєнко та старша викладачка Олена Прокопенко взяли участь у позаплановому підвищенні кваліфікації - курсі-інтенсиві «Teachers Smart Up: Summer Edition 2024» для викладачів технічних спеціальностей.
Організатором заходу виступила освітня платформа, створена міжнародною ІТ-компанією Sigma Software у партнерстві з Асоціацією «ІТ Ukraine» та IT-кластером Закарпаття.
Провідні спеціалісти компанії Sigma Software традиційно поділилися своїми знаннями та досвідом на ІТ-ринку. Під час курсу учасники ознайомилися з новітніми трендами в освітньому світі, опанували інноваційні методи викладання та розширили свій професійний нетворкінг в сфері інформаційних технологій.
За підсумками навчання отримано сертифікати про підвищення кваліфікації обсягом 30 академічних годин (1 кредит). Набуті знання допоможуть зробити навчальний процес здобувачів освітніх ступенів бакалавра та магістра спеціальності 125 «Кібербезпека та захист інформації ефективнішим і цікавішим.