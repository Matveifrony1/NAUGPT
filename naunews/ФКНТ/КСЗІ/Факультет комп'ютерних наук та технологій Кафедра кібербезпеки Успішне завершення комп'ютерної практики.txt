Заголовок: Успішне завершення комп'ютерної практики
URL: http://kszi.nau.edu.ua/novini/380-uspishne-zavershennya-komp-yuternoji-praktiki
==================================================
Успішне завершення комп'ютерної практики
Згідно навчального плану підготовки здобувачів вищої освіти першого (бакалаврського) рівня освітньо-професійної програми «Безпека інформаційних і комунікаційних систем» спеціальності 125 «Кібербезпека та захист інформації» та наказу в.о. президента ДУ «КАІ» №505/ст від 08.04.2025 р. відбулася комп’ютерна практика  академічних груп Б-125-23-1- БІ, Б-125-23-2-БІ, Б-125-23-3-БІ, яка проходила в період з 09.06.2025 р. по 20.06.2025 р. на базі кафедри кібербезпеки ФКНТ ДУ «КАІ».
У рамках міжнародної діяльності кафедри кібербезпеки вже двадцять років функціонує локальна Cisco Networking Academy (Мережева Академія Cisco), інструкторами якої є науково-педагогічні працівники кафедри, що дає змогу здобувачам долучитися до курсів освітньої програми Cisco.
Під час комп’ютерної практики здобувачі докладно вивчили можливості пропрієтарного програмного забезпечення Cisco Packet Tracer. Вони мали змогу поглибити знання та удосконалити навички, набуті в процесі вивчення дисциплін «Основи мережевих технологій» та «Вступ до Інтернету речей» з використанням  курсів Cisco Networking Academy «Networking Essentials», «Exploring Networking with Cisco Packet Tracer», «Exploring the Internet of Things with Cisco Packet Tracer» та «Introduction to IoT and Digital Transformation».
ПЗ Cisco Packet Tracer – це програмний симулятор мережі, розроблений компанією Cisco Systems. ПЗ широко використовується в освітніх цілях для навчання та відпрацювання навичок роботи з мережевим обладнанням. ПЗ дозволяє: створювати віртуальні мережі різної складності; конфігурувати мережеві пристрої за допомогою команд, аналогічних тим, що використовуються в реальному обладнанні; забезпечує візуальне подання мережі, що полегшує розуміння її структури та функціонування; дозволяє моделювати роботу мережі, аналізувати її стан, виявляти та налагоджувати неполадки; моделювати систему захисту мережевої інфраструктури.
В цілому, Cisco Packet Tracer – це зручний та функціональний інструмент для вивчення та практичного застосування мережевих технологій.
Успішне проходження  практики завершилося отриманням здобувачами індивідуальних цифрових беджів щодо опанування курсів «Exploring Networking with Cisco Packet Tracer», «Exploring the Internet of Things with Cisco Packet Tracer» та «Introduction to IoT and Digital Transformation».