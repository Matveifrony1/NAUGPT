Заголовок: Кафедра кібербезпеки долучилася до презентації проєкту Erasmus+ «Інтеграція перспективної екосистеми кібербезпеки ЄС в Україні»
URL: http://kszi.nau.edu.ua/novini/314-kafedra-kiberbezpeki-doluchilasya-do-prezentatsiji-proektu-erasmus-integratsiya-perspektivnoji-ekosistemi-kiberbezpeki-es-v-ukrajini
==================================================
Кафедра кібербезпеки долучилася до презентації проєкту Erasmus+ «Інтеграція перспективної екосистеми кібербезпеки ЄС в Україні»
19 грудня 2024 року відбулася презентація проєкту Erasmus+ модуль Жан Моне «Інтеграція перспективної екосистеми кібербезпеки ЄС в Україні» (Проєкт №101177024 – EUCyberEcoUA 2024-2027), у якій взяли участь науково-педегогічні працівники та здобувачі кафедри кібербезпеки  Факультету комп’ютерних наук та технологій. Цей проєкт спрямований на популяризацію та поширення європейського досвіду для створення перспективної екосистеми кібербезпеки в Україні. Його головною метою є інтеграція європейських підходів у нормативно-правове, освітнє та практичне поле української кібербезпеки через активну інформаційно-просвітницьку діяльність із залученням усіх зацікавлених сторін: державного сектору, бізнесу, освітніх і громадських інституцій.
Координатором проєкту є доктор технічних наук, професор кафедри інформаційно-комунікаційних технологій імені В.В. Поповського Харківського національного університету радіоелектроніки (ХНУРЕ) Марина Євдокименко.
До виконання проєкту залучені:
Олександр Лемешко, завідувач кафедри ІКІ імені В.В. Поповського ХНУРЕ,
Олександра Єременко, доктор технічних наук, професор кафедри ІКІ імені В.В. Поповського ХНУРЕ,
Олександр Адамов, кандидат технічних наук, старший викладач кафедри АПОТ ХНУРЕ,
Андрій Пазюк, доктор юридичних наук, професор кафедри міжнародного права ДУ «КАІ».
Програма проєкту передбачає низку спеціалізованих курсів, кожен із яких зосереджений на окремих аспектах кібербезпеки:
Нормативні рамки та стандарти ЄС для екосистеми кібербезпеки.
Європейський підхід до протидії онлайн-дезінформації як загрозі демократії.
Кібербезпека та стійкість ЄС: ІКТ-екосистема.
Найкращі практики ЄС для використання надійного штучного інтелекту.
Участь у цьому проєкті є важливою для представників кафедри кібербезпеки, оскільки дозволяє їм інтегрувати передові європейські підходи у власну наукову й освітню діяльність. Викладачі зможуть використовувати сучасні знання для вдосконалення методологій підготовки майбутніх фахівців, розробки нових навчальних курсів і впровадження найкращих практик у професійній діяльності. Крім того, проєкт створює платформу для розвитку міжнародної співпраці, сприяючи інтеграції української спільноти кібербезпеки до європейського простору та забезпечуючи основу для сталого розвитку галузі.