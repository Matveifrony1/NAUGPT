Заголовок: Здобувачі кафедри кібербезпеки ознайомилися з успішними кейсами впровадження мережевих рішень Extreme Networks
URL: http://kszi.nau.edu.ua/novini/298-zdobuvachi-kafedri-kiberbezpeki-oznajomilisya-z-uspishnimi-kejsami-vprovadzhennya-merezhevikh-rishen-extreme-networks
==================================================
Здобувачі кафедри кібербезпеки ознайомилися з успішними кейсами впровадження мережевих рішень Extreme Networks
27 листопада 2024 року провідні викладачі та здобувачі спеціальності «Кібербезпека та захист інформації» освітніх програм «Безпека інформаційних і комунікаційних систем» кафедри кібербезпеки Факультету комп’ютерних наук та технологій разом у рамках дисциплін «Захищенні комп’ютерні системи та мережі», «Безпека інформаційних і комунікаційних систем», «Технології захисту інформації» взяли участь у вебінарі «Успішне впровадження рішень від Extreme Networks: досвід та кейси».
Даний вебінар був організований компанією BAKOTECH, а спікерами виступили Максим Сердюк Business Development Manager та Владислав Самойленко Senior Sales Engineer.
Extreme Networks — один із провідних постачальників мережевих рішень, що спеціалізується на створенні високопродуктивних і безпечних інфраструктур для підприємств. Під час заходу учасники дізналися про реальні кейси впровадження технологій, які дозволили організаціям:
забезпечити стабільність і безпеку мережевої інфраструктури;
досягти масштабованості та оптимізації мережевих рішень;
підвищити продуктивність та безперебійність роботи систем.
Цей вебінар став корисним доповненням до навчання, адже здобувачі мали змогу ознайомитися з практичними прикладами розв'язання ключових викликів у галузі кібербезпеки та мережевих технологій.
Участь у подібних заходах допомагає студентам здобути актуальні знання, необхідні для майбутньої професійної діяльності, та надихає на подальший розвиток у сфері кібербезпеки.