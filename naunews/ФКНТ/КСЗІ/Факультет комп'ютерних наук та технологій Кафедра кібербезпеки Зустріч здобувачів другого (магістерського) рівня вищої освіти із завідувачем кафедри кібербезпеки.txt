Заголовок: Зустріч здобувачів другого (магістерського) рівня вищої освіти із завідувачем кафедри кібербезпеки
URL: http://kszi.nau.edu.ua/novini/391-zustrich-zdobuvachiv-druhoho-rivnya-vyshchoyi-osvity-iz-zaviduvachem-kafedry-kiberbezpeky
==================================================
Зустріч здобувачів другого (магістерського) рівня вищої освіти із завідувачем кафедри кібербезпеки
Протягом першого тижня навчання (з 8 до 12 вересня) відбулися зустрічі здобувачів другого (магістерського) рівня вищої освіти спеціальності F5 "Кібербезпека та захист інформації" з завідувачем кафедри кібербезпеки та гарантом освітньо-професійної програми «Безпека інформаційних і комунікаційних систем» Анною Ільєнко.
Під час зустрічі було обговорено: особливості організації освітнього процесу; вимоги до проходження практики, підготовки та захисту кваліфікаційних робіт; необхідність апробації результатів досліджень у наукових публікаціях та конференціях.
Окрему увагу приділили питанню академічної доброчесності. Здобувачів ознайомили з нормативними документами, що регулюють дотримання принципів доброчесності в КАІ.
“Ми прагнемо, щоб наші здобувачі не лише оволодівали сучасними знаннями у сфері кібербезпеки, а й виховували у собі високі стандарти академічної доброчесності, які є фундаментом якісної освіти та професійної діяльності”, – зазначила завідувач кафедри кібербезпеки, гарант ОПП «Безпека інформаційних і комунікаційних систем» Анна Ільєнко.
Такі заходи сприяють формуванню високої академічної культури, усвідомленню відповідальності здобувачів та підвищують якість підготовки фахівців у сфері кібербезпеки.