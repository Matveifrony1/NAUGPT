Заголовок: Проходження курсу з Kubernetes: нові можливості для викладання кібербезпеки
URL: http://kszi.nau.edu.ua/novini/358-prokhodzhennya-kursu-z-kubernetes-novi-mozhlivosti-dlya-vikladannya-kiberbezpeki
==================================================
Проходження курсу з Kubernetes: нові можливості для викладання кібербезпеки
У квітні 2025 року асистент кафедри кібербезпеки Факультету комп’ютерних наук та технологій Ольга Кривокульська, у рамках ініціативи з цифрової трансформації викладання та впровадження сучасних інструментів в ІТ-освіті, пройшла фаховий курс із Kubernetes — системи для оркестрації контейнерів, яка стала стандартом у світі DevOps і хмарних обчислень, організований платформою Prometheus.
Курс був створений для тих, хто вже має базові навички роботи з командним рядком Linux та контейнеризацією (Docker, Rkt). Учасники отримали системне уявлення про архітектуру Kubernetes, навчились налаштовувати кластери через Minikube, розгортати автономні та багаторівневі застосунки, а також працювати з важливими ресурсами, такими як ConfigMaps, Secrets і Ingress. Цей курс, орієнтований на фахівців, які прагнуть опанувати сучасні підходи до оркестрування контейнерів, надав ґрунтовні знання та практичні навички роботи з Kubernetes — провідною платформою для автоматизації розгортання, масштабування та управління контейнеризованими застосунками.
Курс також ознайомлює з тим, як приєднатися до спільноти Kubernetes, де фахівці з усього світу обмінюються знаннями та досвідом.
Отримані знання дозволяють не лише модернізувати навчальні програми, але й формувати у студентів навички, необхідні для успішного старту в сфері DevOps і хмарної інфраструктури.