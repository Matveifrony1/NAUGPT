Заголовок: Публічна презентація наукових результатів дисертації здобувача 4 року навчання Педченка Євгенія Максимовича
URL: http://kszi.nau.edu.ua/novini/329-publichna-prezentatsiya-naukovikh-rezultativ-disertatsiji-zdobuvacha-4-roku-navchannya-pedchenka-evgeniya-maksimovicha
==================================================
Публічна презентація наукових результатів дисертації здобувача 4 року навчання Педченка Євгенія Максимовича
25 лютого 2025 року на розширеному засіданні кафедри кібербезпеки Факультету комп'ютерних наук та технологій відбулося розширене засідання, на якому здобувач 4 року навчання Педченко Євгеній Максимович представив наукові результати своєї дисертаційної роботи.
Тема дисертації: «Методи та моделі оцінювання кіберзахисту хмарних сервісів об'єктів інформаційної інфраструктури». Робота подається на здобуття ступеня доктора філософії у галузі знань 12 "Інформаційні технології", спеціальність 125 "Кібербезпека".
Науковий керівник – к.т.н., доцент, доцент кафедри технічного захисту інформації ФКНТ Іванченко Ігор Сергійович.
Під час презентації здобувач представив основні результати своєї наукової роботи, обґрунтував актуальність обраної тематики, окреслив запропоновані методи та моделі, а також продемонстрував практичне значення отриманих результатів для підвищення рівня кіберзахисту хмарних сервісів.
Присутні на засіданні науковці та викладачі кафедри кібербезпеки високо оцінили виконану роботу, відзначивши її теоретичну новизну та практичну значущість. У ході обговорення було надано конструктивні зауваження та рекомендації щодо подальшого вдосконалення дослідження.
Вітаємо Євгенія Максимовича з успішною презентацією та бажаємо подальших наукових досягнень!