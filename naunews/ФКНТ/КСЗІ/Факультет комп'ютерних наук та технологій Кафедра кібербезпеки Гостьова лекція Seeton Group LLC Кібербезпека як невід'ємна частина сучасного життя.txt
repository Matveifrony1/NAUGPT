Заголовок: Гостьова лекція Seeton Group LLC: "Кібербезпека як невід'ємна частина сучасного життя"
URL: http://kszi.nau.edu.ua/novini/312-gostova-lektsiya-seeton-group-llc-kiberbezpeka-yak-nevid-emna-chastina-suchasnogo-zhittya
==================================================
Гостьова лекція Seeton Group LLC: "Кібербезпека як невід'ємна частина сучасного життя"
17 грудня 2024 року відбулася гостьова лекція від міжнародної компанії Seeton Group LLC для здобувачів освіти першого (бакалаврського) та другого (магістерського) рівнів кафедри кібербезпеки Факультету комп’ютерних наук та технологій. Захід проведено у рамках договору про співпрацю та за ініціативи завідувачки кафедри кібербезпеки Анни Ільєнко.
Тема лекції: "Кібербезпека як невід'ємна частина сучасного життя".Спікером заходу виступив Євгеній Педченко, керівник відділу систем інформаційної безпеки компанії Seeton Group LLC, який за сумісництвом є асистентом кафедри кібербезпеки. У своїй доповіді він акцентував увагу на ключових аспектах кібербезпеки та поділився практичним досвідом роботи в індустрії інформаційної безпеки, що дало змогу підвищити обізнаність студентів про актуальні питання кіберзахисту.
Основні теми лекції:
Огляд діяльності компанії Seeton Group LLC, її досягнень та перспектив у сфері інформаційних технологій і кібербезпеки.
Значення кібербезпеки у сучасному світі та виклики, що стоять перед спеціалістами з інформаційного захисту.
Можливості для студентів в Академії Cyber Security, яка надає навчальні програми для підготовки кваліфікованих фахівців у галузі кібезбезпеки.
Захід став корисним і мотивуючим для здобувачів, оскільки надав можливість не лише глибше зрозуміти природу та масштаб сучасних загроз кіберпростору, але й отримати реальні кейси щодо ефективних методів боротьби з ними. Лекція окреслила перспективи побудови кар'єри у кібербезпеці, підкресливши важливість кваліфікованих спеціалістів на глобальному ринку праці.