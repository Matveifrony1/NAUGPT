Заголовок: Здобувачі кафедри кібербезпеки відвідали захопливі заходи від Kharkiv IT Cluster
URL: http://kszi.nau.edu.ua/novini/297-zdobuvachi-kafedri-kiberbezpeki-vidvidali-zakhoplivi-zakhodi-vid-kharkiv-it-cluster
==================================================
Здобувачі кафедри кібербезпеки відвідали захопливі заходи від Kharkiv IT Cluster
20 та 25 листопада 2024 року здобувачі 2-го та 3-го курсів спеціальності «Кібербезпека та захист інформації» освітніх програм «Безпека інформаційних і комунікаційних систем» та «Управління кібербезпекою та захистом інформації» кафедри кібербезпеки Факультету комп’ютерних наук та технологій прийняли участь у серії кар’єрних консультацій, організованих Kharkiv IT Cluster.
Майбутні фахівці отримали можливість дізнатися про важливі аспекти старту кар’єри в ІТ-сфері:
20 листопада – Project Management Юлія Тичинська, Project Manager компанії ErgoServ, поділилася досвідом проєктного менеджменту, розповіла про ключові навички успішного керівника проєктів та надала практичні поради для початку професійного шляху.
25 листопада – Консультація від ІТ-рекрутера Ярина Янчинська, рекрутерка Avenga, розповіла, як створити конкурентне резюме, яке приверне увагу роботодавців. Учасники дізналися про основні критерії, на які звертають увагу HR, та отримали цінні поради для побудови успішного CV.
Здобувачі кафедри кібербезпеки отримали натхнення та практичні інструменти для впевненого старту в ІТ-галузі.