Заголовок:Положення про кваліфікаційні роботи (проєкти) здобувачів вищої освіти Національного авіаційного університету



Дата: ----------
URL: http://kszi.nau.edu.ua/dlya-studentiv/diplomne-proektuvannya
==================================================
Положення про кваліфікаційні роботи (проєкти) здобувачів вищої освіти Національного авіаційного університету


Кваліфікаційна робота магістра повинна бути самостійною логічно завершеною теоретичною або експериментальною науково-дослідною роботою, пов'язаною з вирішенням актуальної науково-технічної або іншої проблеми, відповідно до спеціальності.

Кваліфікаційна робота магістра виконується на базі знань, умінь та практичних навичок (компетенцій), набутих здобувачем вищої освіти протягом усього терміну навчання в університеті.

Кваліфікаційна робота магістра денної та заочної форм навчання виконується у 3 семестрі - для терміну підготовки фахівців 1 рік 4 місяці.

У процесі підготовки та захисту кваліфікаційної роботи магістра здобувач вищої освіти повинен продемонструвати:

здатність до самостійного творчого мислення;
володіння методами та методиками наукових досліджень;
здатність до наукового аналізу отриманих результатів, формулювання положень та висновків;
уміння оцінювати можливість використання отриманих результатів в науковій, викладацькій та практичній діяльності.
Рекомендований обсяг кваліфікаційної роботи:

пояснювальна записка - 90-100 сторінок тексту, за винятком додатків;
обов'язковий ілюстративний матеріал - не менше шести плакатів, виконаних на паперових носіях встановлених форматів або в електронному вигляді.

Положення про кваліфікаційні роботи здобувачів ВО НАУ


ПОРЯДОК ПЕРЕВІРКИ АКАДЕМІЧНИХ ТА

НАУКОВИХ ТЕКСТІВ НА ПЛАГІАТ В НАУ

Перевірка на плагіат дипломних робіт здійснюється згідно  Порядку перевірки академічних та наукових текстів на плагіат (затвердженого наказам ректора від 13.12.2018р. №605/од.) в термін не пізніше 15 календарних днів перед засіданням екзаменаційної комісії (ЕК).

Роботи, які мають низький рівень оригінальності тексту повертаються студентам на  доопрацювання  на  термін  не  більше  2  календарних  днів.  Після  чого  відправляється  на повторну перевірку, яка здійснюється в термін не більше 3 календарних днів.

Роботи,  які  мають  неприйнятний  або  низький  рівень  оригінальності  тексту  за результатами повторної перевірки не допускаються до захисту.

На  основі  поданих  звітів  та  рішень  Експертної  ради,  затверджених  на  засіданні кафедри, секретар ЕК формує список допущених до захисту здобувачів вищої освіти.


Порядок перевірки академічних та наукових текстів на плагіат в НАУ