Заголовок: Викладачі кафедри кібербезпеки пройшли програму «Train the Trainer» на кіберполігоні Cyber Range UA
URL: http://kszi.nau.edu.ua/novini/392-vykladachi-kafedry-kiberbezpeky-proyshly-prohramu-train-the-trainer-na-kiberpolihoni-cyber-range-ua
==================================================
Викладачі кафедри кібербезпеки пройшли програму «Train the Trainer» на кіберполігоні Cyber Range UA
У рамках співпраці з Global Affairs Canada та CRDF Global в Україні, за підтримки технологічного партнера — компанії Cyber Unit Technologies та Державного університету “Київський авіаційний інститут” (КАІ) кафедра кібербезпеки долучилась до освітньої програми з кібербезпеки «Train the Trainer» на національному кіберполігоні Cyber Range UA.
Викладачі кафедри кібербезпеки факультету комп’ютерних наук та технологій — Євгеній Якимчук та Ярослав Марченко — успішно пройшли програму та отримали сертифікати тренерів з кібербезпеки.
«Train the Trainer» — це стратегічна освітня ініціатива, спрямована на створення стійкої екосистеми висококваліфікованих викладачів із практичними навичками кіберзахисту.
Завдяки участі викладачів кафедри кібербезпеки в цій програмі, у навчальний процес університету буде інтегровано:
сучасні сценарії атак і захисту в умовах кіберполігону;
практичні вправи Red Team / Blue Team;
роботу з інструментами Kali Linux, Metasploit, Wireshark, Splunk, Wazuh та ін.;
формування навичок швидкого реагування на кіберінциденти.
Це дозволить здобувачам освіти: відпрацьовувати виявлення та нейтралізацію кіберзагроз у реалістичних умовах, формувати компетентності командної роботи, презентувати результати власних практичних проєктів і отримувати рекомендації щодо вдосконалення захисту.
Участь у програмі — це фундаментальний крок до розвитку національної кіберстійкості України, адже створюється мережа сертифікованих тренерів, які передаватимуть знання студентам і підвищуватимуть кваліфікацію фахівців по всій країні.
Дякуємо партнерам за підтримку у зміцненні освітнього та кіберзахисного потенціалу України.