Заголовок: Нік Джисінто розкрив секрети кар’єрного успіху у кібербезпеці
URL: http://kszi.nau.edu.ua/novini/270-nik-dzhisinto-rozkriv-sekreti-kar-ernogo-uspikhu-u-kiberbezpetsi
==================================================
Нік Джисінто розкрив секрети кар’єрного успіху у кібербезпеці
24 вересня 2024 року здобувачі кафедри кібербезпеки Факультету комп'ютерних наук та технологій освітніх ступенів Бакалавр та Магістрів ОПП «Безпека інформаційних і комунікаційних систем» та «Управління кібербезпекою та захист інформації» спецільності 125 «Кібербезпека та захист інформації» відвідали лекцію від Ніка Джисінто, співзасновника Hilltop Technologies, ветерана ЦРУ США та екс-топ-менеджера з кібербезпеки в компаніях Tesla та Uber.
Для багатьох студентів це була не просто зустріч із людиною, яка досягла неймовірних висот у сфері кібербезпеки, але й можливість побачити, як можна побудувати власний шлях від юриста до провідного експерта у такій важливій і динамічній галузі.
Для здобувачів лекція Ніка Джисінто стала неоціненною. По-перше, вони дізналися, що кібербезпека — це не просто технічна галузь, а комплексний напрям, що охоплює стратегії розвідки, аналіз ризиків та управління внутрішніми загрозами. По-друге, Нік Джисінто наголосив, що побудова кар'єри в кібербезпеці потребує постійного розвитку та готовності адаптуватися до нових викликів. Однак на лекції Нік також звернув особливу увагу на навчальні ресурси, які можуть допомогти студентам почати власний шлях у кібербезпеці. Одними з основних платформ, які він порекомендував, були Red Canary та Atomic Red Team.
Нік Джисінто завершив свою лекцію, наголошуючи на важливості активного навчання та самовдосконалення в умовах постійних змін у сфері кібербезпеки. Він підкреслив, що майбутнє цієї галузі залежить від молодих фахівців, які готові приймати виклики та впроваджувати інноваційні рішення для захисту інформаційних систем. Лекція стала важливим кроком у професійному розвитку здобувачів кафедри кібербезпеки, надихнувши їх на подальше навчання та вдосконалення своїх навичок у боротьбі з сучасними кіберзагрозами.