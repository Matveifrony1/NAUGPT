Заголовок: Майстер-клас із кіберзахисту для молоді
URL: http://kszi.nau.edu.ua/novini/357-majster-klas-iz-kiberzakhistu-dlya-molodi
==================================================
Майстер-клас із кіберзахисту для молоді
12 травня 2025 року кафедра кібербезпеки Державного університету "Київський авіаційний інститут" провела профорієнтаційний захід для учнів Ліцею "Домінанта" Дніпровського району м. Києва та здобувачів освіти Фахового коледжу інженерії, управління та землевпорядкування.
Зустріч відбулася в онлайн-форматі та об’єднала понад 80 учасників, які виявляють інтерес до сучасних технологій, інформаційної безпеки та професій, пов’язаних з кіберзахистом.
Завідувач кафедри кібербезпеки Анна Ільєнко представила освітню програму "Безпека інформаційних і комунікаційних систем", розповівши про ключові напрями підготовки, особливості навчання, можливості для практичної підготовки та майбутні перспективи працевлаштування.
Особливу зацікавленість викликав майстер-клас "Кібербезпека — професія майбутнього", який провів аспірант кафедри та капітан команди CTF університету, практик у сфері захисту інформації Денис Спис. Учасники мали змогу побачити реальні приклади виявлення та експлуатації вразливостей, дізнатися, як працює етичний хакінг, а також поставити запитання щодо сучасних викликів у сфері інформаційної безпеки.
Захід засвідчив високий інтерес молоді до сфери кібербезпеки та підтвердив, що професія фахівця з інформаційного захисту — одна з найперспективніших на ринку.
Дякуємо всім учасникам за активність та цікавість до майбутнього у цифровому світі!