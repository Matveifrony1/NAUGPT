Заголовок: Воркшоп із кібербезпеки: практичні кейси та сучасні загрози
URL: http://kszi.nau.edu.ua/novini/303-vorkshop-iz-kiberbezpeki-praktichni-kejsi-ta-suchasni-zagrozi
==================================================
Воркшоп із кібербезпеки: практичні кейси та сучасні загрози
4 грудня 2024 року в рамках ініціативи OpenIT від Kharkiv IT Cluster відбувся воркшоп «Кібербезпека: захист даних та інформаційних систем у сучасному світі». Захід відвідали представники кафедри кібербезпеки Факультету комп’ютерних наук та технологій, серед яких здобувачі освітніх програм "Безпека інформаційних і комунікаційних систем" та "Управління кібербезпекою та захистом інформації".
Лектор Олександр Адамов, консультант із кібербезпеки компанії GlobalLogic, поділився досвідом протидії сучасним кіберзагрозам. Він детально розглянув атаки соціальної інженерії, фішинг та методи Remote Template Injection. Особливу увагу приділили кейсам атак на систему DELTA та посольство Ірану в Тирані. Друга частина заходу була присвячена деструктивним атакам, зокрема NotPetya та хвилі атак-витирачів 2022 року. Обговорили і масовані кібератаки, їхній вплив на критичну інфраструктуру України та методи захисту.
Захід надав студентам цінний практичний досвід та глибше розуміння сучасних кіберзагроз і методів їх протидії.