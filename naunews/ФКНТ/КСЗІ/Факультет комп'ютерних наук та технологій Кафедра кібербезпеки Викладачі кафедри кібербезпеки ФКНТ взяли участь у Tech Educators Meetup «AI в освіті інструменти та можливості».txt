Заголовок: Викладачі кафедри кібербезпеки ФКНТ взяли участь у Tech Educators Meetup «AI в освіті: інструменти та можливості»
URL: http://kszi.nau.edu.ua/novini/360-vikladachi-kafedri-kiberbezpeki-fknt-vzyali-uchast-u-tech-educators-meetup-ai-v-osviti-instrumenti-ta-mozhlivosti
==================================================
Викладачі кафедри кібербезпеки ФКНТ взяли участь у Tech Educators Meetup «AI в освіті: інструменти та можливості»
22 травня 2025 року викладачі кафедри кібербезпеки Факультету комп’ютерних наук та технологій,а саме завідувач кафедри Анна Ільєнко, доценти Лілія Галата, Олена Висоцька, старші викладачі Ольга Бурбела і асистент Ольга Кривокульска взяли участь у Tech Educators Meetup на тему «АІ в освіті: інструменти та можливості».
Подія зібрала провідних фахівців освітньої та технологічної галузей для обговорення актуальних викликів і перспектив застосування штучного інтелекту в навчальному процесі.
Запрошеним спікером виступив Олесь Добосевич, керівник факультету прикладних наук Українського католицького університету. Учасники зустрічі розглянули такі ключові теми:
Сфери ефективного та доцільного впровадження ШІ в освіті вже сьогодні.
Рекомендації Міністерства освіти і науки України щодо використання інструментів штучного інтелекту.
Роль освіти у забезпеченні конкурентоспроможності України в умовах стрімкого розвитку ШІ.
Участь у таких подіях дозволяє викладачам кафедри бути в авангарді освітніх інновацій, ділитися досвідом і впроваджувати найактуальніші технології у навчальний процес. Дякуємо організаторам за змістовну дискусію та можливість об’єднати зусилля для розвитку освіти майбутнього.