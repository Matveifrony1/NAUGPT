Заголовок: Успішне завершення переддипломної практики здобувачами магістерського рівня
URL: http://kszi.nau.edu.ua/novini/280-uspishne-zavershennya-pereddiplomnoji-praktiki-zdobuvachami-magisterskogo-rivnya
==================================================
Успішне завершення переддипломної практики здобувачами магістерського рівня
З 2 вересня по 20 жовтня 2024 року здобувачі другого (магістерського) рівня вищої освіти за спеціальністю 125 «Кібербезпека та захист інформації» освітньо-професійної програми «Безпека інформаційних і комунікаційних систем» успішно пройшли переддипломну практику. Практика проходила відповідно до укладених договорів між університетом та провідними організаціями, що діють у сфері кібербезпеки та інформаційних технологій.
Здобувачі магістерського рівня виконували практичні завдання на таких підприємствах та в установах у рамках спільних договорів та меморандумів про співробітництво:
ТОВ «СІТОН ГРУП» (договір від 04.04.2024 №2024/207/UA);
ТОВ «Центр інформаційної та технічної підтримки «Сапфоріс» (договір від 04.04.2024 №2024/180/UA);
Департамент кіберполіції Національної поліції України (меморандум від 26.02.2020).
Протягом практики здобувачі успішно застосовували здобуті в університеті знання та розвивали професійні навички в реальних умовах роботи. Виконання конкретних наукових, науково-технічних та виробничих завдань сприяло:
поглибленню знань у сфері кібербезпеки та захисту інформації;
вдосконаленню практичних навичок у вирішенні прикладних задач;
підвищенню готовності до самостійної професійної діяльності.
Успішне проходження переддипломної практики є важливим етапом підготовки здобувачів магістерського рівня та сприяє їхній інтеграції у професійне середовище. Досвід, отриманий під час співпраці з профільними підприємствами та установами, стане підґрунтям для подальших наукових досліджень і професійного розвитку в галузі кібербезпеки.