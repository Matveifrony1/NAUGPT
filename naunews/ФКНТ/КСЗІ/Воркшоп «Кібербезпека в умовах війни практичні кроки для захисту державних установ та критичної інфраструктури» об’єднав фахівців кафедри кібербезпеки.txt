Заголовок: Воркшоп «Кібербезпека в умовах війни: практичні кроки для захисту державних установ та критичної інфраструктури» об’єднав фахівців кафедри кібербезпеки
URL: http://kszi.nau.edu.ua/novini/315-vorkshop-kiberbezpeka-v-umovakh-vijni-praktichni-kroki-dlya-zakhistu-derzhavnikh-ustanov-ta-kritichnoji-infrastrukturi-ob-ednav-fakhivtsiv-kafedri-kiberbezpeki
==================================================
Воркшоп «Кібербезпека в умовах війни: практичні кроки для захисту державних установ та критичної інфраструктури» об’єднав фахівців кафедри кібербезпеки
23 грудня 2024 року завідувачка кафедри кібербезпеки Факультету комп’ютерних наук та технологій Анна Ільєнко, доцентка кафедри Юлія Коваленко та старша викладачка Ірина Лозова долучилися до онлайн-заходу "Кібербезпека в умовах війни: практичні кроки для захисту державних установ та критичної інфраструктури" організованого Держспецзв’язком.
Воркшоп охопив актуальні питання протидії кіберзагрозам в умовах війни. Спікери, серед яких провідні експерти з кібербезпеки, представники СБУ, Кіберполіції та CERT-UA, поділилися досвідом реагування на кібератаки та стратегічними підходами до захисту інформаційних систем.
Особливий акцент зроблено на уроках, здобутих під час реагування на атаки на критичну інфраструктуру, впровадженні систем КСЗІ, а також перспективних європейських ініціативах, таких як NIS 2.
Захід став важливим кроком у підвищенні професійної обізнаності та інтеграції європейських підходів до кіберзахисту в Україні.