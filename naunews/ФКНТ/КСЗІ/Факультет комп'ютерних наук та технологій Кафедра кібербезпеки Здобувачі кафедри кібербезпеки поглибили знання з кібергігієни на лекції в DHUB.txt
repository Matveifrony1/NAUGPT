Заголовок: Здобувачі кафедри кібербезпеки поглибили знання з кібергігієни на лекції в DHUB
URL: http://kszi.nau.edu.ua/novini/333-zdobuvachi-kafedri-kiberbezpeki-poglibili-znannya-z-kibergigieni-na-lektsiji-v-dhub
==================================================
Здобувачі кафедри кібербезпеки поглибили знання з кібергігієни на лекції в DHUB
7 березня 2025 року здобувачі кафедри кібербезпеки Факультету компʼютерних наук та технологій взяли участь у пізнавальному заході на тему «Основи кібергігієни» в DHUB. Лекцію провів провідний експерт у галузі кібербезпеки Deputy CISO Octava Capital Роман Голуб, який поділився практичними порадами щодо захисту інформації в цифровому середовищі.
Під час зустрічі спікер акцентував увагу на важливості дотримання ключових принципів кібергігієни, серед яких виокремив:  надійне керування паролями; регулярне оновлення програмного забезпечення; практики безпечного перегляду електронної пошти; безпека мережі; резервне копіювання і відновлення даних.
Окрему увагу було приділено захисту від фішингу: студенти дізналися, як правильно розпізнавати небезпечні електронні листи, помічати підозрілі посилання, розпізнавати імітацію відомих сервісів та не потрапляти на гачок зловмисників.
Здобувачі отримали цінну та вичерпну інформацію про те, як забезпечити безпеку даних від кібератак у сучасному цифровому середовищі. Учасники заходу висловлюють щиру подяку організаторам за корисну ініціативу та можливість підвищити власний рівень кіберграмотності.