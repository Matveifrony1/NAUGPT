Заголовок: Вітаємо випускників-бакалаврів 2025 року!
URL: http://kszi.nau.edu.ua/novini/382-vitaemo-vipusknikiv-bakalavriv-2025-roku
==================================================
Вітаємо випускників-бакалаврів 2025 року!
16.07.2025 для наших студентів — урочистий та хвилюючий день: завершення важливого етапу освітнього шляху — здобуття першого (бакалаврського) рівня вищої освіти за спеціальністю 125 «Кібербезпека».
Це роки наполегливої праці, зусиль, заліків, іспитів, курсових проєктів і, звісно, безсонних ночей. Позаду — навчальні будні, попереду — нові виклики, професійний ріст, шлях фахівця в галузі захисту інформації.
«Ми пишаємося кожним із вас. Ви — частина історії кафедри, і водночас — майбутнє кібербезпеки України. Світ стрімко змінюється, і саме ви — ті, хто буде його захищати, розвивати та оновлювати», — з такими словами звернулася до випускників завідувач кафедри кібербезпеки ФКНТ Анна Ільєнко.
Кафедра висловлює щиру подяку батькам, родинам і викладачам, які всі ці роки були підтримкою, мотивацією та натхненням для студентів.
Бажаємо нашим випускникам сміливості у прийнятті рішень, впевненості у власних силах і віри в свої можливості. Нехай отриманий диплом стане не лише підтвердженням знань, а й дороговказом у майбутнє.
А ми, як кафедра, з нетерпінням чекаємо багатьох із вас у магістратурі, щоб продовжити цей шлях разом.
В добру путь, бакалаври! Ви — наша гордість!