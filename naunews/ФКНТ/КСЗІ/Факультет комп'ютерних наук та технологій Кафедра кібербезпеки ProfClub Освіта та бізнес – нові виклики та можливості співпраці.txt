Заголовок: ProfClub: Освіта та бізнес – нові виклики та можливості співпраці
URL: http://kszi.nau.edu.ua/novini/293-profclub-osvita-ta-biznes-novi-vikliki-ta-mozhlivosti-spivpratsi
==================================================
ProfClub: Освіта та бізнес – нові виклики та можливості співпраці
13 листопада 2024 року завідувачка кафедри кібербезпеки Факультету комп'ютерних наук та технологій Анна Ільєнко та провідні науково-педагогічні працівники кафедри прийняли участь у онлайн-зустрічі професійного-ком’юніті ІТ-викладачів ProfClub за сприяння Kharkiv IT Clustery. Зустріч була присвячена сучасним викликам освіти та співпраці з бізнесом. Ця подія об’єднала зацікавлених освітян, які активно працюють над вдосконаленням освітніх підходів, щоб зробити навчальний процес більш ефективним та адаптованим до потреб ринку. На зустрічі ProfClub відбувся обмін думками щодо покращення освітніх процесів та співпраці з роботодавцями. Спікери поділилися досвідом та пропозиціями, які можуть позитивно вплинути на підготовку майбутніх фахівців.
Основні теми, які були обговорені під час зустрічі: Залучення роботодавців до освітнього процесу (бізнес-освіта); європейський досвід підвищення кваліфікації викладачів з ІКТ; оновлений формат рецензування ОПП від Kharkiv IT Cluster.
Зустріч ProfClub не лише сприяла обміну досвідом, але й окреслила конкретні кроки для розвитку освіти, наголосивши на активній співпраці з роботодавцями та практичній підготовці студентів. Це є важливим кроком на шляху до підвищення якості освіти в Україні.