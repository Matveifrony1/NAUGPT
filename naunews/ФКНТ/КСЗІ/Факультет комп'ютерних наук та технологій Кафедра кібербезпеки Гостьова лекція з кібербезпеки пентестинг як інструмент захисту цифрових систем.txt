Заголовок: Гостьова лекція з кібербезпеки: пентестинг як інструмент захисту цифрових систем
URL: http://kszi.nau.edu.ua/novini/338-gostova-lektsiya-z-kiberbezpeki-pentesting-yak-instrument-zakhistu-tsifrovikh-sistem
==================================================
Гостьова лекція з кібербезпеки: пентестинг як інструмент захисту цифрових систем
21 березня 2025 р. за сприяння кафедри кібербезпеки відбулася гостьова лекція для здобувачів першого (бакалаврського) та другого (магістерського) рівнів вищої освіти спеціальності 125 "Кібербезпека та захист інформації".
Спікером виступив Єгор Прокопенко, представник української компанії CyberField NeT. Тема лекції: "Кіберзахист через атаку: пентест як ключ до безпеки".
Під час лекції студенти мали змогу дізнатися більше про діяльність компанії CyberField NeT, зокрема про її підходи до етичного хакінгу та реальних практик пентестингу, що допомагають виявляти вразливості в цифрових системах ще до того, як ними скористається зловмисник. Окрема увага була приділена тому, як правильно і етично проводити тестування на проникнення, які інструменти для цього використовуються, які фази проходить типовий пентест і як результат роботи таких фахівців допомагає захищати сучасну інфраструктуру. У практичній частині лекції було продемонстровано окремі приклади технік пентестингу, включно з виявленням вразливостей та використанням інструментів для тестування безпеки.
Такі заходи є надзвичайно важливими для формування практичної компетентності майбутніх фахівців та дозволяють студентам краще зрозуміти, як теоретичні знання застосовуються в умовах реального кіберпростору.