Заголовок: Перші CTF-змагання на Кіберполігоні: Успішний старт і нові перемоги
URL: http://kszi.nau.edu.ua/novini/281-pershi-ctf-zmagannya-na-kiberpoligoni-uspishnij-start-i-novi-peremogi
==================================================
Перші CTF-змагання на Кіберполігоні: Успішний старт і нові перемоги
27 жовтня 2024 року на базі навчально-наукової лабораторії «Кіберполігон» під керівництвом доцента кафедри кібербезпеки Єгора Аушева пройшли CTF-змагання CyberRangeUA.
У заході взяли участь здобувачі першого (бакалаврського) та другого (магістерського) рівнів вищої освіти освітньої програми «Безпека інформаційних і комунікаційних систем», об'єднані в команди, які змагалися у вирішенні завдань різної складності. Учасники продемонстрували свої знання та вміння в ключових напрямках сучасної кібербезпеки: Hashes and cryptography (хешування та криптографія); Digital forensic (цифрова криміналістика); Network analysis (мережевий аналіз); Pentesting (тестування на проникнення).
CTF-формат (Capture the Flag) передбачає виконання практичних завдань, що максимально наближені до реальних ситуацій у сфері кібербезпеки. Це дозволяє студентам вдосконалити навички командної роботи, критичного мислення та оперативного прийняття рішень.
Результати змагання:
Перше місце — Азаров Ілля - група Б-125-22-1-БІ
Друге місце — Сташко Богдан - група Б-125-22-2-БІ, Цапенко Альона - група Б-125-22-2-БІ.
Третє місце — Мартинець Андрій - група Б-125-22-3-БІ.
Окрім цінного досвіду та нових знань, студенти 3-го курсу кафедри кібербезпеки Факультету комп'ютерних наук та технологій НАУ отримали сертифікати! Це підтверджує їхню готовність до подальших викликів у сфері кібербезпеки.
Змагання стало важливою частиною підготовки майбутніх фахівців у сфері кібербезпеки, надавши учасникам можливість застосувати отримані знання на практиці. CyberRangeUA сприяє формуванню нового покоління кіберспеціалістів та мотивує студентів до подальшого професійного розвитку у сфері захисту інформації.
Команди Національного авіаційного університету вже активно готуються до участі у національних та міжнародних CTF-змаганнях на базі новоствореного кіберполігону Cyber Range UA.