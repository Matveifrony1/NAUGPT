Заголовок: Здобувачі кафедри кібербезпеки ФКНТ взяли участь у Міжнародному курсі з кібербезпеки
URL: http://kszi.nau.edu.ua/novini/326-zdobuvachi-kafedri-kiberbezpeki-fknt-vzyali-uchast-u-mizhnarodnomu-kursi-z-kiberbezpeki
==================================================
Здобувачі кафедри кібербезпеки ФКНТ взяли участь у Міжнародному курсі з кібербезпеки
Здобувачі першого (бакалаврського) рівня вищої освіти освітньої програми «Безпека інформаційних і комунікаційних систем» кафедри кібербезпеки Факультету комп’ютерних наук та технологій долучилися до онлайн-курсу «Cybersecurity Governance in the Digital Age: Insights from Estonia and Beyond», організованого Університетом Тарту (Естонія).
Серед учасників курсу були: Селюченко Єгор (Б-125-24-1-БІ), Левченко Захар (Б-125-24-2-БІ), Ілля Азаров (Б-125-22-1-БІ), Галич Євгенія, Павленко Владислав (Б-125-21-5-БІ).
Курс був спрямований на вивчення основних принципів управління кібербезпекою, аналіз сучасних підходів до реагування на кібератаки та ознайомлення з досвідом Естонії у цій сфері. Програма курсу охоплювала чотири ключові модулі, які розкривали як теоретичні основи, так і практичні аспекти забезпечення кібербезпеки.
Основні модулі курсу:
Вступ до управління кібербезпекою – ознайомлення з фундаментальними поняттями та принципами.
Як уряди підходять до управління кібербезпекою – аналіз стратегій і політик держав щодо захисту кіберпростору.
Цифровізація та управління кібербезпекою – дослідження впливу цифрових технологій на безпеку та механізми їхнього регулювання.
Підсумки та перспективи майбутніх досліджень – обговорення новітніх викликів і напрямів подальших досліджень у сфері кібербезпеки.
Здобувачі кафедри отримали можливість поглибити свої знання з кібербезпекового управління та дізнатися про найкращі практики, які можуть бути застосовані у державному та приватному секторах. Після успішного завершення курсу учасники отримали сертифікат на 1 ECTS.
Вітаємо всіх учасників із успішним завершенням курсу! Бажаємо нових звершень у дослідженнях та практичній діяльності в сфері кібербезпеки!