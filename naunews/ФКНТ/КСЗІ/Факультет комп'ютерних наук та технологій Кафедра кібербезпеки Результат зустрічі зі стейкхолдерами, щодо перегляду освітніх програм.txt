Заголовок: Результат зустрічі зі стейкхолдерами, щодо перегляду освітніх програм
URL: http://kszi.nau.edu.ua/novini/164-rezultat-zustrichi-zi-stejkkholderami-shchodo-pereglyadu-osvitnikh-program
==================================================
Результат зустрічі зі стейкхолдерами, щодо перегляду освітніх програм
Протягом січня-лютого 2023 року було проведено ряд онлайн-зустрічей гарантів освітніх програм (завідувача кафедри Казмірчук С.В. та доцента Ільєнко А.В.), членів робочої групи зі стейкхолдерами, а саме з заступником директора Департаменту-начальником 2 віділу Департаменту кіберзахисту Адміністрації Держспецзвязку Олександром Бакалинським, начальником управління Департамента захисту інформації Адміністрації Держспецзвязку Олексієм Гавриленко, завідувачем кафедри кібербезпеки та математичного моделювання НУ "Чернігівська політехніка"  Юлією Ткач. Стейкхолдери зазаначили,  що  ОПП  «Безпека інформаційних і комунікаційних систем»  першого (бакалаврського) та другого (магістерського) рівнів вищої освіти відповідає  сучасним  вимогам  роботодавців  та  ринку  праці  і на даному  етапі  не  потребує  внесення  змін,  освітні  компоненти  обов’язкового блоку забезпечують отримання необхідних практичних навиків для діяльності у галузі кібербезпеки. В ході обговорень присутні були ознайомлені з особливостями освітньо-професійних програм (зміст, суть, мету, завдання, технологію освітнього-процесу, очікувані результати навчання). Реалізація ОПП повною мірою забезпечує якісну підготовку фахівців. Сильною стороною заявлених ОПП є високопрофесійний склад науково-педагогічних працівників кафедри, які відповідають за реалізації освітніх компонент. У ході діалогу було обговорено особливості навчальних планів освітньо-професійних програм.
Також було розглянуте питання, щодо змін до Переліку галузей і спеціальностей здобувачів вищої освіти, які затверджені Постановою Кабінету Міністрів України від 16.12.2022 р. № 1392 «Про внесення змін до переліку галузей знань і спеціальностей, за якими здійснюється підготовка здобувачів вищої освіти». Встановлено, що з нового навчального року галузі підготовка фахівців буде здійснюватися за спеціальністю 125 «Кібербезпека та захист інформації».
На зустрічах були визначені такі перспективні напрями подальшої співпраці кафедри комп’ютеризованих систем захисту інформації зі стейкхолдерами: 1) проходження виробничої та переддипломної практик здобувачами, а також їх подальше працевлаштування; 2) проведення лекційних та практичних занять для здобувачів.