Заголовок: Викладачі Факультету кібербезпеки та програмної інженерії підвищили кваліфікацію на курсі «Налаштування та безпека хмарних середовищ» від компанії SoftServe
URL: http://kszi.nau.edu.ua/novini/234-vikladachi-fakultetu-kiberbezpeki-ta-programnoji-inzheneriji-pidvishchili-kvalifikatsiyu-na-kursi-nalashtuvannya-ta-bezpeka-khmarnikh-seredovishch-vid-kompaniji-softserve
==================================================
Викладачі Факультету кібербезпеки та програмної інженерії підвищили кваліфікацію на курсі «Налаштування та безпека хмарних середовищ» від компанії SoftServe
Протягом березня-квітня 2024 року науково-педагогічні працівники кафедри комп'ютеризованих систем захисту інформації Факультету кібербезпеки та програмної інженерії, саме доцентка Лілія Галата, доцентка Олена Висоцька, старша викладачка Олена Прокопенко, асистентка Яна Мазур взяли участь у позаплановому підвищенні кваліфікації - курсі Cloud Environment Configuration and Security (Налаштування та безпека хмарних середовищ) для викладачів технічних спеціальностей.
Організатором заходу виступила українська компанія ІТ-компанія SoftServe.
Викладачі протягом 8 тижнів інтенсивних теоретичних та практичних занять глибше ознайомилися з хмарними технологіями та питаннями кібербезпеки. Було отримано неоціненний досвід роботи з Amazon Web Services, а саме детально ознайомилися з засобами забезпечення мережевого доступу до ресурсів AWS, підходами розподілу трафіку за допомогою балансувальників навантаження, методами шифрування даних у спокої та під час передачі, AWS-сервісами для моніторингу та реагування на інциденти.
За підсумками навчання отримано сертифікати про підвищення кваліфікації обсягом 120 академічних годин (4 кредити). Набуті знання будуть впроваджені в освітній процес для здобувачів ступенів бакалавра та магістра спеціальності 125 "Кібербезпека та захист інформації" освітньо-професійної програми "Безпека інформаційних і комунікаційних систем".