Заголовок: Успішна участь здобувачів факультету комп'ютерних наук та технологій в HTB University CTF 2024
URL: http://kszi.nau.edu.ua/novini/310-uspishna-uchast-zdobuvachiv-fakultetu-komp-yuternikh-nauk-ta-tekhnologij-v-htb-university-ctf-2024
==================================================
Успішна участь здобувачів факультету комп'ютерних наук та технологій в HTB University CTF 2024
13–15 грудня 2024 року команда здобувачів кафедри кібербезпеки  та кафедри технічного захисту інформації Факультету комп’ютерних наук та технологій Державного університету "Київський авіаційний інститут" під керівництвом завідувача кафедри кібербезпеки Анни Ільєнко взяла участь у престижному міжнародному змаганні HTB University CTF 2024. Захід, організований платформою Hack The Box, відбувався у форматі "Jeopardy" і зібрав 1128 студентських команд з усього світу.
HTB University CTF — це одне з провідних змагань у сфері кібербезпеки, організоване платформою Hack The Box, яка об’єднує тисячі спеціалістів, ентузіастів та студентів у галузі інформаційної безпеки.
До команди "Kyiv Aviation Institute" ввійшли 21 здобувач першого (бакалаврського), другого (магістерського) та третього (освітньо-наукового) рівнів вищої освіти. Цьогорічна тема змагань — "Binary Badlands". Завдання включали різноманітні виклики в таких категоріях, як реверсинг, експлуатація бінарних програм, криптографія, веб-експлуатація, forensics та інші.
Команда здобувачів не лише продемонструвала високий рівень знань, але й вразила своєю швидкістю та креативністю у вирішенні завдань, увійшовши в перші 100 команд здобувши 85 місце серед міжнародних університетів.
Слід відмітити найактивніших учасників команди у вирішенні завдань та отриманні прапорів:
Спис Денис - аспірант кафедри кібербезпеки
Пастущак Данієль - аспірант кафедри кібербезпеки
Семенюк Вадим - магістр  кафедри кібербезпеки
Руденко Михайло - магістр кафедри кібербезпеки
Сташко Богдан - бакалавр кафедри кібербезпеки
Стороженко Вадим - магістр кафедри технічного захисту інформації
Участь у таких змаганнях дозволяє здобувачам: закріпити практичні навички у сфері кібербезпеки; познайомитися з найактуальнішими методами атак та захисту; обмінятися досвідом із колегами з усього світу.
Кафедра кібербезпеки висловлює вдячність учасникам команди за їхню наполегливу працю.Бажаємо нових здобутків і чекаємо на наступні перемоги у сфері кібербезпеки!