Заголовок: Відвідування виставки SECURITY 2.0 здобувачами та співробітниками кафедри кібербезпеки ФКНТ
URL: http://kszi.nau.edu.ua/novini/277-vidviduvannya-vistavki-security-2-0-zdobuvachami-ta-spivrobitnikami-kafedri-kiberbezpeki-fknt
==================================================
Відвідування виставки SECURITY 2.0 здобувачами та співробітниками кафедри кібербезпеки ФКНТ
2-3 жовтня 2024 року співробітники кафедри кібербезпеки Факультету комп’ютерних наук та технологій разом зі здобувачами першого(бакалаврського) та другого (магістерського) рівнів вищої освіти освітніх програм «Безпека інформаційних і комунікаційних систем»/ «Управління кібербезпекою та захистом інформації» взяли активну участь у виставці SECURITY 2.0, яка стала важливою подією у сфері безпеки та кіберзахисту. Організована компанією «Євроіндекс» за підтримки ключових державних інституцій, виставка зібрала фахівців з різних галузей для обговорення та демонстрації сучасних технологій безпеки, що є критично важливими в умовах військових дій та кризових ситуацій.
SECURITY 2.0 — це ефективний майданчик для обміну знаннями та практичним досвідом, який надав можливість ознайомитися з передовими розробками в галузі безпеки, гуманітарного розмінування, побудови споруд цивільного захисту, а також з новітніми рішеннями у сфері кібербезпеки та захисту критичної інфраструктури.
Здобувачі кафедри кібербезпеки під час виставки мали можливість не тільки ознайомитися з новітніми технологіями, але й взяти участь у тематичних форумах, де обговорювалися практичні питання безпеки та реагування на сучасні виклики. Участь у таких заходах є важливою складовою професійної підготовки, оскільки дозволяє майбутнім фахівцям глибше зрозуміти сучасні вимоги до безпеки та кіберзахисту.
Співробітники кафедри, зі свого боку, активно співпрацювали з представниками компаній, що займаються розробками у сфері кібербезпеки, обговорювали можливості впровадження новітніх рішень у навчальний процес, а також перспективи спільних науково-дослідних проєктів, укладання договорів, перспективи працевлаштування випускників та можливості долучення експертів-практиків до проведення візит лекцій.
Виставка SECURITY 2.0 показала важливість інтеграції технологій безпеки в різні аспекти життя, від інфраструктури до кіберзахисту, і стала джерелом нових ідей для розвитку кафедри кібербезпеки.