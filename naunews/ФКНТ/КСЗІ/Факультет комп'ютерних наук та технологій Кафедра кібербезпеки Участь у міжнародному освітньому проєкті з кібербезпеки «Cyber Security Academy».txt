Заголовок: Участь у міжнародному освітньому проєкті з кібербезпеки «Cyber Security Academy»
URL: http://kszi.nau.edu.ua/novini/215-uchast-u-mizhnarodnomu-osvitnomu-proekti-z-kiberbezpeki-cyber-security-academy
==================================================
Участь у міжнародному освітньому проєкті з кібербезпеки «Cyber Security Academy»
Протягом жовтня – листопада 2023 р. на базі НАУ та НУ «Києво-Могилянська академія» відбулася важлива професійна подія галузі кібербезпеки серед студентського осередку - робота Академії кібербезпеки України (Cyber Security Academy in Ukraine), спільно з партнерами: агенцією EMA - Development and Mobility Agency та відомою кібербезпековою компанією ESET.
Проєкт, сфокусований на зміцненні спроможностей України в кіберпросторі, має на меті підтримати залучення здобувачів вищої освіти до практичних аспектів кібербезпеки. Після ретельного відбору 40 студентів з двох університетів отримали шанс здобути нові знання від досвідчених менторів з компанії ESET, а також покращити свої навички та уміння.
Від НАУ до участі в освітньому проєкті було залучено кращих студентів спеціальностей: кібербезпека та захист інформації, компʼютерні науки, компʼютерна інженерія, телекомунікаційні системи та мережі.
У проєкті взяв успішну участь Ілля Азаров, студент ІІ-го курсу ОС «Бакалавр» кафедри КСЗІ, продемонструвавши високий рівень знань та навичок у профілюючому напрямку освіти.
Вітаємо Іллю, зичимо подальших успіхів у навчанні та творчій діяльності!