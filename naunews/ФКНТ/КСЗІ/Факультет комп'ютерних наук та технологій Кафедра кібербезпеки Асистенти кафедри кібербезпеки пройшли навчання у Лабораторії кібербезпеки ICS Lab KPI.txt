Заголовок: Асистенти кафедри кібербезпеки пройшли навчання у Лабораторії кібербезпеки ICS Lab KPI
URL: http://kszi.nau.edu.ua/novini/317-asistenti-kafedri-kiberbezpeki-projshli-navchannya-u-laboratoriji-kiberbezpeki-ics-lab-kpi
==================================================
Асистенти кафедри кібербезпеки пройшли навчання у Лабораторії кібербезпеки ICS Lab KPI
22–23 січня 2025 року асистенти кафедри кібербезпеки Вадим Ракицький, Ярослав Марченко та Євгеній Якимчук взяли участь у навчанні, організованому Лабораторією кібербезпеки автоматизованих систем керування (ICS Lab KPI) у рамках програми USAID.
Протягом двох днів учасники ознайомилися зі стандартами кібербезпеки (ISA/IEC 62443, ISO 27001), вивчили методи захисту автоматизованих систем керування та відпрацювали практичні завдання. Серед них: моніторинг мережі за допомогою nmap і Wireshark; атака MITM на комутатор Siemens; впровадження VLAN для ізоляції пристроїв у мережі.
Участь у навчанні дала змогу асистентам кафедри поглибити знання у сфері захисту критичної інфраструктури та отримати практичний досвід роботи з реальним обладнанням. Це сприятиме підвищенню рівня підготовки студентів кафедри кібербезпеки.