Заголовок: Участь кафедри кібербезпеки ФКНТ у L.E.A.D. Conference: нові знання та практичні навички
URL: http://kszi.nau.edu.ua/novini/289-uchast-kafedri-kiberbezpeki-fknt-u-l-e-a-d-conference-novi-znannya-ta-praktichni-navichki
==================================================
Участь кафедри кібербезпеки ФКНТ у L.E.A.D. Conference: нові знання та практичні навички
7-8 листопада 2024 року провідні науково-педагогічні працівники кафедри кібербезпеки Факультету комп'ютерних наук та технологій разом зі здобувачами першого та другого рівнів вищої освіти освітньої програми "Безпека інформаційних і комунікаційних систем" прийняли участь в онлайн заході L.E.A.D. Conference: Learning & Development від ІТ компанії Sigma Software.
Організатор L.E.A.D. Conference – Sigma Software University за участі материнської компанії Sigma Software Group.
На конференції виступили висококваліфіковані експерти, які представили унікальні інсайти та практичні інструменти для подолання сучасних викликів. Cпікерами конференції виступили - Валерій Красовський – CEO і Co-Founder Sigma Software Group; Марина Стародубська – ACIPR, MSc в HRM, Managing Partner та Supervisory Board Member в TLFRD, Adjunct Professor в KMBS; Сергій Ноздрачов – сертифікований експерт Gallup з розвитку талантів та сильних сторін, викладач «Києво-Могилянської бізнес-школи»; Максим Почебут – CEO Sigma Software University, Chief Learning Officer у Sigma Software, голова вченої ради SET University; В’ячеслав Рудницький, CEO у Savvy Learning & Development Solutions; Олександр Плиска, Vice President у Sigma Software; Ірина Кривенко, доцентка кафедри психології та психотерапії Українського католицького університету; Євгеній Бачинський, Head of Management Consultancy у Sigma Software; Олександр Зінченко, історик та публіцист.
Ця конференція об’єднала експертів для обговорення ключових тем, що формують сучасний бізнес-середовище та шляхи розвитку в умовах швидких змін і невизначеності. Головною темою заходу стали методи і стратегії для адаптації та професійного зростання в умовах глобальних викликів, а також розширення горизонтів через освіту та комунікацію.
Конференція надала унікальні можливості для розвитку таких навичок, як ефективна комунікація, управління командою в умовах невизначеності, адаптація до змін. Зокрема, учасники отримали практичні інструменти для роботи в командах, поради щодо взаємодії, а також методи підвищення продуктивності та ментального здоров'я працівників, приклади використання освітніх продуктів та корпоративної освіти як інструментів для професійного зростання.
Викладачі та здобувачі, які відвідали конференцію, повернулися з новими знаннями та практичними навичками щодо розвитку Soft Skills, які допоможуть їм адаптуватися до вимог глобального ринку. Подія надихнула на подальший професійний розвиток і зміцнила навички, необхідні для стійкості та успіху в умовах швидких змін та невизначеності.