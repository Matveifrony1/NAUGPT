Заголовок: Участь співробітників ФКПІ у програмі EDUPRO
URL: http://kszi.nau.edu.ua/novini/239-uchast-spivrobitnikiv-fkpi-u-programi-edupro
==================================================
Участь співробітників ФКПІ у програмі EDUPRO
Впродовж квітня-червня 2024 року науково-педагогічні працівники кафедри комп’ютеризованих систем захисту інформації Факультету кібербезпеки та програмної інженерії, а саме доцентка Анна Ільєнко та старша викладачка Олена Прокопенко взяли участь у міжнародній програмі підвищення кваліфікації викладачів EDUPRO (EDUCATOR PROFICIENCY PROGRAM) присвяченій розвитку м’яких навичок (soft skills).
Організатором заходу виступила компанія SoftServe у партнерстві з Національним агентством із забезпечення якості вищої освіти, Радою молодих учених при Міністерстві освіти і науки України та Національним Еразмус+ офісом в Україні.
Учасники ознайомилися зі світовими освітніми трендами та дослідили найактуальніші теми “soft skills” для забезпечення якісного, динамічного та збагачуючого навчального середовища для здобувачів.
За підсумками навчання отримано сертифікати про підвищення кваліфікації обсягом 30 академічних годин (1 кредит). Набуті знання будуть впроваджені в освітній процес для здобувачів ступенів бакалавра та магістра спеціальності 125 "Кібербезпека та захист інформації" освітньо-професійної програми "Безпека інформаційних і комунікаційних систем".