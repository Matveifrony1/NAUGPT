Заголовок: «Teaching AI & with AI» - IPD  від Cisco Networking Academy
URL: http://kszi.nau.edu.ua/novini/305-teaching-ai-with-ai-ipd-vid-cisco-networking-academy
==================================================
«Teaching AI & with AI» - IPD  від Cisco Networking Academy
У період з другого по шосте грудня 2024 р. відбувся цикл сесій з підвищення професійного рівня інструкторів Cisco Networking Academy (СNA), у якому взяла участь інструктор СNA, старший викладач кафедри кібербезпеки ФКНТ Олена Дубчак.
Серед важливих тем, що розглядалися, особливу увагу, зокрема, викликала «Teaching AI and with AI» - вже восьма з серії «AІ & Education». У межах сесії було розглянуто можливості створення ефективного лабораторного середовища для навчання концепціям АІ, надано практичні ідеї та дієві поради щодо розширення можливостей використання АІ в освітньому процесі.
Крім того, у сесії «Ethical Hacker: Unlocking Offensive Security Tools» спеціалістами з тестування на проникнення було наведено реальні приклади та представлено практичні стратегії з метою їх інтегрування в освітній процес з кібербезпеки.
Особливості використання мережевого обладнання корпорації Cisco Systems було подано в сесії «Cisco Catalyst SD-WAN Fundamentals». Ознайомлення з основами  Cisco Catalyst SD-WAN надало можливість зрозуміти, як спрощується безпечний  доступ до хмарових сервісів таких, як AWS, MS Azure, GCP, Cisco Umbrella, Cisco ThousandEyes та Megaport. Також було розглянуто варіанти використання обладнання та переваг для клієнтів, що суттєво допомагає у вирішення нагальних бізнес-завдань.
Отримані під час IPD – сесій CNA знання та навички надають можливість викладачам кафедри кібербезпеки - інструкторам CNA впроваджувати в освітній процес з ОПП «Безпека інформаційних та комунікаційних систем» досвід  і новітні технології від провідних професійних світових спільнот.