Заголовок: Участь у Tech Summer for Educators: AI Edition
URL: http://kszi.nau.edu.ua/novini/259-uchast-u-tech-summer-for-educators-ai-edition
==================================================
Участь у Tech Summer for Educators: AI Edition
У період з 23 липня по 13 серпня 2024 року завідувач кафедри кібербезпеки Факультету комп'ютерних наук та технологій Анна Ільєнко взяла участь серії вебінарів від компанії SoftServe Academy на тему Tech Summer for Educators: AI Edition.
Цього літа вебінари були зосереджені на темі штучного інтелекту (ШІ). Під час позапланового підвищення кваліфікації було прослухано чотири вебінари та прийнято участь в обговоренні основних питань на тему штучного інтелекту. Основними темами, які були розглянуті спікерами компанії SoftServe Academy були: історія розвитку нейронних мереж; аналіз та обробка даних; поняття «Штучний Інтелект», базові можливості ШІ; основні інструменти ШІ:ChatGPT, Midjourney, Kaiber, ElevenLabs; інтеграція інструментарію ШІ у розвиток освітніх проєктів; еволюція ШІ та Data Science; потреби ринку у Data Science; право власності на продукти, згенеровані з використанням ШІ.
У результаті навчання було опановано: основні принципи роботи ШІ; основні інструменти ШІ;  потреби ринку у галузі Data Science; юридичні аспекти використання ШІ; використання ШІ у викладацькій діяльності.
За підсумками навчання отримано сертифікати про підвищення кваліфікації обсягом 30 академічних годин (1 кредит). Набуті знання допоможуть зробити навчальний процес здобувачів освітніх ступенів бакалавра та магістра спеціальності 125 «Кібербезпека та захист інформації» ефективнішим і цікавішим.