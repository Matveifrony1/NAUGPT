Заголовок: Участь кафедри кібербезпеки у Дні відкритих дверей ФКНТ
URL: http://kszi.nau.edu.ua/novini/348-uchast-kafedri-kiberbezpeki-u-dni-vidkritikh-dverej-fknt
==================================================
Участь кафедри кібербезпеки у Дні відкритих дверей ФКНТ
28 квітня 2025 року кафедра кібербезпеки Факультету комп’ютерних наук та технологій Державного університету «Київський авіаційний інститут» взяла активну участь у Дні відкритих дверей.
Кафедру кібербезпеки на заході представляли завідувач кафедри Анна Ільєнко, а також асистенти Валентина Телющенко, Андрій Майстренко та Ярослав Марченко. Вони активно спілкувалися з потенційними абітурієнтами, презентували освітню програму "Безпека інформаційних і комунікаційних систем", розповідали про мету програми, кар’єрні можливості, партнерів кафедри та конкурентні переваги навчання.
З привітальним словом перед абітурієнтами виступив Аушев Єгор — доцент кафедри кібербезпеки та CEO компанії CyberUnit Technologies. Він поділився своїм професійним досвідом, підкресливши важливість якісної освіти у сфері інформаційної безпеки та можливості, які відкриває навчання на кафедрі кібербезпеки.
Особливої уваги учасників заходу заслужила презентація кафедри на Кіберполігоні. Аспірант кафедри, Security Engineer | Penetration Tester та капітан університетської команди CTF Денис Спис виступив з доповіддю на тему «Шлях у кібербезпеку: можливості та виклики». Під час практичної частини Денис продемонстрував поетапне вирішення завдань з кібербезпеки, включаючи пошук вразливостей, експлуатацію та отримання доступу до системи.
Кафедра кібербезпеки продовжує активно розвивати свої освітні програми, поєднуючи навчання, науку і практику, та запрошує випускників шкіл приєднатися до нашої спільноти фахівців майбутнього!