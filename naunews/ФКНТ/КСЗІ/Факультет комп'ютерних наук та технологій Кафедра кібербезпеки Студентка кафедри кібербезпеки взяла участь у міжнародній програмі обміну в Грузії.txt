Заголовок: Студентка кафедри кібербезпеки взяла участь у міжнародній програмі обміну в Грузії
URL: http://kszi.nau.edu.ua/novini/306-studentka-kafedri-kiberbezpeki-vzyala-uchast-u-mizhnarodnij-programi-obminu-v-gruziji
==================================================
Студентка кафедри кібербезпеки взяла участь у міжнародній програмі обміну в Грузії
З 1 по 8 грудня 2024 року студентка 4 курсу кафедри кібербезпеки освітньої програми "Безпека інформаційних і комунікаційних систем" Факультету комп’ютерних наук та технологій  Євгенія Галич взяла участь у короткостроковій програмі обміну, організованій у рамках співпраці між Кавказьким університетом (Грузія) та Державним некомерційним підприємством "Державний університет "Київський авіаційний інститут".
Під час візиту до Кавказького університету студентка мала змогу долучитися до навчального процесу, відвідавши серію інтерактивних занять, спрямованих на обмін досвідом, ідеями та інноваційними підходами між представниками різних культур і академічних традицій.
Окрім освітньої складової, програма візиту включала захопливу культурну програму, підготовлену спеціально з цієї нагоди. Студентка мала нагоду ближче познайомитися з багатою історією, традиціями та культурою Грузії.
Ця програма обміну стала неоціненним досвідом, що розширив світогляд, поглибив професійні знання та навички, а також допоміг зрозуміти важливість міжнародного співробітництва у сучасному світі. Висловлюючи щиру вдячність організаторам, студентка відзначила, що така можливість стала поштовхом для подальшого професійного та особистісного розвитку.
Програма обміну підтвердила, що академічна співпраця між університетами є ключем до створення взаємозв’язаного світу, де спільні знання й ініціативи здатні змінювати майбутнє.