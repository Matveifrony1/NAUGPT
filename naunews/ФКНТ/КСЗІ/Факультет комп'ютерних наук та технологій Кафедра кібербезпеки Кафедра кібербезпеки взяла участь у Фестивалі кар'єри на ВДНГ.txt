Заголовок: Кафедра кібербезпеки взяла участь у Фестивалі кар'єри на ВДНГ
URL: http://kszi.nau.edu.ua/novini/361-kafedra-kiberbezpeki-vzyala-uchast-u-festivali-kar-eri-na-vdng
==================================================
Кафедра кібербезпеки взяла участь у Фестивалі кар'єри на ВДНГ
23–24 травня 2025 року кафедра кібербезпеки Факультету комп’ютерних наук та технологій долучилася до Фестивалю кар’єри на ВДНГ, що проходить у місті Києві. Захід проходив під гаслом «Твій перший крок у нову професійну подорож» та став справжнім майданчиком можливостей для молоді, студентів і майбутніх спеціалістів.
Фестиваль зібрав представників провідних компаній-роботодавців, освітніх установ, експертів ринку праці та всіх охочих, хто прагне знайти себе у сучасному професійному світі.
Участь у заході прийняли завідувач кафедри Анна Ільєнко, асистенти Ярослав Марченко та Євгеній Якимчук, а також здобувачі першого (бакалаврського) рівня вищої освіти Євгенія Галич та Владислав Павленко.
Кафедра кібербезпеки презентувала свою освітню програму "Безпека інформаційних і комунікаційних систем" спеціальності F5 "Кібербезпека та захист інформації", розповіла відвідувачам про можливості навчання, участь у наукових проєктах, міжнародну співпрацю та перспективи працевлаштування для студентів. Також представники кафедри провели низку консультацій та профорієнтаційних бесід зі старшокласниками, абітурієнтами та їхніми батьками.
Фестиваль кар'єри став не лише платформою для знайомства з роботодавцями, а й джерелом натхнення для тих, хто прагне будувати своє майбутнє в ІТ та сфері кібербезпеки.