Заголовок: Співробітники кафедри кібербезпеки успішно завершили курс з академічної доброчесності на платформі Prometheus
URL: http://kszi.nau.edu.ua/novini/356-spivrobitniki-kafedri-kiberbezpeki-uspishno-zavershili-kurs-z-akademichnoji-dobrochesnosti-na-platformi-prometheus
==================================================
Співробітники кафедри кібербезпеки успішно завершили курс з академічної доброчесності на платформі Prometheus
У березні–квітні 2025 року старший викладач Ольга Бурбела та асистент Ольга Кривокульська, співробітниці кафедри кібербезпеки Факультету комп’ютерних наук та технологій, успішно пройшли онлайн-курс «Академічна доброчесність: онлайн-курс для викладачів», організований платформою Prometheus.
Курс мав на меті формування культури академічної доброчесності в закладах вищої освіти шляхом інтеграції чесних практик у викладання, оцінювання, наукове керівництво та дизайн освітніх програм. Учасниці опанували як теоретичні засади, так і практичні інструменти, що сприяють впровадженню принципів доброчесності у щоденну освітню діяльність.
По завершенні курсу учасниці отримали іменні сертифікати, що засвідчують підвищення кваліфікації обсягом 60 годин (2 кредити ЄКТС).
Кафедра кібербезпеки продовжує системно працювати над удосконаленням освітнього процесу, дотриманням принципів академічної доброчесності та впровадженням сучасних педагогічних практик.