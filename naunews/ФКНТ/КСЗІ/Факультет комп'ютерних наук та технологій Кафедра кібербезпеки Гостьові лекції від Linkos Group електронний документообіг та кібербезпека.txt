Заголовок: Гостьові лекції від Linkos Group: електронний документообіг та кібербезпека
URL: http://kszi.nau.edu.ua/novini/341-gostovi-lektsiji-vid-linkos-group-elektronnij-dokumentoobig-ta-kiberbezpeka
==================================================
Гостьові лекції від Linkos Group: електронний документообіг та кібербезпека
Кафедра кібербезпеки Факультету комп’ютерних наук та технологій за сприянням завідувачки кафедри Ільєнко Анни спільно з навчальним центром Linkos Group провела серію гостьових лекцій для здобувачів першого (бакалаврського) та другого (магістерського) рівнів вищої освіти за спеціальністю 125 «Кібербезпека та захист інформації».
Лектором виступив Артем Кім, спеціаліст навчального центру Linkos Group.
20 березня 2025 року відбулася перша лекція на тему «Розвиток електронного документообігу в Україні», під час якої студенти дізналися про: перехід від традиційного паперового документообігу до цифрових рішень; платформу ПТАХ – першу роумінг-платформу електронного документообігу в Україні; використання кваліфікованого електронного підпису (КЕП) у цифровій звітності; переваги впровадження електронного документообігу для підприємств.
26 березня 2025 року відбулася друга лекція на тему «Електронний підпис як інструмент захисту інформації», де було розглянуто: правові аспекти та технічні особливості КЕП; захист електронних документів від підробки та несанкціонованого доступу; сучасні методи автентифікації в цифровому середовищі.
Зустрічі відбулися в онлайн-форматі та викликали значний інтерес у студентів, які отримали змогу дізнатися про реальні кейси впровадження цифрових технологій в Україні.