Заголовок: Науково-дослідницька діяльність студентів кафедри КСЗІ
URL: http://kszi.nau.edu.ua/novini/184-naukovo-doslidnitska-diyalnist-studentiv-kafedri-kszi
==================================================
Науково-дослідницька діяльність студентів кафедри КСЗІ
Здобувачі вищої освіти другого курсу ОС «Бакалавр» Євгенія Галич і Владислав Павленко  04.04.2023 р. взяли участь у роботі ХХІІI Міжнародної науково-практичної конференції здобувачів вищої освіти і молодих учених «ПОЛІТ. Сучасні проблеми науки» за напрямом «Кібербезпека та програмна інженерія» (науковий керівник – старший викладач О.В.Дубчак).
Здобувачами було представлено результати дослідження «Проблематика новітніх загроз ресурсам інформаційних систем», в якому визначено основні ризики, зокрема, щодо загроз квантових комп’ютерів.
Слід зазначити, що студенти проводять активну дослідницьку роботу, і дана конференція – не перша, в якій вони беруть участь: в листопаді 2022 р. опубліковано їхнє дослідження «Аналіз засобів системного програмування» в збірнику тез доповідей науково-практичної конференції  «Сучасні тенденції розвитку системного програмування», яке було розглянуто під час роботи секції «Спеціалізовані програмні засоби».