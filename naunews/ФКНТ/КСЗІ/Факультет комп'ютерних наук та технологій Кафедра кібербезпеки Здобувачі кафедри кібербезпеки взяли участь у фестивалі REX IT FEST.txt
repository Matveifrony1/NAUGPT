Заголовок: Здобувачі кафедри кібербезпеки взяли участь у фестивалі REX IT FEST
URL: http://kszi.nau.edu.ua/novini/283-zdobuvachi-kafedri-kiberbezpeki-vzyali-uchast-u-festivali-rex-it-fest
==================================================
Здобувачі кафедри кібербезпеки взяли участь у фестивалі REX IT FEST
28 жовтня 2024 року здобувачі першого (бакалаврського) та другого (магістрерського) рівнів вищої освіти ОП "Безпека інформцаійних і комунікаційних систем" кафедри кібербезпеки Факультету комп'ютерних наук та технологій, взяли участь у захоплюючих лекціях в рамках фестивалю REX IT FEST. Цей фестиваль зібрав провідних експертів та у сфері інформаційних технологій, надаючи студентам унікальну можливість долучитися до сучасних знань та обговорень найактуальніших тем у галузі ІТ.
REX IT FEST – карʼєрний фестиваль, де вже 5 років поспіль свої стажування та junior-вакансії презентують найрейтинговіші IT компанії.
Серед представлених тем особливу увагу привернули лекції SoftServe: «Robotics in IT» та «Методології розробки ІТ проєктів: як обрати найефективнішу».
На лекції «Robotics in IT» учасники дізналися про роль робототехніки в сучасній ІТ-індустрії, та про те, які інженерні галузі вона охоплює. Студентам пояснили, що роботи здатні виконувати завдання різного рівня складності — від автоматизації рутинних виробничих процесів до виконання точних маніпуляцій у медицині та обслуговування у сфері клієнтської підтримки.
Окрім цього, студенти ознайомилися з портретом фахівця у сфері робототехніки. Спікери розповіли, що сучасний інженер-робототехнік має володіти знаннями з програмування, математичного моделювання, електроніки та механіки. Він також повинен мати навички роботи з великими обсягами даних, розуміти принципи машинного навчання та вміти застосовувати алгоритми штучного інтелекту для створення інтелектуальних систем.
Інша лекція, «Методології розробки ІТ проєктів: як обрати найефективнішу», виявилася не менш захоплюючою. Студентам пояснили різні методології управління проєктами, такі як Agile, Scrum, Kanban та Waterfall, зосередившись на їх перевагах і недоліках для різних типів проєктів. Спікери SoftServe поділилися власним досвідом роботи з кожною з методологій, а також розповіли про критерії, за якими обирають найефективніший підхід для конкретного проєкту. Ця інформація особливо важлива для студентів, які в майбутньому планують працювати над великими проєктами в сфері кібербезпеки, де правильний вибір методології є запорукою успішної реалізації.
Участь у REX IT FEST стала чудовою можливістю для студентів отримати практичні знання безпосередньо від професіоналів галузі. Захід не тільки допоміг майбутнім фахівцям з кібербезпеки розширити свій кругозір у сфері ІТ, але й надав важливі знання для їхньої майбутньої професійної діяльності. Цей захід допоміг майбутнім фахівцям з кібербезпеки зрозуміти, як правильно вибирати методи роботи над проєктами, а також відкрив перед ними нові перспективи розвитку у сфері робототехніки.