Заголовок: Студенти кафедри кібербезпеки ФКНТ – переможці ХІ Міжнародної студентської олімпіади з інформаційної безпеки
URL: http://kszi.nau.edu.ua/novini/343-studenti-kafedri-kiberbezpeki-fknt-peremozhtsi-khi-mizhnarodnoji-studentskoji-olimpiadi-z-informatsijnoji-bezpeki
==================================================
Студенти кафедри кібербезпеки ФКНТ – переможці ХІ Міжнародної студентської олімпіади з інформаційної безпеки
11 квітня 2025 року в Київському університеті інтелектуальної власності та права спільно з Київським авіаційним інститутом відбулася ХІ Міжнародна студентська олімпіада «Шляхи та механізми захисту інформаційного простору України від шкідливих інформаційно-психологічних впливів».
У заході взяли участь 18 команд, зокрема шість іноземних команд з Грузії та Казахстану. Олімпіада об’єднала молодих фахівців, які демонстрували знання, практичні навички та креативні підходи до забезпечення інформаційної безпеки.
Здобувачі кафедри кібербезпеки ФКНТ Книш О.О. та Селюченко Є.В. вибороли І місце в командному заліку, підтвердивши високий рівень підготовки. Крім того, Євгеній Селюченко здобув І місце, а Олександр Книш – ІІ місце в індивідуальних змаганнях.
Керівником команди від КАІ виступив доцент кафедри кібербезпеки Факультету комп’ютерних наук та технологій Петрик Валентин Михайлович, який забезпечив високий рівень підготовки учасників.
Вітаємо переможців та бажаємо подальших успіхів і нових звершень у сфері кібербезпеки!