Заголовок: Представники кафедри кібербезпеки відвідали захід про генеративний штучний інтелект
URL: http://kszi.nau.edu.ua/novini/302-predstavniki-kafedri-kiberbezpeki-vidvidali-zakhid-pro-generativnij-shtuchnij-intelekt
==================================================
Представники кафедри кібербезпеки відвідали захід про генеративний штучний інтелект
3 грудня 2024 року представники кафедри кібербезпеки Факультету комп’ютерних наук та технологій, зокрема завідувачка кафедри Анна Ільєнко, викладачі та здобувачі першого (бакалаврського) і другого (магістерського) рівнів вищої освіти освітньої програми "Безпека інформаційних і комунікаційних систем", відвідали захід, організований Sigma Software University.
Основним спікером був Олександр Краковецький, експерт з ШІ та CEO компанії DevRain, який розповів про використання великих мовних моделей (LLM), зокрема GPT, у практиці ІТ-фахівців. Він пояснив принципи роботи трансформерів та embeddings, а також підкреслив важливість чіткого контексту у запитах до моделей.
Особливу увагу приділили Prompt Engineering — мистецтву створення ефективних запитів, а також інтеграції GPT з інструментами, такими як GitHub Copilot. Завершився захід обговоренням етичних аспектів використання ШІ та демонстрацією його реальних можливостей.
Захід став чудовою нагодою для студентів і викладачів кафедри ознайомитися з новітніми технологіями та розширити свої знання у сфері генеративного ШІ.