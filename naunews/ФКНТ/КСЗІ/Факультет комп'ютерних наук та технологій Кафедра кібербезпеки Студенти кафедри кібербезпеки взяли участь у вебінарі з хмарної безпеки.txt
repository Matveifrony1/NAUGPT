Заголовок: Студенти кафедри кібербезпеки взяли участь у вебінарі з хмарної безпеки
URL: http://kszi.nau.edu.ua/novini/304-studenti-kafedri-kiberbezpeki-vzyali-uchast-u-vebinari-z-khmarnoji-bezpeki
==================================================
Студенти кафедри кібербезпеки взяли участь у вебінарі з хмарної безпеки
6 грудня 2024 року здобувачі та викладачі освітніх програм "Безпека інформаційних і комунікаційних систем" та "Управління кібербезпекою та захистом інформації" кафедри кібербезпеки Факультету комп’ютерних наук та технологій долучилися до вебінару "Повний контроль над безпекою хмари: унікальні можливості SentinelOne для захисту від загроз", організованого компанією BAKOTECH.
Спікерка заходу, Ольга Новак, Sales Engineer, представила передові рішення SentinelOne для захисту хмарних даних. Учасники дізналися, як технології Cloud Native Application Protection Platform (CNAPP) та Offensive Security Engine дозволяють виявляти й усувати вразливості до того, як ними скористаються зловмисники.
Програма вебінару включала: тренди та виклики захисту хмарної інфраструктури; унікальні можливості CNAPP і технології Offensive Security Engine; демонстрацію платформи SentinelOne.
Захід допоміг студентам поглибити знання в сфері кіберзахисту хмарних технологій та ознайомитися з практичними інструментами для посилення безпеки.