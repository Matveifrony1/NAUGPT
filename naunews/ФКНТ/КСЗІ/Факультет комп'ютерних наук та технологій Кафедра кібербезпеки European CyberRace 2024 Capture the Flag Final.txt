Заголовок: European CyberRace 2024 Capture the Flag Final
URL: http://kszi.nau.edu.ua/novini/311-european-cyberrace-2024-capture-the-flag-final
==================================================
European CyberRace 2024 Capture the Flag Final
17 грудня 2024 р., за сприяння офіційних партнерів, Cisco Networking Academy (CNA) та McLaren Formula I Team, відбувся захоплюючий  професійний захід у галузі кібербезпеки європейського рівня серед студентства -  міжнародні змагання «European CyberRace 2024 Capture the Flag Final».
Організаторами «European Cyber Cup» до перегляду фінальних змагань була запрошена  інструктор локальної мережевої академії CNA, старший викладач кафедри кібербезпеки ФКНТ Олена Дубчак.
Змагання супроводжувалися високопрофесійними та корисними коментарями експертів у галузі кібербезпеки, технічних менеджерів та представників CNА: Armand Leblois, старший регіональний менеджер європейського регіону CNA, відповідальний за розвиток програм і екосистеми CNA; Raquel Martinez, технічний регіональний менеджер європейського регіону CNA; Giuseppe Cinque, Principal Architect CNA в галузі АІ. Представник McLaren, директор з бізнес-технологій Daniel Keyworth  презентував, як McLaren Racing Team інтегрує кібербезпеку в процес високошвидкісних перегонів.
Під час події були розглянуті теми кібербезпеки, комунікаційних мереж та штучного інтелекту.