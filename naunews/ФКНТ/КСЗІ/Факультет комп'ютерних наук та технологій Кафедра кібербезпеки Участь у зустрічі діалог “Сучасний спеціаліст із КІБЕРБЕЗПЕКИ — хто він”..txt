Заголовок: Участь у зустрічі діалог “Сучасний спеціаліст із КІБЕРБЕЗПЕКИ — хто він?”.
URL: http://kszi.nau.edu.ua/novini/204-uchast-u-zustrichi-dialog-suchasnij-spetsialist-iz-kiberbezpeki-khto-vin
==================================================
Участь у зустрічі діалог “Сучасний спеціаліст із КІБЕРБЕЗПЕКИ — хто він?”.
26 вересня 2023 року  к.т.н., доцент, доцент кафедри комп’ютеризованих систем захисту інформації Петренко Андрій Борисович прийняв участь у офлайн зустрічі Діалог “Сучасний спеціаліст із кібербезпеки — хто він?”.  Дана зустрі була проведена спільно з проєктом USAID “Кібербезпека критично важливої інфраструктури України” у партнерстві з The Aspen Institute Kyiv (Аспен Інститутом Київ).
Метою Діалогу було створення платформи для обговорення викликів у професійній підготовці фахівців з кібербезпеки, налагодження взаємодії бізнесу та закладів освіти для забезпечення потреб ринку у спеціалістах.
Діалог об’єднав представників ринку кібербезпеки, викладачів закладів освіти, які здійснюють підготовку за спеціальністю «кібербезпека», студентів і спеціалістів (1-5 років досвіду).
Ключові тези сесій Діалогу:
Навчальні програми мають відповідати вимогам часу та орієнтуватися на майбутнє.
Soft skills для фахівця з кібербезпеки настільки ж важливі, як і орієнтування в технічному матеріалі. Також значущими є навички презентації, щоб простою мовою спеціаліст міг пояснити специфіку своєї роботи.
Кожні 3,5 роки кожен спеціаліст має переосмислювати себе як професіонала та розуміти, які навички він може покращувати.
Важливість практичного досвіду і співпраці між університетами та приватним сектором стає дедалі очевиднішою. У звʼязку з цим деякі компанії практикують менторство студентів та співпрацюють з міжнародними спільнотами для обміну досвідом та навчання потенційних співробітників.
Ринок кібербезпеки вимагає комплексного підходу та готовності до вирішення нетривіальних завдань. Саме тому здобуття високого рівня експертизи у сфері кібербезпеки потребує часу та інвестицій.
Співпраця з іноземними закладами освіти допоможе у формуванні ефективних навчальних програм для підготовки кваліфікованих кадрів.
Навчання у закладах освіти має сприяти розширенню світогляду студентів, щоб вони могли приймати рішення, виходячи зі стратегічної точки зору.
Викладачі повинні мати, зокрема, й фінансову мотивацію, що дозволить їм бути ефективними та застосовувати інноваційні підходи.