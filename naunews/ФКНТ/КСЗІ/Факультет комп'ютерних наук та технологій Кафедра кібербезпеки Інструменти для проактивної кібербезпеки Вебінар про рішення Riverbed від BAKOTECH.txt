Заголовок: Інструменти для проактивної кібербезпеки: Вебінар про рішення Riverbed від BAKOTECH
URL: http://kszi.nau.edu.ua/novini/294-instrumenti-dlya-proaktivnoji-kiberbezpeki-vebinar-pro-rishennya-riverbed-vid-bakotech
==================================================
Інструменти для проактивної кібербезпеки: Вебінар про рішення Riverbed від BAKOTECH
21 листопада 2024 року викладачі кафедри кібербезпеки Факультету комп’ютерних наук та технологій разом зі здобувачами спеціальності 125 "Кібербезпека та захист інформації" взяли участь в онлайн-вебінарі "Як підвищити SLA за допомогою моніторингу Riverbed: реальні кейси та рішення".
Даний вебінар був організований компанією BAKOTECH,а спікерами виступили Катерина ГульбицькаB usiness DevelopmentM anager та Данііл Діхтяренко Sales Engineer.
Цей захід привернув увагу багатьох фахівців у галузі ІТ, оскільки питання підвищення ефективності та стабільності ІТ-систем є надзвичайно актуальними для сучасних компаній, які прагнуть забезпечити безперебійну роботу своїх інфраструктур.
Моніторингові рішення Riverbed — це комплексний інструмент для контролю та оптимізації всіх типів ІТ-систем. Завдяки їх використанню, ІТ-команди мають змогу оперативно отримувати сповіщення про інциденти та миттєво їх вирішувати, що суттєво підвищує рівень обслуговування (SLA) та дозволяє підтримувати стабільність всієї інфраструктури.
Учасники вебінару ознайомилися з можливостями моніторингових рішень Riverbed, що дозволяють оперативно виявляти інциденти та швидко їх вирішувати. Були представлені реальні кейси українських компаній, які успішно впровадили ці рішення для моніторингу своїх ІТ-систем, підвищуючи рівень обслуговування та запобігаючи серйозним перебоям у роботі.
Вебінар продемонстрував, як моніторинг може допомогти діяти проактивно, підвищуючи ефективність роботи ІТ-відділів і забезпечуючи стабільність ІТ-інфраструктури.
Отримані на вебінарі знання стануть корисними здобувачам спеціальності 125 «Кібербезпека та захист інформації», оскільки вони дозволять глибше зрозуміти сучасні підходи до моніторингу та управління ІТ-системами. Практичні кейси та реальні приклади з українських компаній демонструють, як ефективно виявляти інциденти та попереджати потенційні загрози ще до того, як вони можуть завдати шкоди. Це особливо важливо для майбутніх фахівців, які прагнуть працювати в галузі кібербезпеки, де вчасне реагування на інциденти є критично важливим.
Викладачі кафедри кібербезпеки впровадять отримані знання в навчальний процес, зокрема під час вивчення дисциплін, пов'язаних з моніторингом інформаційних систем, управлінням інцидентами та оцінкою ризиків. Це дозволить студентам отримати не лише теоретичну базу, але й практичні навички роботи з інструментами моніторингу, що допоможе їм бути на крок попереду потенційних загроз та ефективно захищати інформаційні ресурси в майбутньому.