Заголовок: Публічне представлення дисертаційного дослідження на розширеному засіданні кафедрі кібербезпеки!
URL: http://kszi.nau.edu.ua/novini/354-publichne-predstavlennya-disertatsijnogo-doslidzhennya-na-rozshirenomu-zasidanni-kafedri-kiberbezpeki
==================================================
Публічне представлення дисертаційного дослідження на розширеному засіданні кафедрі кібербезпеки!
8 травня 2025 року на кафедрі кібербезпеки відбулося розширене засідання, під час якого пройшла публічна презентація результатів дисертаційного дослідження здобувачки 4 року навчання Наталії Сергіївни Петляк.
Тема дисертаційної роботи: «Моделі та методи виявлення аномального трафіку в інформаційно-комунікаційних системах».
Робота подається на здобуття наукового ступеня доктора філософії у галузі знань 12 «Інформаційні технології», спеціальності 125 «Кібербезпека».
Наукові керівники: д.т.н., професор, професор кафедри технічного захисту інформації ФКНТ Лазаренко Сергій Володимирович; к.т.н., доцент, завідувач кафедри кібербезпеки Хмельницького національного університету Кльоц Юрій Павлович (на громадських засадах).
У своїй доповіді Наталія Сергіївна представила: формалізовану модель виявлення аномального трафіку; авторські методи підвищення точності виявлення атак; результати експериментальної перевірки моделей на реальних та імітованих наборах даних; практичні рекомендації щодо впровадження розроблених методів у засоби захисту ІКС.
Під час обговорення члени кафедри та запрошені фахівці надали схвальні відгуки щодо актуальності теми, теоретичної новизни та практичної значущості результатів. Здобувачці також було надано рекомендації до подальшого вдосконалення дослідження перед його поданням до спеціалізованої вченої ради.
Захід відбувся у форматі онлайн-конференції, що забезпечило можливість долучення широкого кола учасників з інших установ.