Заголовок: Впровадження новітніх технологій Cisco Networking Academy в освітній процес
URL: http://kszi.nau.edu.ua/novini/292-vprovadzhennya-novitnikh-tekhnologij-cisco-networking-academy-v-osvitnij-protses
==================================================
Впровадження новітніх технологій Cisco Networking Academy в освітній процес
У межах міжнародної діяльності кафедри кібербезпеки ФКНТ, згідно з угодою  з Cisco Networking Academy, вже  понад п’ятнадцять років  функціонує локальна мережева академія (LNA) Cisco NetAcad, сертифікованими інструкторами якої є викладачі кафедри.
Відповідно до навчального плану підготовки фахівців з ОПП «Безпека інформаційних і комунікаційних систем»  спеціальності 125 «Кібербезпека та захист інформації» галузі знань 12 «Інформаційні технології» здобувачі вищої освіти ОС «Бакалавр» і «Магістр» опановують знання з таких дисциплін, як «Основи мережевих технологій», «Основи програмування», «Вступ до Інтернету речей», «Операційні системи та технології їх захисту», «Методологічні засади кібербезпеки», «Захист комунікаційних мереж засобами Cisco», навчальний матеріал яких ґрунтується на відповідних курсах Cisco Networking Academy.
У багатьох курсах Cisco Networking Academy для розвитку та контролю навичок, необхідних для успішного їх опанування, використовується proprietary software Cisco Packet Tracer.
ПЗ Packet Tracer - інноваційний захоплюючий інструмент, який надає можливість вдосконалювати навички в галузі мереж, кібербезпеки та Інтернету речей для виконання практичних завдань з розробки, моделювання, візуалізації та відтворення роботи комп'ютерних мереж; дозволяє моделювати складні системи без використання спеціалізованого обладнання, що особливо важливо при організації освітнього процесу в дистанційному режимі.
Запорукою успішного засвоєння здобувачами вищої освіти практичного матеріалу навчальних дисциплін стало опанування ПЗ Packet Tracer, поглиблене вивчення якого відбулося під час проходження  практики на базі курсу «Introduction to Packet Tracer», що підтверджено сертифікатами, отриманими студентами як денної, так і заочної форм навчання.