Заголовок: Участь викладачів кафедри у конференції “The State of AI In Risk Management”
URL: http://kszi.nau.edu.ua/novini/212-uchast-vikladachiv-kafedri-u-konferentsiji-the-state-of-ai-in-risk-management
==================================================
Участь викладачів кафедри у конференції “The State of AI In Risk Management”
Доцент кафедри, к.т.н., доцент Петренко Андрій Борисович та старший викладач кафедри Прокопенко Олена Володимирівна 21 та 22 листопада 2023 брали участь у міжнародній конференції «Стан ШІ в управлінні ризиками» («The State of AI In Risk Management») від Інституту управління стратегічними ризиками (The ISRM-Institute of Strategic Risk Management).
Метою конференції було обговорення останніх тенденцій та розробок в управлінні ризиками на основі штучного інтелекту, з точки зору як створення нових можливостей, так і проблем в глобальних загрозливих середовищах і стратегії прийняття рішень для компаній.
Конференція обʼєднала понад 800 представників 66 країн академічних, дослідницьких та політичних інституцій.
Ключові теми сесій конференції:
Artificial Intelligence in Risk Management: Opportunities and Challenges in 2023- Обговорення нещодавніх змін в інструментах управління ризиками на основі штучного інтелекту та обмежень у тому, як організації можуть їх використовувати.
New Liabilities: AI Risk Governance in an Evolving Regulatory Environment - обговорення глобального регуляторного середовища, що розвивається навколо інструментів штучного інтелекту та автоматизованих моделей у прийнятті рішень, а також того, що це означає для власників ризиків і директорів компаній.
Managing 21st Century Crises: AI Tools in Organisational Crisis Management – Реальні приклади інструментів для корпоративного антикризового управління, виклики та можливості для вдосконалення управління комплексними порушеннями/збоями.
AI and the Evolution of 21st Century Mega Projects - обговорення постійно зростаючого масштабу та складності сучасних мегапроектів, а також можливостей ШІ для підвищення ефективності та покращення результатів.