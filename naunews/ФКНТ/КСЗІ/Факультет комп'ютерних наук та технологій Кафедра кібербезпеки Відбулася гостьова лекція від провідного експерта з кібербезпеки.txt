Заголовок: Відбулася гостьова лекція від провідного експерта з кібербезпеки
URL: http://kszi.nau.edu.ua/novini/394-vidbulasya-host-ova-lektsiya-vid-providnoho-eksperta-z-kiberbezpeky
==================================================
Відбулася гостьова лекція від провідного експерта з кібербезпеки
29 вересня 2025 року на кафедрі кібербезпеки ФКНТ пройшла відкрита лекція у межах дисципліни «Методи побудови та аналізу криптосистем» для студентів другого (магістерського) рівня ОПП «Безпека інформаційних і комунікаційних систем».
Лектором виступив Владислав Дубов, провідний експерт галузі кібербезпеки та представник стейкхолдера освітньої програми.
Під час зустрічі студенти дізналися про сучасні кібербезпекові рішення компанії Check Point, їхні можливості у забезпеченні захисту корпоративних мереж, а також про важливість сертифікації у сфері ТЗІ та КЗІ.
Лекція стала не лише джерелом нових знань, а й майданчиком для обговорення практичних кейсів, реальних викликів та перспектив побудови кар’єри у сфері кіберзахисту.
Окрему увагу лектор приділив презентації проєкту CyberIN – сучасної безкоштовної професійної кіберакадемії для української молоді, що відкриває нові можливості для розвитку та навчання у сфері кібербезпеки.
Подібні події підтверджують важливість співпраці кафедри зі стейкхолдерами та сприяють формуванню у студентів практичних компетентностей, необхідних для сучасного фахівця з кібербезпеки.