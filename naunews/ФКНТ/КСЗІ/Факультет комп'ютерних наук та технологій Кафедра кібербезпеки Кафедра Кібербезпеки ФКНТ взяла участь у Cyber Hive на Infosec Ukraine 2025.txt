Заголовок: Кафедра Кібербезпеки ФКНТ взяла участь у Cyber Hive на Infosec Ukraine 2025
URL: http://kszi.nau.edu.ua/novini/350-kafedra-kiberbezpeki-fknt-vzyala-uchast-u-cyber-hive-na-infosec-ukraine-2025
==================================================
Кафедра Кібербезпеки ФКНТ взяла участь у Cyber Hive на Infosec Ukraine 2025
6 травня представники кафедри — викладачі (Ярослав Марченко, Евгеній Якимчук, Олексій Ковенько) та аспірант (Даніель Пастущак) — долучилися до молодіжного заходу Cyber Hive, що відбувся у рамках Kyiv International Cyber Resilience Forum на Infosec Ukraine 2025.
З привітальним словом перед учасниками виступили в.о. президента КАІ Ксенія Семенова та доцент кафедри кібербезпеки та CEO компанії CyberUnit Technologies Єгор Аушев.
Подія була спрямована на старшокласників і студентів, які цікавляться кібербезпекою. Учасники працювали в командах над проєктами, отримали менторську підтримку від представників кафедри, презентували свої ідеї перед експертами й дізналися про можливості освіти та кар’єри в галузі.
Захід організовано за підтримки провідних установ і компаній галузі кібербезпеки в Україні.
Cyber Hive — це перший крок для тих, хто мріє пов’язати своє майбутнє з цифровою безпекою.