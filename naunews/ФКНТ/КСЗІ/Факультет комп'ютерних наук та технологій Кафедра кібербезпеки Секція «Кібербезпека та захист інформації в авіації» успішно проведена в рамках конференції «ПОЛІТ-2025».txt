Заголовок: Секція «Кібербезпека та захист інформації в авіації» успішно проведена в рамках конференції «ПОЛІТ-2025»
URL: http://kszi.nau.edu.ua/novini/342-sektsiya-kiberbezpeka-ta-zakhist-informatsiji-v-aviatsiji-uspishno-provedena-v-ramkakh-konferentsiji-polit-2025
==================================================
Секція «Кібербезпека та захист інформації в авіації» успішно проведена в рамках конференції «ПОЛІТ-2025»
2 квітня кафедра кібербезпеки спільно з кафедрою технічного захисту інформації Факультету комп’ютерних наук та технологій успішно провели засідання секції «Кібербезпека та захист інформації в авіації», що відбулося в межах ХХV Міжнародної науково-практичної конференції «ПОЛІТ. Сучасні проблеми науки».
Ключові теми доповідей охоплювали актуальні питання безпеки інформаційних систем в авіаційній сфері, зокрема: методи виявлення та запобігання кібератакам; захист авіаційних систем від зовнішніх загроз; шифрування та безпечна передача даних в авіаційних мережах; використання штучного інтелекту у кібербезпеці; автоматизовані системи реагування на інциденти.
Обговорення пройшло у динамічному форматі, що дало змогу учасникам не лише презентувати результати своїх досліджень, а й отримати цінні коментарі від експертів та обмінятися досвідом із колегами.
Дякуємо всім учасникам за змістовні доповіді, жваві дискусії та активну участь!
Сподіваємося, що отримані знання та ідеї стануть основою для подальших наукових досліджень і впровадження інноваційних рішень у сфері кібербезпеки.
Програма секції «Кібербезпека та захист інформації в авіації»