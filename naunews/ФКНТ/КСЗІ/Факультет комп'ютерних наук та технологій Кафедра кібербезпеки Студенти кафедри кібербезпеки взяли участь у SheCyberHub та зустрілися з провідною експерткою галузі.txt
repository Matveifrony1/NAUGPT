Заголовок: Студенти кафедри кібербезпеки взяли участь у SheCyberHub та зустрілися з провідною експерткою галузі
URL: http://kszi.nau.edu.ua/novini/328-studenti-kafedri-kiberbezpeki-vzyali-uchast-u-shecyberhub-ta-zustrilisya-z-providnoyu-ekspertkoyu-galuzi
==================================================
Студенти кафедри кібербезпеки взяли участь у SheCyberHub та зустрілися з провідною експерткою галузі
Здобувачі кафедри кібербезпеки, а саме Галич Євгенія та Павленко Владислав долучилися 20 лютого 2025 року до заходу SheCyberHub, щоб розширити свої знання та краще зрозуміти сучасні виклики у сфері кібербезпеки. Вони мали унікальну можливість познайомитися з фахівчинею галузі  кібербезпеки Наталією Ткачук – керівницею Служби з питань інформаційної безпеки та кібербезпеки Апарату РНБО України, секретаркою Національного координаційного центру кібербезпеки (НКЦК). Студенти почути реальні історії успіху жінок-лідерок у кіберпросторі та отримати цінні поради щодо побудови кар’єри.
Під час заходу учасники брали участь у дискусіях, де розглядалися питання кіберзагроз та можливості кар’єрного зростання в сфері безпеки цифрових технологій. Вони отримали практичні поради від досвідченого експерта, яка поділилася власними стратегіями подолання труднощів та розвитку в професійній діяльності.
SheCyberHub – це  спільнота, що формує майбутнє кібербезпеки, створює рівні умови для всіх і надихає нове покоління експертів. Участь у таких ініціативах – це можливість не лише отримати нові знання, а й стати частиною змін, які визначатимуть безпекову сферу майбутнього. Такі події допомагають молодим фахівцям знайти натхнення та отримати практичні рекомендації.