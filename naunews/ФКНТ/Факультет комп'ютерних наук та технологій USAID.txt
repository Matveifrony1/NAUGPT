Заголовок:USAID

Дата: ----------
URL: https://fcst.nau.edu.ua/usaid/
==================================================
USAID
USAID (United States Agency for International Development) – це агентство уряду США, яке займається наданням допомоги країнам-партнерам для підвищення економічного розвитку, зміцнення демократії та підтримки гуманітарної допомоги.

USAID бере участь у багатьох програмах та ініціативах по всьому світу, що спрямовані на боротьбу з глобальними проблемами, такими як бідність, нерівність, покращення рівня освіти, епідемії та зміна клімату. Вони також допомагають зміцнити інституції та інфраструктуру в країнах-партнерах, що сприяє створенню стійкого та стабільного розвитку. 

 

Факультет долучився до освітнього проєкту USAID «Кібербезпека критично важливої інфраструктури України».

Основне завдання проєкту це формування кадрового потенціалу України, а його особливістю є співпраця з українськими закладами вищої освіти з наданням доступу викладачам до сучасних віртуальних тренінгових лабораторій з кібербезпеки.

Сам проєкт розрахований на декілька наступних років, а починаючи з липня 2022 року у ньому вже беруть участь 15 викладачів НАУ, які проходять підготовку за такими напрямками:

– реагування на кіберінциденти;

– кібербезпека хмарних сховищ;

– безпека вебзастосунків;

– шкідливе програмне забезпечення;

– аудит та ризик-менеджмент у кібербезпеці.

Координатором проєкту від НАУ виступає заступник декана факультету Сергій Гнатюк.