Заголовок: Лекція “Сучасні виклики і вимоги до знань здобувачів освіти спеціальності 123 Комп’ютерна інженерія”
URL: https://ccs.nau.edu.ua/novini/open-lecture-11032025
==================================================
11 березня 2025, за ініціативи кафедри інтелектуальних кібернетичних систем, здобувачі освіти Відокремленого структурного підрозділу «Ірпінського фахового коледжу Національного університету біоресурсів і природокористування України» мали можливість відвідати відкриту лекцію на тему «Сучасні виклики і вимоги до знань здобувачів освіти спеціальності 123 «Комп’ютерна інженерія».
Лекторка заходу Наталія АПЕНЬКО, кандидат технічних наук, доцент, розповіла про сучасні тенденції в сфері комп’ютерної інженерії, а також про вимоги ринку праці до молодих фахівців. Особливу увагу було приділено таким ключовим аспектам:
швидкий розвиток технологій та необхідність безперервного навчання
затребувані навички у сфері ІТ: програмування, кібербезпека, робота з хмарними технологіями та штучним інтелектом
важливість практичної підготовки та участі в проєктах ще під час навчання
Лекція викликала жвавий інтерес серед студентів, які ставили запитання про перспективи роботи, необхідні компетенції та реальні виклики в професії комп’ютерного інженера. В обговоренні також взяли участь викладачі коледжу, які відзначили важливість подібних зустрічей для формування сучасного освітнього процесу.
Такі заходи є чудовою можливістю для студентів не лише отримати актуальні знання від провідних фахівців, а й побудувати корисні професійні контакти для майбутнього розвитку в ІТ-галузі.