Заголовок: Майстер-клас для школярів про роботів
URL: https://ccs.nau.edu.ua/novini/about_robots
==================================================
28 травня 2016 року Інститут доуніверситетської підготовки Національного авіаційного університету проводив написання пробних тестів ЗНО – 2016. Після написання тестів всім школярам та їх батькам було запропоновано прийняти участь у майстер-класах навчально-наукових інститутів НАУ.
НН ІКІТ представив майстер-клас «Роботи, 3D-принтери, «розумні будинки» і все-все-все своїми руками», на якому доцент нашої кафедри Артамонов Є.Б. та учасники гуртка «Робототехніка» (Панфьоров О.В., Радченко К.М.) показали можливості використання і програмування сучасної електроніки, а самим активним глядачам було запропоновано зібрати власну схему, яка є компонентом як «розумних будинків», так і роботів.
Відвідувачів зацікавила можливість відвідувати паралельно з навчанням у старших класах безкоштовні курси з програмування та робототехніки, які організовуються для всіх бажаючих на базі гуртка «Робототехніка» (більш детально про курси можна дізнатись у керівника гуртку Артамонова Є.Б. – eart@ukr.net).