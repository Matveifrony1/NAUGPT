Заголовок: Як підготуватись до успішної співбесіди? Поради психолога
URL: https://ccs.nau.edu.ua/novini/podii-28-05-2023
==================================================
28 квітня 2023 року в межах заходів кафедри КСУ щодо 90-річчя НАУ відбувся вебінар «Як підготуватись до успішної співбесіди? Поради психолога».
Даний тренінг є частиною освітнього проєкту Soft Skills, організованого Товариством молодих учених Факультету лінгвістики та соціальних комунікацій.
Практичним досвідом поділились організатори проєкту – психологи Анжеліка Кокарєва та Еліна Главінська.
Участь в заході взяли бакалаври та магістри ОПП «Системне програмування», викладачі та аспіранти кафедри.
Тема зустрічі була присвячена секретам ефективної комунікації, що особливо актуально в умовах сьогодення, коли спілкування часто здійснюється за допомогою електронної пошти, чатів, відео. Комунікативні навички завжди є важливими і необхідними в міжособистісній взаємодії.
Формат тренінгу передбачав активну участь усіх присутніх у виконанні практичних вправ.
Основна мета проєкту Soft Skills – формування комплексу навичок, які необхідні для успішної реалізації проєктів, побудови кар’єри, презентації себе як творчої особистості.
Дякуємо команді проєкту за цікаві практичні вправи і постійну психологічну підтримку наших здобувачів!