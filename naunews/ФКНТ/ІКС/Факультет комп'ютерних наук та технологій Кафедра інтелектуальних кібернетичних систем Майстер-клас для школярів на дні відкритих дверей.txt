Заголовок: Майстер-клас для школярів на дні відкритих дверей
URL: https://ccs.nau.edu.ua/novini/master2017
==================================================
03 червня 2017 року Інститут неперервної освіти Національного авіаційного університету проводив написання пробних тестів ЗНО-2017. Після написання тестів всім школярам та їх батькам було запропоновано прийняти участь у майстер-класах навчально-наукових інститутів НАУ.
Другий рік поспіль викладач нашої кафедри Артамонов Є.Б. проводить майстер-клас «Роботи, 3D-принтери, «розумні будинки» і все-все-все своїми руками», на якому розповідає не тільки про новинки в сфері інформаційних технологій, а також разом з учасниками намагається розібратись, яким буде світ ІТ в майбутньому і як обрати для себе професію свої мрії.
Під час майстер-класу всі охочі перевірили свої навички у роботі з 3D-ручкою та дізнались про можливості використання 3D-принтерів у повсякденному житті.
Майстер-клас показав, що вміння не знають вікових обмежень (навичками роботи з 3D-ручкою ділилась учениця 9-го класу Артамонова Катерина) і вчитель повинен бути готовим в будь-який момент помінятись місцем зі своїм учнем.