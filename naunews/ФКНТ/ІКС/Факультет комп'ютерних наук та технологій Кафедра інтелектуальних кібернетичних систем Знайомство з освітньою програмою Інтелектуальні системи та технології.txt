Заголовок: Знайомство з освітньою програмою Інтелектуальні системи та технології
URL: https://ccs.nau.edu.ua/novini/podii-30082024
==================================================
30 серпня 2024 року за ініціативи д.т.н., професора Кучерова Д.П., гаранта освітньо-професійної програми Інтелектуальні системи та технології спеціальності 126 Інформаційні системи та технології відбулась зустріч здобувачів 1 курсу ОС магістра з викладачами кафедри.
Здобувачів вищої освіти ознайомлено з метою та основними компонентами освітньо-професійної програми, загальними та фаховими компетентностями, програмними результатами навчання, з навчальним планом підготовки здобувачів, переліком вибіркових компонентів (силабусами) для формування індивідуальної освітньої траєкторії.
Адміністратор автоматизованої системи ФІОТ Брановицька І.В. ознайомила здобувачів з процедурою обрання вибіркових компонентів.
Завідувач кафедри Нечипорук О.П. представив здобувачам основних стейкхолдерів з академічної спільноти та роботодавців, які співпрацюють з кафедрою ІКС.
Акцентовано увагу здобувачів на актуальності ОПП, повноті та логічній послідовності обов’язкових компонент. Окремо зупинились на необхідних фахових компетенціях, які здобувачі ВО повинні отримати для подальшої успішної роботи в організаціях та підприємствах України ІТ-галузі.
Такі щорічні зустрічі сприяють розумінню мети освітньо-професійної програми, ефективному навчальному процесу, де поєднуються підходи теоретичної, практичної та компетентної підготовки високопрофесійного фахівця спеціальності Інформаційні системи та технології.