Заголовок: Звіт про конференцію СТРСП-2019
URL: https://ccs.nau.edu.ua/novini/zvit-strsp2019
==================================================
26-27 листопада проходила науково-практична конференція «Сучасні тенденції розвитку  системного програмування», яку проводить наша кафедра. Дана конференція була присвячена дослідженню сучасного стану та перспектив розвитку розробок компонентних систем, систем штучного інтелекту, методів та алгоритмів розподілу задач за рівнями реалізації та обчислювальними ресурсами, підвищенню ефективності обміну інформацією та захисту даних в обчислювальних системах.
Було заслухано більше 20 доповідей викладачів, студентів і аспірантів, а на пленарному засіданні виступили практикуючі фахівці, які представили практичну сторону використання вбудованих систем і сучасних технологій.
Так Момотюк Юрій (випускник НАУ і кафедри КСУ, а сьогодні Senior Developer компанії «Ring Ukraine») розповів про розробку сучасних систем на базі IOT пристроїв та показав «підводні камені», які можуть трапитись на шляху молодих розробників.
Гугулі Микола (Chief Operating Officer компанії ITEA) не тільки розкрив основні тенденції IT-ринку праці, а також поділився відомостями про новий проект з використанням нейронних мереж, який спростить підбір слухачам навчальних курсів вибір напряму навчання (
новина на сайті ITEA
).
Крант Даніїл (студент НАУ, а також Middle Software Engineer компанії «GlobalLogic») розповів про деякі таємниці автомобільних бортових систем та зазначив необхідність підвищувати рівень захищеності даних систем від зовнішнього втручання.
На пленарному засіданні найбільш активні учасники отримали подарунки від гостей конференції, а на секціях були заслухані доповіді щодо розвитку робототехніки, технічних і програмних засобів, теорії та практики програмування мікроконтролерів, обробки зовнішніх даних, паралельних та розподілених обчислень, мультиплатформенних програмних засобів, мобільних додатків, тощо.