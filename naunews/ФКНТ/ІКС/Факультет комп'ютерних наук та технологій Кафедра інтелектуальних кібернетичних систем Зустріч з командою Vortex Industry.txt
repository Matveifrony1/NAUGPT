Заголовок: Зустріч з командою Vortex Industry
URL: https://ccs.nau.edu.ua/novini/meeting-vortex-industry
==================================================
8 лютого 2023 року відбулась зустріч викладачів кафедри комп’ютеризованих систем управління, студентів навчальних груп 2-4 курсів спеціальностей 123 «Комп’ютерна інженерія» ОПП «Системне програмування» та 126 «Інформаційні системи та технології» ОПП «Інформаційні системи та технології» з представниками компанії
Vortex Industry
на базі виробництва.
Vortex Industry – молода прогресивна команда, яка знає, як дати життя ідеї, спланувати проект та реалізувати його завдяки широкому спектру сучасних інструментів виробництва та інженерії. Команда займається повним циклом розробки проекту від ідеї до реального продукту, має потужну базу виробництва.
Директором компанії Денисом Лохманом проведено ознайомлення здобувачів з основними задачами команди Vortex Industry та процесом виробництва на прикладі проекту безпілотної наземної платформи.
В процесі зустрічі підписано договір про співпрацю в межах практичної підготовки здобувачів між кафедрою КСУ та командою Vortex Industry. Також започатковано роботу здобувачами 3 курсу у поточному проекті компанії.
Дякуємо команді Vortex Industry за надану можливість приєднатись до реальних проектів з можливостями апаратного виробництва та сподіваємось на плідну співпрацю!