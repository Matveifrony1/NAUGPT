Заголовок: Студенти НН ІКІТ призери всеукраїнських конкурсів студентських робіт
URL: https://ccs.nau.edu.ua/novini/concurs_2018
==================================================
Цього року роботи 3 команд Навчально-наукового інституту комп’ютерних інформаційних технологій було обрано для захисту у фіналах всеукраїнських конкурсів студентських робіт. Всі команди змогли вибороти призові місця. Наші переможці – вітаємо їх:
1) Стенякін Іван Андрійович (студент групи СП-224) та Радченко Костянтин Миколайович (студент групи КС-521м) – диплом І ступеня за перемогу у Всеукраїнському конкурсі студентських наукових робіт з природничих, технічних та гуманітарних наук 2017/2018 н.р. з «Комп’ютерної інженерії» (фінал конкурсу проходив у Хмельницькому Національному університеті)
2) Радченко Костянтин Миколайович (група КС-521м) та Лотиш Ярослав Сергійович (група КС-221) – диплом ІІ ступеня у Всеукраїнському конкурсі студентських наукових робіт з природничих, технічних та гуманітарних наук 2017/2018 н.р. з напрямку «Інформатика і кібернетика» (фінал конкурсу проходив у Вінницькому національному технічному університеті);
3) Поляков Антон Олександрович (студент групи СП-226) – диплом ІІІ ступеня у Всеукраїнському конкурсі студентських наукових робіт з природничих, технічних та гуманітарних наук 2017/2018 н.р. з напрямку «Комп’ютерна інженерія» (фінал конкурсу проходив у Чернігівському національному технологічному університеті)
Також доцент нашої кафедри Артамонов Є.Б. отримав подяку від Чернігівського національного технологічного університету за керівництво над студентом, який виборов призове місце у конкурсі.
Всі студенти входять до лав гуртку «Робототехніка», який вже більше трьох років діє на базі СНТО НН ІКІТ  і підготував більше 30 студентів для участі в конкурсах, олімпіадах і науково-практичних конференціях, які за цей час вибороли більше 20 нагород різних номінацій.