Заголовок:Наукові гуртки

Дата: ----------
URL: https://ccs.nau.edu.ua/activity/stud_gurt
==================================================
Наукові гуртки
Наукові гуртки
На кафедрі ІКС в межах роботи студентських наукових гуртків проводяться заняття з студентами за наступними напрямами

Гурток «Робототехніка»:
Навчання студентів у лабораторії робототехніки дозволить пройти шлях від повного нерозуміння роботи електроніки і програмування пристроїів до фахівця з робототехніки і мікроелектроніки. У цьому студентам допоможуть практикуючі фахівці, які розробляли і впроваджували свої власні проєкти.

Керівники: Артамонов Є.Б., Росінська Г.П.

Приклади реалізованих проєктів:

1. Інтерактивний навчальний комплекс шрифту Брайля
Braille Teach – це іграшка для незрячих і слабозорих дітей для вивчення шрифту Брайля.








Про нас пишуть:
Історія одного стартапу (http://kievvlast.com.ua/text/istorija_odnogo_startapa_vosemsot_dnej_vokrug_brajlja34259.html)
Video:



https://www.youtube.com/watch?v=t5D12ElPEzw – learning process (4.5 years old)

2. Тактильно-звукова мнемосхема
Отримавши ряд запитів на розробку українських аналогів тактильно-звукових мнемосхем, ми розробили прототип такого пристрою. На даному етапі вже створено програмне забезпечення, пропрацьовано дизайн та зібрано тестовий стенд. Тактильно-звукова мнемосхема надає незрячим можливість отримати уявлення про приміщення та прослухати додаткову інформацію. Ведуться перемовини щодо надання тактильно-звукових мнемосхем вокзалам та аеропортам.






3. Навігаційний комплекс G2S (Go to the sound – «Іди на звук»)
Засоби навігації людей з інвалідністю за зором за рахунок озвучення об’єктів інфраструктури не є новим проектом, який не мав би аналогів у світі, – практично в кожній країні хоча б раз намагались запустити подібний проект (Росія, Китай, Німеччина, навіть Україна), деякі до сих пір тестуються, деякі використовуються в закритому форматі, деякі так і не вийшли на широку аудиторію.
Проаналізувавши спроби попередніх розробників, команда «Braille Device» розробила навігаційний комплекс G2S, який складається з:
1) апаратної частини – пристрій (далі – маяк) з активним каналом радіозв’язку (в даній версії використовується формат Wi-Fi), що оснащено гучномовцем,
2) мобільний додаток,
3) сайт для реєстрації активних маяків.
Основна ідея комплексу полягає в можливості пошуку включених маяків через мобільний додаток (звуковий інтерфейс використовує стандартні модулі, які зазвичай вже встановлені на смартфонах) В майбутніх версіях  передбачається використання власних пристроїв активації маяків з спрощеним звуковим інтерфейсом.
Користувач може обрати будь-який маяк та прокласти до нього маршрут (система передбачає використання стандартних навігаційних засобів, що спрощує адаптацію користувача до системи).
При наближенні до маяка на відстань 50-70 м подається звуковий та/або вібросигнал про доступність обраного маяка для керування. В режимі керування маяком користувач має можливість включити звуковий сигнал на маяку та вказати необхідну кількість циклів (або скористатись параметрами за умовчанням).

Маяки виконуються в двох версіях:

1) для критих та частково критих приміщень (з можливістю використання у вигляді мобільних засобів для озвучення тимчасових об’єктів чи побутових предметів живлення від мережі змінного струму або від елементів живлення постійного струму (4хАА)) – рівень захисту IP 43. Динамік розміщено в середині корпусу.





Технічні характеристики: габарити – 140х70х40 мм, живлення від 220В змінного струму або 6В постійного струму (від 8 до 20 годин неперервної роботи), рівень захисту IP 43, максимальна потужність звуку – 90 ДБ

2) для відкритих просторів (без обмеження на погодні умови регіонів з помірним кліматом) – рівень захисту IP 65, динамік розміщено окремо від корпусу, живлення виключно від мережі змінного струму.





Технічні характеристики: габарити – 100х100х70 мм (корпус), 120х130 мм (рупор), живлення від 220В змінного струму (монтаж в середині корпусу), рівень захисту IP 65, максимальна потужність звуку – 120 ДБ

Гурток «3D-програмування»:
Якщо ви мрієте створювати власні 3D ігри, то це саме той гурток, де ви можете розкрити себе. За півроку можна пройти шлях від базового створення 3D об’єктів до програмування їх взаємодії.

Керівники: Артамонов Є.Б., Кучеров Д.П.

Приклади реалізованих проєктів:

1. 3D-музей Нечуя-Левицького




2. 3D-карта НАУ




3. Огляд квартир (віртуальна екскурсія)




Гурток «Web-дизайн та програмування»:
Від налаштування базових CMS до проєктів великих порталів. HTML, CSS, JS, PHP, Python, MySQL, PostgreSQL – всі ці слова стануть вам відомими і близькими.

Керівники: Артамонов Є.Б., Сябрук І.М.

Приклади реалізованих проєктів:

1. GLOBERRY
Аудіо-гід по музеям міст України, містить в собі мапу з відмітками місцезнаходження музеїв, інформацію про музеї та аудіо-гід по них декількома мовами (українська, російська, англійська, можливі інші). Може працювати без підключення до мережі Інтернет (при завантаженні медіафайлів заздалегідь).

 

2. Сайт проєкту “Braille-device.com”


3. Сайт проєкту “G2S.com.ua”


4. Мобільний додаток G2S
Мобільний додаток розроблено з урахуванням потреб людей з інвалідністю за зором та підтримує стандартну навігацію за пунктами меню та активацію елементів керування.

	
Вікно знайденого маяка в режимі радар	Вікно керування маяком
	
Вікно активації функції прокладання маршруту	Вікно з налаштуваннями системи
 

Користувач може створювати власні списки обраних маяків для спрощення подальшої навігації.

Для завантаження введіть в полі пошуку Play Market: Go to the sound G2S.

 

Перемоги учасників гуртків (далеко не всі – відслідковуйте новини)






















