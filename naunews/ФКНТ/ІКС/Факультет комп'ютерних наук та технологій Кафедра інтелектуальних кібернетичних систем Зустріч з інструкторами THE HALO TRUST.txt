Заголовок: Зустріч з інструкторами THE HALO TRUST
URL: https://ccs.nau.edu.ua/novini/podii-21052024
==================================================
21 травня 2024 року відбулась зустріч здобувачів вищої освіти за ОС бакалавра і магістра спеціальності 126 «Інформаційні системи та технології» з інструкторами ХАЛО – найбільшою у світі гуманітарною організацією, яка займається розмінуванням. Це неурядова, неполітична та нерелігійна організація зі штаб-квартирою у Великій Британії.
ХАЛО працює в Україні з 2016 року, займаються очищенням територій від мін та вибухонебезпечних предметів, навчанням населення правилам безпечної поведінки в умовах війни.
В Україні ХАЛО проводить розмінування в координації з Національним Органом Протимінної Діяльності (Міністерство Оборони України), має групи обстеження та розмінування в Київській, Чернігівській та Сумській областях.
Інструктори ХАЛО для здобувачів ВО, представників кафедри і факультету провели навчання ризикам, пов’язаним з вибухонебезпечними предметами, надали необхідну інформацію та матеріали.
Всі програми THE HALO TRUST відбуваються згідно з Міжнародних Стандартів Протимінної Діяльності і тренерами, що пройшли відповідну підготовку.
Як результат зустрічі – започатковано очні групові сесії серед здобувачів Факультету комп’ютерних наук та технологій та підписано угоду про співпрацю.