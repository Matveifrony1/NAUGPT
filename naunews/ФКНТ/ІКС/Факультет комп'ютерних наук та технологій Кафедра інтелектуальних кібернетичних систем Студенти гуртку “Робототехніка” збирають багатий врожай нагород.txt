Заголовок: Студенти гуртку “Робототехніка” збирають багатий врожай нагород
URL: https://ccs.nau.edu.ua/novini/prizes_of_march
==================================================
Цього року одразу 5 студентських команд Навчально-наукового інституту комп’ютерних інформаційних технологій, які навчаються у гуртку «Робототехніка» під керівництвом доцента кафедри КСУ Артамонова Є.Б., пройшли до всеукраїнських та регіональних фіналів студентських робіт. Фінали всіх конкурсів проходили з 24 по 25 березня 2016 року, тому студентам іноді доводилось захищати свої роботи тільки зійшовши з потягу, але це не вплинуло на якість виступів, що дозволило вибороти 4 призових місця та низку схвальних грамот.
Вітаємо наших переможців:
1) Длужевський Андрій (студент групи КС-523а) та Панфьоров Олександр (студент групи КС-523а) – диплом І ступеня за перемогу у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. у галузі «Електроніка»;
2) Панфьоров Олександр (студент групи КС-523а) та Петренко Сергій (студент групи КС-322а) – диплом ІІ ступеня у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. з групи спеціальностей «Інформатика і кібернетика»;
3) Бекала Катажина (студентка групи БІ-242) та Дон Юлія (студентка групи БІ-242) – диплом ІІІ ступеня у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. з групи спеціальностей «Інформатика, обчислювальна техніка та автоматизація»;
4) Длужевський Андрій (студент групи КС-523а) та Панфьоров Олександр (студент групи КС-523а) – ІІІ місце у регіональному фіналі міжнародного конкурсу «Золотий Байт» у категорії «Internet of things» (IoT);
5) Базельцев Кирило (студент групи СП-124) та Покутній Дмитро (студент групи СП-124) – сертифікат щодо участі у другому турі Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. у галузі «Електроніка».
Окремо хочеться подякувати учасників команд, які не приймали участь у фінальних виступах (обмеження команд двома учасниками), але приклали багато зусиль у розробці стендових моделей та програмного забезпечення до проектів: Радченка Костянтина, Шкляєва Антона, Ковтуновича Богдана, Мацюка Романа, Погребняка Олександра.