Заголовок: Підсумки роботи секції «Комп’ютеризовані системи управління» напряму «Комп’ютерні технології»
URL: https://ccs.nau.edu.ua/novini/pidsumki-roboti-sekci%d1%97-kompyuterizovani-sistemi-upravlinnya-napryamu-kompyuterni-texnologi%d1%97
==================================================
8 та 9 квітня 2015 року в Інституті комп’ютерних інформаційних технологій відбулися засідання 8 секцій напряму «Комп’ютерні технології» ХV Міжнародної науково-практичної конференція молодих учених і студентів «Політ-2015. Сучасні проблеми науки», серед яких була і секція нашої кафедри «Комп’ютеризовані системи управління».
Всього на секції було заслухано 38 доповідей (20 доповідей 8.04.15 та 18 доповідей 09.04.15). Цього року було представлено рекордну кількість доповідей, які в своїй основі мали практичне втілення у вигляді кінцевого програмно-технічного рішення. Студенти представили власні розробки, якими вони займаються у гуртках Інституту під керівництвом досвідчених викладачів.
Найбільшу увагу аудиторії визвали доповіді студентів з показом пристрою для навчання сліпих і незрячих шрифту Брайля (доповідь Панфьорова Олександра), роботи 3D-принтера власного виробництва (доповідь Смолярова Павла), результатами проекту LED-куб (доповіді Радченко Костянтина, Петренка Сергія, Шкляєва Антона) та дії робота на базі Lego Mindstorms (доповідь Фоканова Андрія).
Сподіваємось, що наступного року студенти представлять ще більше практичних розробок.