Заголовок: Проєкт «Дипломи заради перемоги»
URL: https://ccs.nau.edu.ua/novini/%d0%bf%d1%80%d0%be%d1%94%d0%ba%d1%82-%d0%b4%d0%b8%d0%bf%d0%bb%d0%be%d0%bc%d0%b8-%d0%b7%d0%b0%d1%80%d0%b0%d0%b4%d0%b8-%d0%bf%d0%b5%d1%80%d0%b5%d0%bc%d0%be%d0%b3%d0%b8
==================================================
17 грудня відбулась важлива зустріч представників кафедри зі стейкхолдерами — ТОВ «Кюлоджік», ТОВ «таБригада» та ТОВ «Сяймо». Партнери ознайомили студентів із можливостями проходження переддипломної практики, розповіли про особливості виробничих процесів та поділилися цінним досвідом, що є особливо актуальним в умовах воєнного часу.
Особливу увагу під час зустрічі було приділено проєкту «Дипломи заради перемоги», який спрямований на підготовку фахівців для посилення обороноздатності України. Співпраця між освітою та виробництвом у цей критичний період відіграє важливу роль у забезпеченні технологічного розвитку та зміцненні нашої країни.
Щиро дякуємо нашим партнерам за готовність підтримувати молодь, сприяти їхньому професійному зростанню та робити свій внесок у сильне та безпечне майбутнє України!