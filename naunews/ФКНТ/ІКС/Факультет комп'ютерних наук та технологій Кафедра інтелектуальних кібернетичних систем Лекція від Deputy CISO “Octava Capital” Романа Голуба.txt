Заголовок: Лекція від Deputy CISO “Octava Capital” Романа Голуба
URL: https://ccs.nau.edu.ua/novini/lecture-07032025
==================================================
Інтернет і цифрові технології відкрили нові можливості, але й створили серйозні кіберзагрози. Кібергігієна – це перша лінія захисту від атак, що можуть призвести загрози від витоку даних та фінансових втрат до репутаційних ризиків та загрози національних інтересів у воєнний час.
Саме про основні принципи кібергігієни під час лекції розповів Deputy CISO “
Octava Capital
” Роман Голуб студентам кафедри інтелектуальних кібернетичних систем та кафедри кібербезпеки ФКНТ.
Чому це важливо? Кіберзлочинці часто використовують методи соціальної інженерії, щоб обійти навіть найсучасніші системи безпеки. Великий злам, масштабна кібератака або витік даних можуть початися з простого кліку на посилання, завантаженого вкладення чи натискання на зображення. Саме людський фактор є найвразливішою ланкою в системі безпеки, і зловмисники вміло цим користуються. Тож кібергігієна важлива:
Для особистої безпеки — захист від витоку персональних даних, фінансових шахрайств і атак на акаунти.
Для корпоративного сектору — зменшення ризиків кібератак, що можуть призвести до втрати даних, репутації та фінансових втрат.
Для національної безпеки — протидія кібершпигунству, саботажу та інформаційним операціям, які використовують слабкі місця в цифровій грамотності громадян.
“Кібергігієна, як і звичайна гігієна зменшує ризики зараження комп’ютерними вірусами та шкідливим програмним забезпеченням. Прості, але ефективні правила — надійний парольний захист, регулярне оновлення ПЗ, обережність із невідомими посиланнями та файлами, мережева безпека та резервне копіювання — стають не просто корисними, а життєво необхідними”, – зазначив під час лекції Роман Голуб.