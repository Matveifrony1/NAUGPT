Заголовок: Ознайомлення з ОПП «Системне програмування»
URL: https://ccs.nau.edu.ua/novini/ozn_opp_sp
==================================================
1 вересня 2023 року за ініціативи д.т.н., Нечипорук О.П., гаранта освітньо-професійної програми «Системне програмування» спеціальності 123 «Комп’ютерна інженерія» відбулась зустріч здобувачів 1 курсу ОС магістра з викладачами кафедри.
Здобувачів вищої освіти ознайомлено з метою та основними компонентами освітньо-професійної програми, загальними та фаховими компетентностями, програмними результатами навчання, з навчальним планом підготовки здобувачів, переліком вибіркових компонентів (силабусами) для формування індивідуальної освітньої траєкторії.
Адміністратор автоматизованої системи ФІОТ Брановицька І.В. ознайомила здобувачів з процедурою обрання вибіркових компонентів.
Гарант ОПП представила здобувачам основних стейкхолдерів з академічної спільноти, які співпрацюють з кафедрою КСУ.
Акцентовано увагу здобувачів на актуальності ОПП, повноті та логічній послідовності обов’язкових компонент. Окремо зупинились на необхідних фахових компетенціях, які здобувачі ВО повинні отримати для подальшої успішної роботи в організаціях та підприємствах України ІТ-галузі.
Такі щорічні зустрічі сприяють розумінню мети освітньо-професійної програми, ефективному навчальному процесу, де поєднуються підходи теоретичної, практичної та компетентної підготовки високопрофесійного фахівця спеціальності Комп’ютерна інженерія.