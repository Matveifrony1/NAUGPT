Заголовок: Практична підготовка в компаніях-партнерах
URL: https://ccs.nau.edu.ua/novini/webinar-23-02-2023
==================================================
22 лютого 2023 року відбулись зустрічі з представниками компаній-партнерів кафедри КСУ про ознайомлення з базами практики для здобувачів вищої освіти 4 курсу освітньо-професійних програм «Системне програмування» та «Інформаційні системи та технології».
Team lead Omega Development Владислав Радін
ознайомив здобувачів з актуальними проєктами компанії з розробки програмного забезпечення, описав тематику для практичної підготовки в межах переддипломної практики, зазначив мінімальні вимоги та стек технологій, необхідних для виконання завдань.
Team lead Omega Solutions Валерій Зівакін
зазначив, що компанія займається проєктами, які пов’язані з аналітикою даних, і наголосив, що в межах практичної підготовки здобувачам знадобляться базові знання з програмування. Протягом практичної підготовки здобувачі отримають нові спеціальні знання для майбутньої фахової роботи.
Керівник лабораторії прототипування «Vortex Industry» Денис Лохман
описав переваги проходження практичної підготовки на базі компанії, ознайомив здобувачів з можливостями опанування практичних навичок з проєктування та конструювання технічних робототехнічних засобів, зокрема їх апаратної частини, з подальшою розробкою відповідного програмного забезпечення та інформаційних технологій для здійснення керування такими засобами.
Подібна практика реального спілкування здобувачів вищої освіти з роботодавцям надає змогу набуття практичного фахового досвіду впродовж навчального процесу на спеціальностях 123 «Комп’ютерна інженерія» та 126 «Інформаційні системи та технології».