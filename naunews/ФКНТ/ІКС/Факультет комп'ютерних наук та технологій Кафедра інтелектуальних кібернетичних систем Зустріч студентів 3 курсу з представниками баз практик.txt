Заголовок: Зустріч студентів 3 курсу з представниками баз практик
URL: https://ccs.nau.edu.ua/novini/podii-26-04-2023
==================================================
26 квітня 2023 року відбулась онлайн зустріч студентів 3 курсу освітнього ступеня бакалавра ОПП «Системне програмування», ОПП «Інформаційні системи та технології» з партнерами кафедри КСУ. Було обговорено питання проходження практичної підготовки на базі підприємств.
Team lead Omega Development Владислав Радін ознайомив здобувачів з актуальними проєктами компанії з розробки ПЗ, описав тематику для практичної підготовки в межах виробничих практик, зазначив стек технологій, необхідних для виконання завдань.
Team lead Omega Solutions Юрій Гончарук зазначив, що компанія займається проєктами, які пов’язані з аналітикою даних, і наголосив, що в межах практичної підготовки здобувачам знадобляться базові знання з програмування.
Подібна практика реального спілкування здобувачів вищої освіти з роботодавцями надає змогу здобувачам ВО отримати нові спеціальні знання для майбутньої фахової роботи, а також набути практичного фахового досвіду в галузі ІТ впродовж навчального процесу.