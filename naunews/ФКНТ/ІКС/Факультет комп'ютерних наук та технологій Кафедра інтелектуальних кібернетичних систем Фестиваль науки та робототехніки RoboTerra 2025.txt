Заголовок: Фестиваль науки та робототехніки RoboTerra 2025
URL: https://ccs.nau.edu.ua/novini/roboterra-2025
==================================================
2 травня у м. Черкаси відбувся Фестиваль науки та робототехніки RoboTerra 2025.
На Фестивалі ДУ “Київський авіаційний інститут” представляла завідувачка кафедри інтелектуальних кібернетичних систем Олена Нечипорук як членкиня журі та учасниця нагородження переможців.
Захід об’єднав молодих ентузіастів науки, інженерії, STEAM і технологій з усієї України:
275 учасників,
80 тренерів,
182 команди із 40 навчальних закладів,
що представляли 7 областей України.
На Фестивалі юні новатори продемонстрували свої навички у розробці роботів, програмуванні, інженерії, STEAM-проєктах та створенню власних відео.