Заголовок: Освітній проєкт Soft skills
URL: https://ccs.nau.edu.ua/novini/trening-01-03-2023
==================================================
01 березня 2023 року відбувся тренінг у межах освітнього проєкту Soft skills, організований Товариством молодих учених Факультету лінгвістики та соціальних комунікацій.
Навчання проводили організатори проєкту – психологи Анжеліка Кокарєва та Еліна Главінська.
Участь в заході взяли викладачі та здобувачі кафедри КСУ.
Тема тренінгу була присвячена «Секретам ефективної комунікації», що особливо актуально в умовах сьогодення, коли спілкування часто здійснюється за допомогою електронної пошти, чатів, відео. Комунікативні навички завжди є важливими і необхідними в міжособистісній взаємодії.
Формат тренінгу передбачав активну участь усіх присутніх у виконанні практичних вправ.
Основна мета проєкту Soft skills – формування комплексу навичок, які необхідні для успішної реалізації проєктів, побудови кар’єри, презентації себе як творчої особистості.
Дякуємо команді проєкту за цікаві практичні вправи і постійну психологічну підтримку наших здобувачів!