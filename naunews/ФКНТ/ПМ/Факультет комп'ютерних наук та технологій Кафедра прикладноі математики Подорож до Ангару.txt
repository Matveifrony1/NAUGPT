Заголовок: Подорож до Ангару
URL: https://applmaths.nau.edu.ua/show.php?id=63
==================================================
Днями ми, студенти прикладники ІІДС, втілили високу корпоративну мрію, — відвідали АНГАР і побували в наших літаках. Це вражає!  Краще ніж справжній політ. Бо в небі ти лише пасажир, а тут, у літаку, за бажанням перетворюєшся на пілота, на штурмана, на бортпровідника або на диспетчера. Така екскурсія розширює горизонти майбутньої професії, підсилює мотивацію до навчання, набуття професійних навичок. Всім! Всім! Всім! Обов’язково відвідайте АНГАР!!! Це треба зробити, бо лише там ви зустрінетесь з унікальними людьми – справжніми авіаційними керманичами. Професійні знання цих людей і високий професійний рівень, закоханість в авіацію і вміння спілкуватися з відвідувачами, дають набагато більше знань, мотивації до навчання, ніж щоденні заняття. Дуже хочеться подякувати цим рідкісним людям, побажати здоров’я, добра і здійснення професійних задумів. А всім студентам і викладачам побажати, не гаючи часу, записатися на екскурсію і отримати таке ж задоволення, як отримали ми.