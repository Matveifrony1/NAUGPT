Заголовок: День народження
URL: https://applmaths.nau.edu.ua/show.php?id=57
==================================================
14 листопада в Інституті інформаційно-діагностичних систем відбулося святкування десятиріччя кафедри прикладної математики НАУ. Привітати математиків з ювілеєм прийшли: директор ІІДС Філоненко Сергій Федорович,заступники директора: Гумен Микола Борисович, Павленко Петро Миколайович, Мужик Ігор Мирославович,старший наставник інституту Нікітін Анатолій Павлович, завідуючі кафедр: Конахович Георгій Филимонович, Корченко Олександр Григорович, Сінєглазов Віктор Михайлович, Квасніков Володимир Павлович, а самими поважними з гостей були майбутні абітурієнти нашої кафедри – школярі 3-А класу школи №238, котрі висловили свої привітання.
Творчий колектив кафедри порадував гостей цікавим концертом, позитивними емоціями, жартами та  конкурсами. Студенти довели, що вони не лише розумні, але й талановиті та креативні. Дивували по-різному: повільний контемп студенток, віртуозна гра на флейті Олексія Германовича Піскунова, бітбокс від Веліулла Люманова, майстер-клас з спідкубінгу від Оксани Тиводар та жартівливі пісні про кафедру і математику від вокалістів.  Також була проведена вікторина для студентів, де вони мали можливість виграти солодкі призи від кафедри, корисні дрібнички, бонуси від викладачів і навіть майстер-клас гри на гітарі від завідуючого кафедрою Приставки Пилипа Олександровича. Свято не могло залишити жодного гостя без посмішки та гарного настрою, затишна та тепла сімейна атмосфера порадувала весь колектив кафедри прикладної математики.  Як сказав відомий український філософ Григорій Сковорода – «Споріднена праця — це найсолодша в світі річ», тож можна зробити висновок, що при взаємодії студентів та викладачів продуктивність кафедри зростатиме з геометричною прогресією.