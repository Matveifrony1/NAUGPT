Заголовок: Виставка досягнень молодих учених в авіаційній та ракетно-космічній галузі ім. Л. Каденюка
URL: https://applmaths.nau.edu.ua/show.php?id=268
==================================================
07 жовтня у Навчальному ангарі (11 корпус) Національного авіаційного університету пройшла виставка досягнень молодих учених в авіаційній та ракетно-космічній галузі ім. Л.Каденюка. Студенти та аспіранти кафедри Прикладної математики НАУ Владислав Сорокопуд, Валерій Зівакін, Олександр Козачук достойно представили останні розробки колективу кафедри в яких вони приймали безпосередню участь, а саме: безпілотний розвідувально-пошуковий комплекс «Робак» та навчальний набір даних для тренування неромереж для розпізнавання об’єктів аеророзвідки. Метою заходу є популяризація досягнень молодих учених України в авіаційній та ракетно-космічній галузі. В урочистому відкритті заходу взяли участь: проректор НАУ з наукової роботи Є. Романенко; заступник Міністра освіти і науки України з питань європейської інтеграції О. Шкуратов; голова Ради молодих учених при МОН О.Ващук; голова правління Українського молодіжного аерокосмічного об’єднання «Сузір’я», народний депутат України ІІІ і ІV скликань О.Петров; заступник голови Державної авіаційної служби України І. Зелінський; голова департаменту комунікацій та інформаційної підтримки ДП «КБ«Південне» ім.М.Янгеля» С.Полуян; голова громадської ради при Державному Космічному агентстві України Е.Кузнецов та інші почесні гості. Бажаємо молодим науковцям-практикам кафедри Прикладної математики НАУ подальшого втілення своїх ідей та напрацювань!