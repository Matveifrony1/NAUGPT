Заголовок:Коротко про ОП Аналітика даних та штучний інтелект

Дата: ----------
URL: https://applmaths.nau.edu.ua/show.php?desc=abit1
==================================================
Коротко про ОП "Аналітика даних та штучний інтелект"
Вітаємо!  

Хочете дізнатись про спеціальність 122 «Комп’ютерні науки» на нашій кафедрі?

Добре! Весною 2023 року ми відкрили нову освітню програму «Аналітика даних та штучний інтелект» (скорочено ОП АНШІ). Що це таке? Це – зведена в один документ інформація про всі компетентності (навички, вміння) та програмні результати навчання (ПРН), які здобувач отримає на нашій кафедрі. ОП також містить мету та цілі навчання та перелік базових дисциплін. Де ця ОП? Ось вона https://t1p.de/7fq7h.  

 

Як розподілені дисципліни за роками навчання, який їх обсяг? Це – треба дивитись в навчальному плані тут https://t1p.de/1mf00.  

 

Чому ОП «Аналітика даних та штучний інтелект» відкрито на кафедрі Прикладної математики? Тому, що ми вчимо методи обробки даних і штучного інтелекту, а також те, як їх застосовувати при розробці сучасних програмних засобів. Подивіться, наприклад, на наші здобутки в області програмування нейронних мереж https://t1p.de/mzsvf.  

 

А що ще можна цікавого глянути? Ось тут https://t1p.de/ocwps є всі дипломні роботи в електронному вигляді за останні роки. Серед них – чи не половина по аналітиці даних та штучному інтелекту!  

 

Особливості освітньої програми «Аналітика даних та штучний інтелект»:

Сучасна, збалансована та головне – актуальна часу освітня програма, яку ми вдосконалювали останні 15 років та адаптували до спеціальності 122 «Комп’ютерні науки»;
Фундаментальна математична підготовка в області штучного інтелекту, машинного навчання та науки про данні, де за зразок узято наповнення відповідних дисциплін як українських, так і закордонних університетів;
Базова мова програмування з першого курсу Python; з другого курсу – використання бібліотек Python для створення автоматизованих систем аналізу даних, глибокого навчання нейронних мереж, систем відео аналітики та комп’ютерного зору;
Додатково студенти отримують навички програмування мовами JavaScript, C++, C#, R та інші (за вибором);
Практичне знайомство з обробкою даних з відеокамер БПЛА: розпізнавання об’єктів та місцевості, прийняття інтелектуальних рішень на борту безпілотника;
Кваліфікований викладацький колектив, до складу якого входять активні сучасні науковці та програмісти практики;
Ми поєднуємо навчання з науково-дослідною роботою в області сучасних інформаційних технологій, машинного навчання, штучного інтелекту та безпілотної авіаційної техніки;
Нульова толерантність до корупції, чесний та принциповий підхід до своєї роботи та спілкування зі здобувачами.  
Приєднуйтесь! Буде складно, але надзвичайно цікаво та сучасно!