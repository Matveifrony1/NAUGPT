Заголовок: Випробовування власних програмно-апаратних засобів цільового навантаження
URL: https://applmaths.nau.edu.ua/show.php?id=280
==================================================
Представники кафедри Прикладної математики та Аерокосмічного центру Національного авіаційного університету в четвер 4 листопада 2021 року провели успішні випробовування власних програмно-апаратних засобів цільового навантаження для повітряного спостереження та альтернативної навігації безпілотного літального апарату. В цей раз метою експериментів було перевірити спроможність бортової системи повністю в автоматичному режимі визначати місцеположення дрона, на основі аналізу цифрових фото та відео місцевості. Після визначення поточних координат на основі оптичного каналу та аналізу дескрипторів особливостей місцевості, бортовий комп’ютер обчислює напрям та спрямовує безпілотник до місця старту, де й відбувається автоматична посадка. Подібні високотехнологічні рішення можуть мати використання в безпілотних повітряних комплексах, що експлуатуються в зоні часткової або повної втрати сигналу GPS. Чудовий осінній день, ділова робоча атмосфера і головне – результат!