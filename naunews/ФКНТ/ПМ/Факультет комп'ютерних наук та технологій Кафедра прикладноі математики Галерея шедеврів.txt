Заголовок: Галерея шедеврів
URL: https://applmaths.nau.edu.ua/show.php?id=351
==================================================
Вища освіта – це не лише засвоєння формул і конкретних наукових фактів, а й
зростання в естетичному і культурному плані. Вона розширює наші знання і навички,
розвиває наші таланти і інтереси. Людина, яка отримала якісну освіту, має розуміти й
цінувати надбання людства, бути здатною аналізувати й висловлювати власну думку
щодо широкого спектру тем.
Студенти ІІІ курсу 113 спеціальності під управлінням асистента кафедри
А. В. Темнікова виконали невеличке жартівливе завдання, яке, тим не менш, розвиває
необхідні компетенції в рамках освітньої програми «Прикладне програмне
забезпечення». Вони створили серію цифрових копій картин Пабло Пікассо й інших
художників ХХ століття за допомогою розроблених міні-редакторів з побудови
кривих Безьє. У такому редакторі кожен може відчути себе митцем і спробувати
відтворити шедевр власноруч. Практика показала, що повторення найменшого
розчерку пензля майстра вимагає багатьох спроб у намірі досягти досконалості!
Цей захід був не лише розважальним, але й навчальним. По-перше, набуті
компетенції допоможуть у розумінні процесу створення графіки й візуалізації даних,
що є важливим у багатьох сферах науки і техніки. По-друге, вивчення образного
мистецтва сприяє розвитку власної творчості та здатності до інноваційного мислення,
яке відіграє велику роль в сучасному світі. Також студенти поглибили свої знання
в галузі комп&#39;ютерної графіки, попрактикувалися у роботі з кривими Безьє і навчилися використовувати їх для відтворення складних форм.
Незважаючи на певні прогалини в художній майстерності, студенти кафедри
показали високий рівень у розумінні методів комп’ютерної графіки і розробили цілком
функціональне програмне забезпечення. Створені цифрові копії справді надихають,
адже вони демонструють безмежну здатність комп'ютерної графіки до відтворення різноманітних форм і деталей.
Приклади роботи програм і їхні художні прототипи наведено в ілюстраціях.