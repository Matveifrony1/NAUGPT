Заголовок: Звернення завідувача кафедри
URL: https://applmaths.nau.edu.ua/show.php?id=163
==================================================
Шановні абітурієнти!
Вітаю всіх, хто розглядає можливість вивчати сучасні інформаційні технології на освітній програмі «Прикладне програмне забезпечення», що є спеціалізацією 113-ої спеціальності «Прикладна математика».
До навчального процесу залучено 3 доктори наук, понад 10-ть кандидатів наук та представники роботодавців з ІТ-сфери. Особливістю освітньої програми «Прикладне програмне забезпечення» є те, що протягом всього періоду навчання практичні та лабораторні заняття з понад 80% дисциплін полягають в розробці прикладного програмного забезпечення за тематикою навчальних дисциплін та створенні автоматизованих систем обробки інформації. На кафедрі проводять наукові дослідження зі створення сучасних бортових підсистем цільового навантаження для безпілотних літальних апаратів (БПЛА). Створено умови для реальної участі в розробці розвідувално-пошукових дронів, в наявності власний дата сет для навчання нейронних мереж з розпізнавання об’єктів на борту БПЛА. Для тих, хто цікавиться моделюванням фізичних чи еколого-біологічних процесів – наші кваліфіковані фахівці допоможуть долучитись до тематик наукових досліджень, що актуальні для провідних університетів світу.
Фахівці в області штучного інтелекту, інтелектуального аналізу даних, машинного навчання на сьогодні є одними з найбільш високооплачуваними, проте, варто розуміти, що в основі всіх цих згаданих інформаційних технологій лежать фахові компетентності, що формуються при вивченні таких дисциплін як: математичний аналіз, алгебра, обчислювальні методи, методи оптимізації та дослідження операцій, теорія ймовірностей, математична статистика та аналіз даних. І, звичайно, програмування. Багато, багато програмування (Cpp, C#, Python, JavaScript, R) та дисциплін, що пов’язані з вмінням добре програмувати. Для гармонійного розвитку сучасного ІТ-спеціаліста бажано мати в освітній програмі такі математично-програмістські дисципліни як: алгоритми та структури даних, комп’ютерна графіка, криптографія, теорія масового обслуговування, штучний інтелект, тощо.
Я тішусь з того, що наші випускники – успішні та впевнені у майбутньому люди, що працюють аналітиками, програмістами,бізнесменами,  банківськими службовцями, менеджерами у різноманітних сферах де функціонують ІТ-технології. Звичайно, головний чинник їх успіху є особисте бажання йти до омріяної мети, а також виховання та підтримка батьків. Проте, є внесок і нашого колективу викладачів, що працюють на кафедрі прикладної математики факультету Кібербезпеки, компютерної та програмної інженерії Національного авіаційного університету.
Бажаю Всім вступникам успіху у виборі майбутнього місця навчання!
Запрошую приєднатись до нашої команди і разом крокувати у світ високих технологій.
Завідувач кафедрою прикладної математики, факультету Кібербезпеки, комп’ютерної та програмної інженерії Національного авіаційного університету, професор, доктор технічних наук за спеціальністю «Інформаційні технології»
Приставка Пилип Олександрович.