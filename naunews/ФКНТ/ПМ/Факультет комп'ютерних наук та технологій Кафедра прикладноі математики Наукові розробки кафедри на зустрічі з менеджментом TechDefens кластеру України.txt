Заголовок: Наукові розробки кафедри на зустрічі з менеджментом TechDefens кластеру України
URL: https://applmaths.nau.edu.ua/show.php?id=419
==================================================
8 квітня співробітники, студенти та аспіранти кафедри прикладної
математики факультету комп’ютерних наук та технологій НАУ отримали
можливість продемонструвати власні науково-технічні розробки на виставці
за участі вищого керівництва TechDefens кластеру України. Особливо
відзначимо присутність на заході Героя України Генерального директора
Державного підприємства КБ «Луч» Олега Петровича Коростельова. Також
були присутні керівник УкрОборонПрому Герман Сметанін та заступниця
Міністра з питань стратегічних галузей промисловості Ганна Гвоздяр,
керівництво НАУ та декани провідних факультетів.
Високу оцінку отримали як безпосередні результати досліджень кафедри
прикладної математики, що спрямовані на підвищення обороноздатності
Держави, так і професійний рівень наших досвідчених та молодих науковців.