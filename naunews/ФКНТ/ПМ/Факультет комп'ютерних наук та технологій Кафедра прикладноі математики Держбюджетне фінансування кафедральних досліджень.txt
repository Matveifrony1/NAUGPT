Заголовок: Держбюджетне фінансування кафедральних досліджень
URL: https://applmaths.nau.edu.ua/show.php?id=441
==================================================
Міністерство освіти і науки України оголосило
результати
Конкурсу фундаментальних та прикладних наукових досліджень
, який проводиться щороку для підтримки інноваційних розробок у закладах вищої освіти та наукових установах.
За підсумками відбору три проєкти Київського авіаційного інституту ввійшли до переліку переможців. Вони охоплюють пріоритетні напрями розвитку науки і техніки, зокрема кібербезпека, безпілотні технології, транспортна логістика, енергетика та національна безпека.
https://nau.edu.ua/ua/news/2025/2/naukovi-proekti-kai-sered-peremozhtsiv-konkursu-mon.html
Науковці кафедри Прикладної математики виграли фінансування по темі: «Розвідувально-пошукова бортова підсистема для автономного БПЛА», керівник – завідувач кафедрою прикладної математики факультету комп’ютерних наук та технологій, професор Пилип Приставка. Загальний обсяг фінансування: 3 562,2 тис. грн.
Проєкт присвячено створенню автономної розвідувально-пошукової бортової підсистеми для безпілотних літальних апаратів. Підсистема має вирішувати в режимі реального часу задачі виявлення та класифікації як цільових об’єктів (техніка, сліди техніки, жива сила), так і розпізнавати елементи місцевості для підтримки вирішення навігаційних задач в умовах відсутності сигналів GNSS або відсутності каналу зв’язку із зовнішнім пілотом. Підсистему передбачається інтегрувати на БПЛА, що розробляються в КАІ або інтегрувати окремі її складові до інших проєктів, при наявній зацікавленості партнерів.
Вітаємо колектив кафедри із значимим науковим результатом – адже наш науковий проект посів цього року третє місце по Україні за набраними балами експертів по секції «Інформаційні технології»!