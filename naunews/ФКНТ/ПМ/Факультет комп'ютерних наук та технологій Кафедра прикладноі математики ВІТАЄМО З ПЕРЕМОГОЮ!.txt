Заголовок: ВІТАЄМО З ПЕРЕМОГОЮ!
URL: https://applmaths.nau.edu.ua/show.php?id=227
==================================================
Студент кафедри прикладної математики факультету кібербезпеки, комп’ютерної та програмної інженерії Національного авіаційного університету ОЛЕКСАНДР КОЗАЧУК здобув абсолютну першість на престижному Всеукраїнському конкурсі студентських наукових робіт «Інформаційні системи та технології», що традиційно проходив у м.Хмельницькому 26 квітня 2021 року. Переможний результат 78,1 бала!
Робота Олександра «Інформаційні технології розпізнавання класів доріг за даними аерофотозйомки» отримала найвищий бал з понад 80-ти інших учасників з усіх провідних ВНЗ України. Тематика роботи тісно пов’язана з науковим напрямом роботи кафедри прикладної математики НАУ у сфері розробки високотехнологічних підсистем цільового призначення для БПЛА. В роботі Олександр з використанням методів та технологій глибокого машинного навчання добився вражаючих результатів з розпізнавання даних повітряної аеророзвідки. Запорукою успіху стали високий професіоналізм та набуті за час навчання фахові компетенції.
Перемога є значущою ще й тому, що це вже другий рік поспіль студенти кафедри прикладної математики НАУ посідають перше місце на цьому конкурсі, тримаючи високу планку здобутків студентів Національного авіаційного університету! Колектив кафедри вітає Олександра Козачука та його наукового керівника докт.техн.наук, професора Приставку П.О. з заслуженою перемогою та бажає подальших успіхів у науковій та практичній роботі!
З презентацією роботи О.Козачука та іншими науковими результатами  можна ознайомитись на сайті кафедри прикладної математики у розділі Наукова діяльність