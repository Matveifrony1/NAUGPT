Заголовок: Анонс дипломних робіт. Частина 1
URL: https://applmaths.nau.edu.ua/show.php?id=80
==================================================
Початок літа для кожного означає щось своє : для когось це довгоочікувана відпустка , можливо просто канікули, але для студентів 4-го курсу , це перш за все ДИПЛОМ!Щоб зрозуміти всю різноманітність та багатоплановість навчального процесу на нашій кафедрі ми вирішили коротки ознайомти Вас з тим, над чим так старанно трудяться студенти 4-го курсу Прикладної математики і попросили кожного коротко розповісти про результати своєї дипломної роботи.
Глущук Ольга
. Захоплююсь волейболом, займаюсь йогою. У вільний від навчання час я полюбляю вишивати хрестиком та відпочивати на природі. Люблю доглядати за рослинами.
Тема мого диплому :"Автоматизація оцінки місцеположення об'єктів в області бачення камер цільового навантаження БПС". Розроблено програмне забезпечення у якому користувач має можливість працювати з накладанням аерофотознімків на цифрову карту, де можна змінювати масштаб, пересуватись по карті та накладати градусну сітку, змінювати прозорість. Накладання може буду у двох режимах : автоматично та вручну. Тестування ПЗ проводилось на реальних даних з двох різних станцій.
Подлєсний Максим.
У вільний час я люблю слухати і пізнавати нову музику, читати, займатися спортом, подорожувати.
Тема мого диплому :  "Стрімінгові технології в навчальному процесі". Неможливість студентів знаходитися на лекційних заняттях через хворобу чи іншу поважну причину спричинює необхідність в тому, щоб вони знаходячись поза межами університету, мали змогу якось слухати лекційний матеріал, тим самим оптимізувати свій учбовий процес.Для цієї мети на допомогу приходять живі трансляції – передача відеозапису лекцій через мережу Інтернет за допомогою певного сервісу, вбудованого на сайт кафедри.Таким чином є актуальною потреба у підключенні на сайт кафедри сторонніх сервісів для стрімінгу, у нашому випадку це YouTube Live.
Іваницька Олена.
У вільний час люблю слухати музику та займатися рукоділлям. Обожнюю тварин. Мрію про навколосвітню подорож.
Тема мого диплому : "Ракетний двигун малої тяги" . Ціллю диплому є обгрунтування підвищення надійності працюючого в імпульсному режимі ракетного двигуна малої тяги на газоподібній суміші за допомогою моделювання температурного стану камери. Предметом дослідження є розрахунково-теоретичні та експериментальні визначення характеристик теплового стану елементів конструкції рдмт в залежності від різних режимних параметрів.