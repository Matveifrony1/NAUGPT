Заголовок:Гончарук Юрій

Дата: ----------
URL: https://applmaths.nau.edu.ua/show.php?id=253
==================================================
Гончарук Юрій


Гончарук Юрій

Рік випуску(бакалаврат): 2020

Місце роботи: Omega Development

Посада: ML Engineer

 

Як ви оцінюєте рівень отриманої освіти протягом навчання на кафедрі прикладної математики?
- “Наразі, по завершенню навчання на базі кафедри прикладної математики та, паралельно працюючи в супутніх сферах — розумію, що матеріал, методи, підходи та переважна більшість складових навчальної програми — є  конкурентоспроможними на світовому ринку ІТ та серед наукової спільноти. ”
Які дисципліни і знання з отриманих при навчанні були найбільш необхідними при працевлаштуванні ?
- “Як би це не дивно звучало, але найбільшим плюсом, як на мене, мені послужив досвід з реалізації завдань з комп’ютерної графіки та вивчення алгоритмів та структур даних, це не заперечує того, що такі профільні предмети як аналіз даних та теорія ймовірностей беззаперечно стали надійною опорою в моєму особистому інструментарії, але, все ж — кожному раджу акцентувати увагу на тому, що «заходить», не ставлячи пріоритети ринку вище своїх і воно обов’язково «вистрілить» в майбутньому, як би це банально не звучало.”
Чи займаєтесь ви науковою діяльністю? Якщо так, то якою ?
- “На момент написання — займаюся написанням дипломної роботи освітнього рівня «Магістр», в планах продовжити навчання/співпрацю в великій сім’ї кафедри прикладної математики, але майбутнє ще досить туманне, прикладна орієнтованість програми відкриває тисячі перспективних шляхів до самореалізації, з яких не кожен веде до суто наукової праці.
Чи рекомендували б ви нашу кафедру майбутнім студентам/абітурієнтам?
- “Після проходження всього курсу, приготованого вам кафедрою — ви змінитесь. Світ зустріне потужного спеціаліста з унікальними навичками та креативними підходами до вирішення задач. Романтика безсонних ночей на сесії — гарантована і це чудовий екскурс в реалії стрімкого темпу життя сучасного світу. Однозначно рекомендую до розгляду перспективу навчання на одній із спеціальностей кафедри прикладної математики, якщо ваша ціль — мати гарантований попит на власні знання.”

 