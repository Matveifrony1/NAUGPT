Заголовок: Зустріч студентів зі старшим менеджером технічної програми Amazon Web Services
URL: https://applmaths.nau.edu.ua/show.php?id=312
==================================================
Минулого тижня (14.06.2022 р.) в рамках обговорення ОП «Прикладне програмне забезпечення», а саме розділу 4 «Придатність випускників до працевлаштування та подальшого навчання», було проведено онлайн-зустріч (круглий стіл) студентів 1-го та 2-го курсів кафедри прикладної математики ФККПІ НАУ зі старшим менеджером технічної програми Amazon Web Services (Берлін) Євгеном Регінею.
У ході зустрічі було охарактеризовано актуальні напрямки роботи в IT, та ролі в ІТ командах. Євген звернув увагу на необхідність індивідуального навчання та розвитку, запропонував студентам подумати над створенням своїх профайлів. Також розглянули платформи  аналітики та моделювання, інструменти Data Science, важливість програмування на мові Python. Обговорили окремі відмінності в роботі та навчанні в Україні та країнах Євросоюзу.
Модераторами заходу виступили  викладачі кафедри: доц. Хребет В.Г. та асистент Варивода В.О. Студенти кафедри ПМ активно долучались до дискусії, задавали питання та отримували кваліфіковані відповіді. Дякуємо Євгену Регіні та сподіваємось на наступні зустрічі!