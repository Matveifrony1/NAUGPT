Заголовок: Зустріч першокурсників 2023
URL: https://applmaths.nau.edu.ua/show.php?id=379
==================================================
Напередодні Дня Знань відбулася зустріч першокурсників з викладачами кафедри прикладної математики факультету комп’ютерних наук та технологій Національного авіаційного університету.
Незважаючи на складний для України час, цього року до нас на кафедру поступило майже півсотні здобувачів за двома освітніми програмами а саме: ОП «Прикладне програмне забезпечення» та ОП «Аналітика даних та штучний інтелект».
Вступне слово взяв завідувач кафедри професор Пилип Приставка, який розповів про особливості навчального процесу та наукового життя нашого колективу. Відбулось знайомство з кураторами груп та провідними викладачами.
Завдячуючи Збройним Силам України, цього року наші студенти отримуватимуть знання в аудиторіях, тож окрему увагу було приділено питанням безпеки та діям у випадку оголошення повітряної тривоги.
Раді вітати першокурсників в нашій університетській родині! Щиро бажаємо легкого старту, успішного навчання та цікавого студентського життя!