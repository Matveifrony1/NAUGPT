Заголовок: Перемога студентів ФКНТ на представницькому математичному турнірі!
URL: https://applmaths.nau.edu.ua/show.php?id=426
==================================================
У неділю 17 листопада відбувся перший тур Київського турніру математичних
боїв для студентів 1–4 курсів. Організатором заходу виступив студентський парламент
факультету комп'ютерних наук та кібернетики Київського національного університету
імені Тараса Шевченка.
Уперше змагання даного формату проводяться серед студентів вищих
навчальних закладів. За правилами, команда не більше ніж з восьми учасників під
наглядом арбітра упродовж чотирьох годин розв’язує задачі олімпіадного рівня і готує
доповідь
по кожній з них. Наступний етап – власне, бій – полягає у тому, що дві команди по
черзі перевіряють коректність розрахунків і висновків своїх супротивників. Кожне
завдання розбирають представники сторін: доповідач і опонент, – а за правильністю
їхніх аргументів слідкує компетентне незалежне журі.
Державний університету «Київський авіаційний інститут» представляли дві
команди факультету комп'ютерних наук та технологій: «Асимптота успіху» у складі
[Данілова Катерина, Мозольов Олександр, Лізунов Станіслав, Коренченко Давід,
Вейдемюллер Олег, Гулієва Емілія, Ліснічук Анастасія] і «Дельта» у складі
[Щербинський Дмитро, Кузьмін Олексій, Костир Нікіта, Анцибор Олексій].
Підготовку студентів здійснювали викладачі к. ф.-м. н. Т. А. Олешко, к. ф.-
м. н. В. К. Репета, к. ф.-м. н. Н. П. Тупко, к. ф.-м. н. В. Г. Хребет, А. К. Жултинська і
А. В. Темніков.
«Асимптоті успіху» протистояла команда факультету інформаційних технологій
та математики Київського столичного університету імені Бориса Грінченка. Три
доповіді наших студентів отримали найвищі бали від журі, що й дозволило завершити
бій з переконливим рахунком 53:6. Це найбільша набрана кількість балів за усі бої
туру.
«Дельта» перемогла команду фізико-технічного інституту Київського
політехнічного інституту ім. Ігоря Сікорського з рахунком 30:18. Наші студенти
продемонстрували хист до опонування: тричі доповідачі суперника не отримали
жодного балу від журі. Остаточним успіхом стало безпомилкове розв’язання задачі
про математичну гру у термінах лінійної алгебри.
У наступному турі наші переможці боротимуться за перше місце у своїх групах
з представниками Київського національного університету імені Тараса Шевченка.
«Асимптоті успіху» протистоятиме команда механіко-математичного факультету,
«Дельті» – команда хазяїв турніру – факультету комп'ютерних наук та кібернетики.
Бажаємо нашим командам перемог та успіхів у наступних етапах турніру!