Заголовок: ﻿Фундаментальне і технологічне.
URL: https://sed.nau.edu.ua/%ef%bb%bf%d1%84%d1%83%d0%bd%d0%b4%d0%b0%d0%bc%d0%b5%d0%bd%d1%82%d0%b0%d0%bb%d1%8c%d0%bd%d0%b5-%d1%96-%d1%82%d0%b5%d1%85%d0%bd%d0%be%d0%bb%d0%be%d0%b3%d1%96%d1%87%d0%bd%d0%b5/
==================================================
Лавиноподібний розвиток інформаційних технологій динамічно
змінюють вимоги до фахівців з інженерії програмного забезпечення.
Яке майбутнє ІТ сфери? Які технології пануватимуть
в найближчій та довгостроковій перспективах? Що повинен знати інженер
програмного забезпечення сьогодні і не втратити актуальність своїх знань в
перспективі? Які прикладні галузі слід опановувати? Як залишатись конкурентними
на ринку ІТ?
Відповіді на ці питання слід шукати у тісній
взаємодії освітньої галузі з інженерами – практиками.
Розвиток соціуму не перший раз зустрічається з
технологічними проривами. З досвіду відомо, що в подібній конкурентній боротьбі
перемагає той, хто має потужний фундаментальний базис підготовки, який
орієнтується на сучасні і перспективні прикладні технології. Як це реалізувати?
Наблизити теорію до практики. Об’єднати зусилля вищої школи та ІТ підприємств. Це
можливо реалізувати, наприклад, через механізми актуалізації змісту навчання, створення
навчально-лабораторних кластерів, що імітують робочі зони реальних
підприємства, залучення до освітнього процесу «практикуючих» фахівців, а до
конкретних проектів – освітян.
Саме такі підходи до підготовки фахівців з
інженерії програмного забезпечення реалізуються наразі в Національному
авіаційному університеті.
6 червня 2019 року в центральному офісі компанії GlobalLogic
відбулася презентація спеціалізованого обладнання Embedded Starter Kit з
демонстрацією можливостей його використання для підготовки студентів. Презентацію
відвідали фахівці кафедри інженерії програмного забезпечення факультету
кібербезпеки, комп’ютерної та програмної інженерії НАУ, що здійснюють
викладання профільних дисциплін: «Архітектура комп’ютера», «Вбудовані системи
реального часу», «Системи для малих та мобільних платформ». Отримана інформація
сприятиме актуалізації змісту навчання студентів.
Знаковим є те, що серед співробітників компанії GlobalLogic є багато випускників Національного авіаційного університету, які діляться своїм досвідом з колективом кафедри і студентами.