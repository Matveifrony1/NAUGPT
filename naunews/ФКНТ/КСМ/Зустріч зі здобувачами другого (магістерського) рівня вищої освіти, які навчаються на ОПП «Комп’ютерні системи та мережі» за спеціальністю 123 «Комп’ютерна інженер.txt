Заголовок:Зустріч зі здобувачами другого (магістерського) рівня вищої освіти, які навчаються на ОПП «Комп’ютерні системи та мережі» за спеціальністю 123 «Комп’ютерна інженерія»

Дата: ----------
URL: https://ksm.nau.edu.ua/news/%d0%b7%d1%83%d1%81%d1%82%d1%80%d1%96%d1%87-%d0%b7%d1%96-%d0%b7%d0%b4%d0%be%d0%b1%d1%83%d0%b2%d0%b0%d1%87%d0%b0%d0%bc%d0%b8-%d0%b4%d1%80%d1%83%d0%b3%d0%be%d0%b3%d0%be-%d0%bc%d0%b0%d0%b3%d1%96%d1%81/
==================================================
Зустріч зі здобувачами другого (магістерського) рівня вищої освіти, які навчаються на ОПП «Комп’ютерні системи та мережі» за спеціальністю 123 «Комп’ютерна інженерія»
19/02/2024

У рамках перегляду освітньо-професійної програми «Комп’ютерні системи та мережі» 15.02.2024 р. відбулась зустріч гаранта програми проф. Вовни Олександра та членів робочої групи зі здобувачами другого (магістерського) рівня вищої освіти спеціальності 123 «Комп’ютерна інженерія».
Під час обговорення здобувачі надали такі зауваження та пропозиції:
– розширити питання проєктування та розробки комп’ютерних систем на базі мікропроцесорних і мікроконтролерних модулів, а також одноплатних комп’ютерів серії Raspberry Pi;
– сконцентрувати увагу на вивченні однією або максимум двох мов програмування, які використовуються у теперішній час для розробки та проєктування комп’ютеризованих систем;
– лабораторний практикум з вибіркової освітньої компоненти «Дослідження технологій створення WEB-орієнтованих додатків» бажано виконувати як єдиний проєкт, результат якого здобувач може записати до CV;
– розширити лабораторний практикум з розробки та дослідження комп’ютерних мереж на реальному обладнанні.
Зазначені зауваження проаналізовано та враховано шляхом введення відповідних модулів до обов’язкових освітніх компонентів «Технології проєктування програмних компонентів комп’ютерних систем та мереж» та «Проєктування та дослідження комп’ютерних систем та компонентів». Також прийнято рішення ввести вибіркову освітню компоненту «Проєктний аналіз комп’ютерних мереж, систем та компонентів», що дозволить розширити складову програми з питань розробки та дослідження комп’ютерних мереж. У рамках вибіркової освітньої компоненти «Дослідження технологій створення WEB-орієнтованих додатків» лабораторний практикум буде виконуватися як єдиний проєкт.
Освітньо-професійна програма «Комп’ютерні системи та мережі» відповідає потребам здобувачів освітнього ступеня магістра та сучасним вимогам роботодавців у сфері ІТ, як в Україні, так і за її межами. Програма суттєво відрізняється від інших програм галузі 12 «Інформаційні технології», має потужну матеріальну базу та може успішно реалізовуватись на кафедрі комп’ютерних систем та мереж Національного авіаційного університету.

Здобувач вищої освіти Національного
авіаційного університету, який навчається
за освітньо-професійною програмою                                                        Микита БАСЕНКО