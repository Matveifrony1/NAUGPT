Заголовок:Участь викладачів кафедри в конференції Innovating Education від Genesis

Дата: ----------
URL: https://ksm.nau.edu.ua/news/nnovating-education/
==================================================
Участь викладачів кафедри в конференції Innovating Education від Genesis
15/05/2025

3 травня 2025 року викладачі нашої кафедри к.т.н., доцент Вадим Сураєв та старший викладач Наталія Пащенко долучилися до конференції Innovating Education, організованої ІТ-компанією Genesis за підтримки Міністерства освіти і науки України та Міністерства цифрової трансформації. Подія відбулася в онлайн-форматі та зібрала понад 1500 учасників з усієї країни.

Учасники конференції мали змогу:

– Ознайомитися з стратегією цифрового розвитку інновацій України до 2030 року, представленою під час панельної дискусії за участю представників держави, бізнесу та академічної спільноти.
– Прослухати виступи експертів про співпрацю з бізнесом як інструмент впровадження інновацій в ЗВО,  використання штучного інтелекту в освітньому процесі.

– Долучитися до воркшопів про емоційний інтелект викладача, бізнес-підходи для організації робочого процесу викладача.

Участь у конференції надала нашим викладачам цінні знання та інструменти для впровадження інноваційних підходів у навчальний процес, сприяючи підвищенню якості освіти та розвитку цифрових компетентностей студентів.

Більше на сайті конференції https://www.genesis-for-univ.com/innovating-education 

