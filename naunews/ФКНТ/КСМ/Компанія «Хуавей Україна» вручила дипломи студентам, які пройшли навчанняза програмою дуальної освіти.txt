Заголовок:Компанія «Хуавей Україна» вручила дипломи студентам, які пройшли навчанняза програмою дуальної освіти

Дата: ----------
URL: https://ksm.nau.edu.ua/news/%d0%ba%d0%be%d0%bc%d0%bf%d0%b0%d0%bd%d1%96%d1%8f-%d1%85%d1%83%d0%b0%d0%b2%d0%b5%d0%b9-%d1%83%d0%ba%d1%80%d0%b0%d1%97%d0%bd%d0%b0-%d0%b2%d1%80%d1%83%d1%87%d0%b8%d0%bb%d0%b0-%d0%b4%d0%b8/
==================================================
Компанія «Хуавей Україна» вручила дипломи студентам, які пройшли навчанняза програмою дуальної освіти
25/04/2024

24 квітня 2024 року компанія «Хуавей Україна» підбила підсумки третьої програми дуальної освіти для студентів технічних університетів. Цьогоріч до проєкту, в якому вже брали участь Національний технічний університет України «Київський політехнічний інститут імені Ігоря Сікорського» (КПІ) та Державний університет інформаційно-комунікаційних технологій (ДУІКТ), долучився Національний авіаційний університет (НАУ).

Національний авіаційний університет представляли троє студентів.  Двоє студентів з кафедри комп’ютерних систем та мереж  Факультету комп’ютерних наук і технологій групи КС-332Б(А) Вікторія Гедз та Назарій Семеняк.

Протягом трьох місяців учасники програми дуальної освіти вивчали основи роботи із сучасним телекомунікаційним обладнанням Huawei. За цей період вони здобули знання за трьома напрямами: радіопланування мереж мобільного зв’язку, бездротові технології та дата-центри. Наприкінці програми студенти склали фінальний іспит і отримали оцінки, які підтверджують нові навички в сфері інформаційно-комунікаційних технологій (ІКТ).

Формат дуальної освіти передбачає поєднання теоретичних і практичних занять, під час яких студенти опановують нові навички на прикладі конкретних робочих завдань. Перевагами такої форми навчання є інформування про сучасні тренди галузі, обмін ідеями та спілкування з експертами технологічної сфери, вивчення принципів роботи мобільних технологій. Критеріями відбору були високий рівень володіння англійською, бажання навчатися й працювати у сфері ІКТ та технічні знання.

