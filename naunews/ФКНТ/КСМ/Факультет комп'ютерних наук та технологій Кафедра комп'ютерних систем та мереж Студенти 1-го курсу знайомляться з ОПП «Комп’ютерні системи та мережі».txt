Заголовок:Студенти 1-го курсу знайомляться з ОПП «Комп’ютерні системи та мережі»

Дата: ----------
URL: https://ksm.nau.edu.ua/news/%d1%81%d1%82%d1%83%d0%b4%d0%b5%d0%bd%d1%82%d0%b8-1-%d0%b3%d0%be-%d0%ba%d1%83%d1%80%d1%81%d1%83-%d0%b7%d0%bd%d0%b0%d0%b9%d0%be%d0%bc%d0%bb%d1%8f%d1%82%d1%8c%d1%81%d1%8f-%d0%b7-%d0%be%d0%bf%d0%bf/
==================================================
Студенти 1-го курсу знайомляться з ОПП «Комп’ютерні системи та мережі»
21/09/2024

Стають традиційними вересневі зустрічі, які проводить кафедра Комп’ютерних систем та мереж, з недавніми абітурієнтами, а тепер студентами 1-го курсу з метою освітлення широкого спектру питань надання освітніх послуг в системі вищої освіти В Україні.

Чергову зустріч у форматі вебінара провели 21 вересня 2024 року старший викладач кафедри КСМ, старший куратор кафедри КСМ Коцюр А.Б. та гарант ОПП «Комп’ютерні системи та мережі» першого (бакалаврського) рівня вищої освіти, доцент кафедри КСМ Проценко М.М.

Тема зустрічі: розгляд особливостей організації вищої освіти в Україні, її тісний зв’язок з європейським освітнім простором. Студентам було цікаво ознайомитися з класифікацією закладів вищої освіти та рівнів їх акредитації, особливостями освітнього процесу підготовки бакалаврів, магістрів, докторів філософії, отримати пояснення таких понять, як Європейська кредитно-трансферна накопичувальна система (ЄКТС), кредити та шкала оцінювання ЄКТС, освітньо-професійна програма.

Гарант освітньої програми доцент Проценко М.М. розкрив сутність спеціальності 123 «Комп’ютерна інженерія», яку студенти обрали при вступі до Університету. Здобувачам ВО були роз’яснені зміст і призначення важливого освітянського документу — «Освітньо-професійної програми», її зв’язок зі спеціальністю123 «Комп’ютерна інженерія». Детально розглядалися структура ОПП «Комп’ютерні системи та мережі» та зміст її складових частин. Особливу увагу було приділено розділам ОПП, у яких сформульовані результати навчання, зокрема знання, уміння та навички, які студенти мають отримати в ході вивчення дисциплін ОПП. Студенти уяснили, що ОПП розробляється відповідно до стандарту вищої освіти, проходить експертний розгляд фахівцями-практиками, містить перелік обов’язкових навчальних дисциплін (освітніх компонентів) і визначає кредитну вагу кожного компонента. Були детально розглянуті вибіркові дисциплін, їх роль та призначення, поясненений механізм їх формування.

Доповідач представив студентам навчальний і робочий навчальний плани на 2024-2025 н.р., розроблені на основі ОПП «Комп’ютерні системи та мережі», детально пояснив їхню структуру, а також роз’яснив взаємозв’язок між кредитами і академічними годинами. Окремо було акцентовано увагу на важливості самостійної роботи студентів, оскільки її обсяг перевищує кількість годин, що проводяться в аудиторії.

Студентам також були представлені робочі програми навчальних дисциплін (РПНД), пояснені їх структура та зміст. Підкреслено, що РПНД є тим документом, за яким спланований навчального процес за певною дисципліною.

Однією з важливих частин вебінару стало ознайомлення студентів із сайтом кафедри КСМ, роз’яснення його структури. Студентам були продемонстровані сторінки, що містять інформацію про навчальний процес бакалаврів, та документи, доступні для завантаження через відповідні посилання на сайті.

Зі слів студентів можна зробити висновок, що цей захід став важливим і кориснимпершокурсникам, адже він допоміг їм зрозуміти основні аспекти навчального процесу у вищій школі, а також специфіку його організації та проведення в НАУ.