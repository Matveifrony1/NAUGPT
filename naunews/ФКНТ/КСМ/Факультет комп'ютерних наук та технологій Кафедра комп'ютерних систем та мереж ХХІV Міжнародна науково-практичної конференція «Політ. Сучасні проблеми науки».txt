Заголовок:ХХІV Міжнародна науково-практичної конференція «Політ. Сучасні проблеми науки»

Дата: ----------
URL: https://ksm.nau.edu.ua/news/polit-2024/
==================================================
ХХІV Міжнародна науково-практичної конференція «Політ. Сучасні проблеми науки»
03/04/2024

03.04.2024 на кафедрі комп‘ютерних систем та мереж НАУ відбулась онлайн робота секції «Комп’ютерні системи та мережі»  ХХІV Міжнародної науково-практичної конференції здобувачів вищої освіти і молодих учених «Політ. Сучасні проблеми науки».

Засідання секції із привітальним словом розпочав Ігор Жуков, завідувач кафедри комп’ютерних систем та мереж, д.т.н., професор. Він відзначив важливість проведення наукової роботи в нелегкий для нашої країни час, залучення молодих вчених до наукових досліджень в сфері ІТ-технологій.

Свої доповіді представили здобувачі першого (бакалаврського) та другого (магістерського) рівня вищої освіти освітньої програми «Комп’ютерна інженерія», аспіранти та здобувачі наукового ступеня доктор філософії.

Розглянуті питання, присвячені актуальній тематиці в області серверних, мережевих та хмарних технологій, Інтернету речей, а також дослідження в авіаційній галузі, безпілотних літальних апаратів, застосування штучного інтелекту.








