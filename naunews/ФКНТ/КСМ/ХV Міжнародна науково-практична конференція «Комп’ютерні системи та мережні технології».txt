Заголовок:ХV Міжнародна науково-практична конференція «Комп’ютерні системи та мережні технології»

Дата: ----------
URL: https://ksm.nau.edu.ua/news/%d1%85v-%d0%bc%d1%96%d0%b6%d0%bd%d0%b0%d1%80%d0%be%d0%b4%d0%bd%d0%b0-%d0%bd%d0%b0%d1%83%d0%ba%d0%be%d0%b2%d0%be-%d0%bf%d1%80%d0%b0%d0%ba%d1%82%d0%b8%d1%87%d0%bd%d0%b0-%d0%ba%d0%be%d0%bd%d1%84/
==================================================
ХV Міжнародна науково-практична конференція «Комп’ютерні системи та мережні технології»
26/04/2024

25-26 квітня 2024 на базі кафедри комп’ютерних систем та мереж Факультету комп’ютерних наук та технологій відбулася ХV Міжнародна науково-практична конференція «Комп’ютерні системи та мережні технології». Метою конференції є створення можливості для представлення та обговорення наукових досліджень, теоретичних і прикладних результатів в області комп’ютерних систем і безпеки мережних технологій, висвітленні пріоритетних напрямів наукових досліджень, розвитку наукової співпраці між навчальними закладами, науковими установами, залученні молодих талановитих учених.

Конференцію відкрив привітальним словом професор Ігор Жуков, завідувач кафедри комп’ютерних систем та мереж.  До привітання також приєднався професор Сергій Гнатюк, виконуючий обов’язки  проректора з наукової роботи, який побажав плідної праці та жвавих дискусій.

На пленарному засіданні виступили:

Богдан Долінце, директор Інституту менеджменту та стратегій, член громадської ради при Державній авіаційній службі України.
Maksim Iavich, Professor Caucasus University.
Тетяна Охріменко, к.т.н., старший дослідник, заступник декана з наукової роботи ФКНТ.
Костянтин Прокопенко, к.т.н, доцент кафедри комп’ютерних інформаційних технологій  ФКНТ.
В рамках конференції працювало три секції, а саме: «Комп’ютерні системи та мережі», «Інформаційні технології проектування та управління», «Системи та технології кібербезпеки», на яких були представлені доповіді науковців, молодих учених та студентів з різних закладів освіти, наукових установ та організацій.

Під час роботи секцій було представлено багато цікавих та актуальних доповідей.


