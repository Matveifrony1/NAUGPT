Заголовок:Старший викладач кафедри отримала сертифікат про закінчення курсу безперервного професійного розвитку (CPD) «Водень і паливні елементи»

Дата: ----------
URL: https://ksm.nau.edu.ua/news/hydrogen-and-fuel-cells/
==================================================
Старший викладач кафедри отримала сертифікат про закінчення курсу безперервного професійного розвитку (CPD) «Водень і паливні елементи»
02/11/2023

Старший викладач кафедри комп’ютерних систем та мереж Пащенко Наталія отримала сертифікат про закінчення курсу безперервного професійного розвитку (CPD) «Водень і паливні елементи», який присвячений підготовці професіоналів для підвищення рівня їх знань, розуміння та досвіду у сфері водню та паливних елементів у технологічній галузі.  

Цей курс був розроблений Першою водневою школою (https://fhs.in.ua/ua), яка створена в рамках європейського проекту Ініціативи Європейського інституту інновацій та технологій High Education Institutions project “Accelerating Sustainable Hydrogen Uptake Through Innovation and Education” програми ЄС “Horizon Europe” (KICstartH2, https://eit-hei.eu/projects/kicstarth2, https://www.kicstarth2.com).

Європейська воднева стратегія у рамках проєкту Green Deal покликана до 2050 року перетворити Європу на перший кліматично нейтральний континент. Для цього ЄС планує щороку скорочувати кількість вуглецевих викидів і, зрештою, відмовитись від викопних джерел енергії. У зеленій угоді, яку презентували цього літа у Брюсселі, Україна постала як пріоритетний партнер ЄС. Для ефективної співпраці з міжнародними партнерами в Україні почали створювати консорціуми за участю бізнесу, влади, представників науки та освіти. Згідно зі стратегією в Україні планують побудувати щонайменше три десятки нових заводів з виробництва водню. Тому стратегічним завданням профільних університетів є підготовка спеціалістів, участь у програмах, наукове співробітництво. Створення нової галузі відбувається протягом десяти років і питання підготовки кадрів є актуальним вже сьогодні.

