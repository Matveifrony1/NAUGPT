Заголовок:37-а річниця аварії на Чорнобильській АЕС

Дата: ----------
URL: https://ksm.nau.edu.ua/news/news-11/
==================================================
37-а річниця аварії на Чорнобильській АЕС
26/04/2023

Сьогодні викладачі кафедри комп’ютерних систем та мереж Факультет комп’ютерних наук та технологій НАУ розпочинали свої заняття зі згадки про день страшної техногенної катастрофи — ядерної аварії на Чорнобильській атомній електростанції.
26 квітня 1986 року стався потужний вибух і витік на ядерному реакторі, які призвели до радіоактивного забруднення глобального масштабу. Найбільше постраждала Україна, а українці були першими, хто став на захист світу від наслідків катастрофи.
Сьогодні ми вшановуємо пам’ять тих, хто загинув, захищаючи світ від радіації. Ми вдячні кожному, хто ліквідував наслідки аварії, ризикуючи своїм здоров’ям та життям, і захоплюємося відвагою тих, хто сьогодні мужньо стоїть на варті ядерної безпеки людства.

