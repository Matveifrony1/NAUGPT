Заголовок: Відкрите засідання Правління «Союзу експертів України»
Дата: 12/08/2019
URL: https://nau.edu.ua/ua/news/2019/8/vidkrite-zasidannya-pravlinnya-soyuzu-ekspertiv-ukraini.html
==================================================

Відкрите засідання Правління Всеукраїнської організації судових експертів України «Союз експертів України» відбулося в НАУ у складі керівників структурних підрозділів громадської організації з усіх областей країни.
На засіданні підписано меморандум про співробітництво між ГО «Союз експертів України» та Національним авіаційним університетом.
Також обговорено низку питань методичного забезпечення проведення судової експертизи, експертних досліджень й оціночної діяльності та запропоновано  шляхи удосконалення методів експертних досліджень, організаційного забезпечення роботи судових експертів.
Ректор НАУ Володимир Ісаєнко впевнений  у перспективах співпраці у галузі кадрового та методичного забезпечення проведення судової експертизи, наступній роботі над посиленням матеріальної технічної бази спеціалістів, використанні ресурсів і можливостей університету та залученні співробітників університету для проведення експертних досліджень у сфері екології, біотехнологій та технічних спеціальностей.
Декан Юридичного факультету Ірина Сопілко зауважила важливість залучення судових експертів та оцінювачів до роботи зі студентами, які зможуть підвищити рівень практичних навичок.
Президент «Союзу експертів України» Ігор Стародубов визначив перспективні напрямки розвитку інституту судової експертизи та високої ефективності співпраці з науковою та освітньою спільнотою, флагманом якої є Національний авіаційний університет.