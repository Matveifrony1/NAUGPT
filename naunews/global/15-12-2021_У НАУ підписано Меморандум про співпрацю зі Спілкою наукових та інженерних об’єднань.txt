Заголовок: У НАУ підписано Меморандум про співпрацю зі Спілкою наукових та інженерних об’єднань
Дата: 15/12/2021
URL: https://nau.edu.ua/ua/news/2021/12/u-nau-pidpisano-memorandum-pro-spivpratsyu-zi-spilkoyu-naukovih-ta-inzhenernih-ob’ednan.html
==================================================

Сьогодні, між Національним авіаційним університетом в особі ректора Максима Луцького та Спілкою наукових та інженерних об’єднань в особі президента Спілки Миколи Кірюхіна, підписано Меморандум про співпрацю.
Головною метою Меморандуму є консолідація діяльності з реалізації проектів щодо підвищення конкурентоспроможності українських інженерів і науковців в Україні та на Світовому ринку праці.
Задля реалізації головної мети Меморандуму сторони будуть використовувати правову базу щодо розвитку інженерної освіти і науки в Україні та європейські Програми сертифікації для працюючих інженерів, які забезпечує Спілка наукових та інженерних об’єднань України, а також програми, які розроблені Національним авіаційним університетом.
У своїй діяльності Спілка наукових та інженерних об’єднань керується принципами європейського об’єднання інженерів з сертифікації фахівців та співпрацює з Федерацією європейських інженерних асоціацій (FEANI), що об’єднує приблизно 350 інженерних і наукових асоціацій 32 європейських країн і майже 4 мільйони професійних інженерів.