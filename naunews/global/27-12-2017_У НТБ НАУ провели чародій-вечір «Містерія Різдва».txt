Заголовок: У НТБ НАУ провели чародій-вечір «Містерія Різдва»
Дата: 27/12/2017
URL: https://nau.edu.ua/ua/news/2017/12/u-ntb-nau-proveli-charodiy-vechir-misteriya-rizdva.html
==================================================

26 грудня 2017 року колектив НТБ НАУ зібрався у родинне коло бібліотекарів на чародій-вечір «Містерія Різдва», щоб поринути у світ розмаїття духовної культури наших пращурів,  налаштуватися на позитив та відпочити.
Відкрила святковий захід директор НТБ Вікторія Вахнован.
Парад новорічних вітань розпочав проректор з наукової роботи НАУ Володимир Харченко. Заступники директора НТБ Олена Шкурко та Олексій Іванкевич  приєдналися до поздоровлення Володимира Петровича. Від себе вони побажали колегам реалізації творчих проектів, професійних успіхів, жіночого щастя.
Бібліотекарі у піднесенному настрої поринули у театрально-пізнавальне дійство «Містерія Різдва». Вони дізналися про цікаві історичні факти слов’янського календаря,  впровадження в Руси-Україні Юліанського й Григоріанського літочислення, Коляду. А ще – ворожили, пророчили долю, передбачали майбутнє і тішилися від приємного спілкування.
Радістю наповнилися серця колег, коли до чародій-дійства долучився онук Олени Можеітової – Руслан Хіміч, учень 3-го класу 159 школи. Він, у вбранні Діда Мороза, заспівав стародавніх українських пісень й колядок, засіяв житом колектив, побажав удачі й благополуччя.
Такі обрядові звичаї, проведені у НТБ, красномовно засвідчують: наш колектив уміє не тільки працювати, а й влаштовувати своє дозвілля. Повеселившись від душі, усі зарядилися позитивом й гарним настроєм на цілий рік. Сподіваємося, що після такої різдвяної містерії в бібліотеці НАУ назавжди оселиться віра, надія, любов, житимуть казка, гумор і народні традиції.
Організувала це свято завідувач сектору НТБ Оксана Лазаренко. Їй допомагали завідувач відділу НТБ Оля Фатич, бібліотекар І категорії Юлія Шененко та бібліотекар ІІ категорії НТБ Марина Терещенко.
З Новим 2018 роком!