Заголовок: Викладачі Факультету кібербезпеки та програмної інженерії підвищили кваліфікацію на курсі «Налаштування та безпека хмарних середовищ» від компанії SoftServe
Дата: 18/04/2024
URL: https://nau.edu.ua/ua/news/2024/4/vikladachi-fakultetu-kiberbezpeki-ta-programnoi-inzhenerii-pidvishchili-kvalifikatsiyu-na-kursi-nalashtuvannya-ta-bezpeka-hmarnih-seredovishch-vid-kompanii-softserve.html
==================================================

У
березні-квітні 2024 року
науково-педагогічні працівники кафедри комп’ютеризованих систем захисту інформації Факультету кібербезпеки та програмної інженерії пройшли
спеціалізований курс «Налаштування та безпека хмарних середовищ»
від провідної ІТ-компанії
SoftServe
.
Упродовж
8 тижнів інтенсивного навчання
доцентки
Лілія Галата
та
Олена Висоцька
, старша викладачка
Олена Прокопенко
та асистентка
Яна Мазур
мали змогу поглибити свої знання та практичні навички у сфері хмарних технологій та кібербезпеки. Вони детально
вивчили можливості
Amazon Web Services, зокрема засоби забезпечення мережевого доступу, розподілу трафіку за допомогою балансувальників навантаження, методи шифрування даних у спокої та під час передачі, а також AWS-сервіси для моніторингу та реагування на інциденти.
Отримані знання
допоможуть викладачам підвищити якість викладання
для здобувачів ступенів бакалавра та магістра спеціальності 125 «Кібербезпека та захист інформації» за освітньо-професійною програмою «Безпека інформаційних і комунікаційних систем». Студенти матимуть змогу опановувати актуальні та затребувані на ринку праці навички роботи з хмарними технологіями та кібербезпекою.
За результатами успішного проходження курсу
викладачі отримали сертифікати
про підвищення кваліфікації обсягом
120 академічних годин
(4 кредити). Керівництво Факультету кібербезпеки та програмної інженерії
висловлює вдячність компанії SoftServe
за можливість професійного розвитку викладацького складу та налагодження плідної співпраці в підготовці висококваліфікованих фахівців у сфері кібербезпеки.