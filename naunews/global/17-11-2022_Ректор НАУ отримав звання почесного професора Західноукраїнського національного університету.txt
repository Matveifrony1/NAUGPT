Заголовок: Ректор НАУ отримав звання почесного професора Західноукраїнського національного університету
Дата: 17/11/2022
URL: https://nau.edu.ua/ua/news/2022/11/rektor-nau-otrimav-zvannya-pochesnogo-profesora-zahidnoukrainskogo-natsionalnogo-universitetu.html
==================================================

Ректор НАУ Максим Луцький взяв участь у заходах другого дня Всеукраїнського форуму «Нові виміри безпеки: виклики та рішення», які проходили у Західноукраїнському національному університеті (м.Тернопіль).
Серед присутніх були: Міністр освіти і науки України Сергій Шкарлет, ректор ЗНУ Андрій Крисоватий, голова Наглядової ради університету Анатолій Гулей, ректори ЗВО України та інші почесні гості.
Під час заходу Максиму Луцькому вручено нагрудний знак «Почесний професор університету» та надано звання «Почесний професор Західноукраїнського національного університету.
У своєму виступі ректор НАУ Максим Луцький подякував ректору ЗНУ Андрію Крисоватому та присутнім за присвоєння такого почесного звання, підкреслив важливість взаємодії між закладами вищої освіти України, необхідність підтримки навчальних інновацій й взаємопідтримки у безпекових питаннях навчального процесу та привітав студентську спільноту з Міжнародним днем студента.
Ректор НАУ висловив вдячність за гостинність та запросив колег на святкування 90-річчя Національного авіаційного університету наступного року.