Заголовок: Створи радість – зроби добро!
Дата: 27/05/2015
URL: https://nau.edu.ua/ua/news/2015/5/stvori-radist-–-zrobi-dobro.html
==================================================

На виконання листа Міністерства освіти і науки України № 1/9-231 від 07.05.2015 р. «Щодо проведення Всеукраїнської акції «День добра»» та у зв’язку із відзначенням 80-річчя Київського палацу дітей та юнацтва 24 травня студентський актив Юридичного інституту взяв участь у Всеукраїнській акції «День добра», проведеній за ініціативи Українського молодіжного форуму.
Мета заходу - згуртувати зусилля молоді, студентства, студентських профспілок, громадських організацій, влади на шляху до виховання суспільно свідомого покоління українців та популяризувати практикування добрих вчинків.
Під час проведення заходу студентка групи ПР-301 Вікторія Лабач дивувала усіх перехожих своїм унікальним ремеслом – виконанням портретів шоколадом. Для своїх робіт майстриня використовує тільки високоякісний шоколад. Такий шоколадний портрет, написаний за незвичайною технологією, нікого не залишить байдужим.
Після написання портрету відомої співачки та актриси Marilyn Monroe Вікторія Лабач подарувала його директору Київського палацу дітей та юнацтва.