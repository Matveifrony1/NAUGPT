Заголовок: Онлайн-засідання Приймальної комісії
Дата: 07/05/2020
URL: https://nau.edu.ua/ua/news/2020/traven/onlayn-zasidannya-priymalnoi-komisii-2.html
==================================================

Сьогодні під керівництвом Голови Приймальної комісії, ректора НАУ Володимира Ісаєнко відбулося чергове засідання комісії.
Відповідальний секретар Приймальної комісії Кирило Ніколаєв доповів про підготовку до цьогорічної вступної кампанії. Він, зокрема, наголосив, що вступ до магістратури будуть здійснювати відбіркові приймальні комісії структурних підрозділів університету.
Деканам факультетів, директорам, відповідальним секретарям відбіркових комісій університету був представлений
алгоритм
он-лайн реєстрації вступників для складання єдиного вступного іспиту з іноземної мови (ЄВІ) та єдиного фахового вступного випробування (ЄФВВ) для вступу на другий (магістерський) рівень вищої освіти.
За
рекомендацією
Міністерства освіти і науки України Приймальна комісія НАУ прийняла рішення про скасування додаткового фахового вступного випробування в університеті для осіб, які вступають на навчання для здобуття ступеня магістра на основі ступеня вищої освіти (освітньо-кваліфікаційного рівня), здобутого за іншою спеціальністю (напрямом підготовки).
На засіданні також погоджено передачу факультетам та інститутам університету функції прийому документів вступників заочної форми навчання. Затверджено перерозподіл ліцензійних місць між освітніми програмами спеціальностей університету за денною та заочною формами навчання.