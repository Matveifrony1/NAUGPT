Заголовок: Сучасні лінгвістичні дослідження
Дата: 18/04/2016
URL: https://nau.edu.ua/ua/news/2016/4/suchasni-lingvistichni-doslidzhennya.html
==================================================

13 квітня 2016 року викладачі кафедри української мови та культури Навчально-наукового Гуманітарного інституту Г. Онуфрійчук та І. Олександрук були запрошені на лекцію кандидата філологічних наук, старшого наукового співробітника Інституту мовознавства ім. О.О. Потебні НАН України Аушряле Тараненко на тему: «Балтійські мови: чому вони важливі для славіста?».
Науковець подала класифікації балтійських мов. Розповіла про балтизми в слов’янських мовах, наприклад, kausas – ківш, ковша. Давні слов’янські запозичення в литовській мові katilas – котел (з латини через польську), vynas – вино (через германців з латини). Слова, що потрапили до литовської мови зі слов’янських мов (найчастіше з польської) і спільні з українською: burokas, укр. буряк, пол. burak (слово, спільне для українців, білорусів і поляків); cukrus укр. цукор – пол. cukier (з німецької, а туди – з Азії); kava, укр. кава – пол. kawa (з арабської). Лекція була дуже пізнавальною та цікавою.