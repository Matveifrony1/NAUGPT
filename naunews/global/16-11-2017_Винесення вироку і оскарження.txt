Заголовок: Винесення вироку і оскарження
Дата: 16/11/2017
URL: https://nau.edu.ua/ua/news/2017/11/vinesennya-viroku-i-oskarzhennya.html
==================================================

7 та 14 листопада 2017 року в Навчально-науковому юридичному інституті відбулися підсумкові заняття I семестру Левітт інституту міжнародного розвитку («TLI») (США). На них американський адвокат Джоан Шілдс обговорила з майбутніми юристами тему «Винесення вироку і оскарження».
Жваву дискусію в аудиторії викликала проблема  справедливої угоди між прокурором та обвинуваченим, оскільки при її розгляді особливо була помітна різниця між судовим процесом у США та в Україні. Д. Шілдс пояснила студентам зміст поняття «прокурорський розсуд», а також вказала на чинники, які впливають на можливість укладення угоди між прокурором та обвинуваченим, причини поширеності такої практики та її негативні сторони.
На завершення заняття студенти, застосовуючи отримані знання, спробували змоделювати судове засідання по кримінальній справі.
Координатор англомовної групи НТСА НН ЮІ Ірина Костяна (ПР-204) поділилась своїми враженнями від програми «TLI»: «Під час занять ми отримали багато не тільки корисних, але й цікавих знань про правову систему США. Особливо цінними були майстер-класи, на яких американські адвокати максимально давали нам можливість інсценувати судовий процес та практикуватися у майбутній професії. Сподіваюсь, це неостання можливість отримати такий досвід у моєму університеті» - зазначила вона.
Своє  захоплення від участі в програмі висловив також студент 4 курсу НН ЮІ Святослав Кондратчук: «Курс «Критичне мислення та адвокатура як фундамент вільного суспільства» вразив мене. Це був незабутній досвід, що розширив та поглибив коло моїх знань з юриспруденції. Також це була гарна нагода підвищити рівень володіння англійською мовою. Окрім того, я скористався можливістю познайомитися з однодумцями та завести гарних друзів», - зауважив Святослав.
Керівництво Директор Навчально-наукового юридичного інституту Ірина Сопілко щиро подякувала гостям за освітню та консультативну діяльність, яку Левітт інститут провадить в Україні.