Заголовок: В НАУ проведено курси базової підготовки інспекторів з безпеки польотів
Дата: 16/05/2023
URL: https://nau.edu.ua/ua/news/2023/5/v-nau-provedeno-kursi-bazovoi-pidgotovki-inspektoriv-z-bezpeki-polotiv.html
==================================================

В Навчально-науковому інституті неперервної освіти НАУ завершено двотижневі курси базової підготовки інспекторів з безпеки польотів за програмою «Розслідування авіаційних подій та інцидентів». Цього разу слухачами курсів були представники Державного підприємства «АНТОНОВ», НБРЦА, Авіакомпанії «АЕРОВІЗ», Страхової компанії «БРОКБІЗНЕС».
Програмою курсів передбачено розгляд основних питань з аналізу причин-факторів авіаційних подій та інцидентів, вимог ІСАО щодо безпеки польотів, організації розслідування авіаційних подій та інцидентів, профілактичної діяльності експлуатантів щодо їх попередження та забезпечення безпеки польотів, інспектування авіаційної діяльності з урахуванням вимог, положень і рекомендацій, які містяться у нормативних, інструктивних і методичних документах ЦА України та документах ІКАО, EASA.
Навчальний процес забезпечували викладачі НАУ та провідні фахівці Національного бюро з розслідування авіаційних подій та інцидентів з цивільними повітряними суднами.
За результатами тестування слухачі одержали сертифікати.
Організаційно-методичне забезпечення навчального процесу здійснюється фахівцями Навчально-консультативного центру підвищення кваліфікації ННІНО.
Телефон для довідок: 406 70 34, e-mail:
kpk@nau.edu.ua
.
Триває набір наступної групи!