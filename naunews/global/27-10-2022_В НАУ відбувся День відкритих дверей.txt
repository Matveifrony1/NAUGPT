Заголовок: В НАУ відбувся День відкритих дверей
Дата: 27/10/2022
URL: https://nau.edu.ua/ua/news/2022/10/v-nau-vidbuvsya-den-vidkritih-dverey.html
==================================================

Профорієнтаційні заходи допомагають майбутнім абітурієнтам усвідомлено визначитися із подальшим навчанням у закладі вищої освіти. 20.10.2022 в НАУ відбувся День відкритих дверей, який проходив в онлайн форматі у період воєнного часу і сприяв підвищенню мотивації до нових знань заради майбутнього.
Учасники профорієнтаційного заходу – учні закладів загальної середньої освіти і студенти коледжів зустрілися з представниками факультетів університету в режимі відеоконференції Zoom.
Організатори заходу – Навчально-науковий інститут розвитку освіти (директор Лазарєва Галина, заслужений працівник освіти України) спільно з Приймальною комісією та факультетами НАУ.
Спікерами виступили – Віктор Гнатюк, к.т.н., доцент, заступник відповідального секретаря Приймальної комісії; Корченко Олександр, завідувач кафедри безпеки інформаційних технологій Факультету кібербезпеки, комп’ютерної та програмної інженерії, д.т.н., професор, заслужений діяч науки і техніки України, лауреат Державної премії України в галузі науки і техніки, хабілітований доктор, титулярний професор (визнання у Польщі), IEEE Senior Member; Малиш Андрій, викладач, секретар відбіркової комісії кафедри військової підготовки; Хоменко-Семенова Леся, доцент кафедри педагогіки та психології професійної освіти, відповідальна за роботу зі студентами Факультету лінгвістики та соціальних комунікацій, к.пед.н., доцент; Лесь Ірина, заступник декана Факультету міжнародних відносин, к.ю.н., доцент кафедри міжнародного права та порівняльного правознавства, адвокат; Фанта Юлія, студентка 3 курсу кафедри міжнародного права та порівняльного правознавства ФМВ НАУ.
Доповідачі продемонстрували ґрунтовні презентації, висвітлили переваги і високі показники НАУ, розповіли про різні напрямки діяльності потужних факультетів, про результати досягнень, широку можливість для розвитку та активну участь студентів у житті університету, про перспективи навчання та запросили до великої авіаційної родини.
Модератором закладу виступила Тетяна Петровська, к.пед.н., директор Центру допрофесійної підготовки та обдарованої учнівської молоді ННІРО НАУ розповіла про мотивуючі заходи університету для дітей і молоді, які відбуваються відповідно до викликів сьогодення, про курси з підготовки до ЗНО та вступу до НАУ та запросила учасників зустрічі до участі в наступних профорієнтаційних заходах.
Інформаційне забезпечення здійснювала Бруяка Ольга, к.т.н., завідувач кафедри базових і спеціальних дисциплін ННІРО НАУ.
Для вибору закладу вищої освіти та майбутньої конкурентоспроможної професії до участі у заході долучилися – учні закладів загальної середньої освіти з м. Києва, Вінницької, Дніпропетровської, Київської, Луганської, Рівненської областей та студенти фахових коледжів НАУ.
До зустрічі в Національному авіаційному університеті!
Слава українському народу!
http://iro.nau.edu.ua/
https://www.youtube.com/channel/UCtRGbbZ_v3g1ppUMgD3kLkA