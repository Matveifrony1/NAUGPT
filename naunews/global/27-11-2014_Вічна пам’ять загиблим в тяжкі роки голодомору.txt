Заголовок: Вічна пам’ять загиблим в тяжкі роки голодомору
Дата: 27/11/2014
URL: https://nau.edu.ua/ua/news/2014/11/vichna-pam’yat-zagiblim-v-tyazhki-roki-golodomoru.html
==================================================

22 листопада 2014 р. до Дня вшанування пам’яті жертв голодомору студенти груп ПР-103 та ПР-302 Юридичного інституту разом із наставниками Людмилою Шапенко та Юлією Белугою відвідали Меморіал пам’яті жертв голодомору в Україні.
Студенти оглянули експонати, що відтворюють умови життя селян в часи розкуркулювання та форсованої колективізації, наслідком якої став масовий голодомор населення України в 1932-1933 рр.
Переглянувши Національну книгу пам’яті жертв голодомору, яка містить інформацію про 15 областей України, постраждалих від геноциду, багато хто з присутніх знайшов відомості про загиблих родичів чи знайомих. Продемонстрована відеоінсталяція, що мовою документів, фотографій та кінокадрів розповідає про причини, характер та наслідки голодомору, дозволила відчути атмосферу жахливих 30-х років.
Експонати музею справили на молодь сильне враження, адже голодомор - це загальнонаціональна трагедія. Тому нам потрібно вшановувати пам’ять про загиблих в голодні роки, оскільки саме пам’ять є нескінченною книгою, в якій записано кривавими і чорними кольорами все: і життя людей, і життя країни…