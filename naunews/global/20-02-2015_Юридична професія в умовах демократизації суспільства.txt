Заголовок: Юридична професія в умовах демократизації суспільства
Дата: 20/02/2015
URL: https://nau.edu.ua/ua/news/2015/2/yuridichna-profesiya-v-umovax-demokratizaczii-suspilstva.html
==================================================

18 лютого 2015 року доцентом кафедри кримінального права і процесу Юридичного інституту Юлією Ланцедовою разом із завідувачем кафедри Софією Лиховою, доцентом кафедри Інною Рощиною та асистентом кафедри Світланою Циганій проведено для учнів 11-го класу середньої загальноосвітньої школи І-ІІІ ступенів № 280 м. Києва правовий лекторій на тему: «Юридична професія в умовах демократизації суспільства».
Під час проведення заняття першочергово було зазначено, що існуючі перетворення в різних сферах життя нашого суспільства вимагають нових підходів до розуміння юриспруденції, формування правової держави і громадянського суспільства, підвищення правової культури громадян, а отже, і переоцінки ролі та місця юриста в суспільстві. Адже знання права і вміння його застосовувати, у тому числі й для протидії правопорушенням є важливою умовою для здійснення багатьох функцій української держави.
По закінченню зустрічі, учні отримали відповіді на питання, які у них виникли у процесі прослуховування лекторію та особисто були запрошені викладачами на день відкритих дверей Юридичного інституту, який відбудеться 14 березня 2015 року.