Заголовок: Універсіада НАУ зі стренфлексу
Дата: 23/03/2018
URL: https://nau.edu.ua/ua/news/1/3/universiada-nau-zi-strenfleksu.html
==================================================

20 березня 2018 р. у спорткомплексі Національного авіаційного університету вперше пройшли змагання зі стренфлексу за програмою Універсіади НАУ. Головний суддя – старший викладач кафедри фізичного виховання та спортивної підготовки НН ГМІ В. Хачатрян.
У них брали участь 28 студентів - 9 дівчат та 19 хлопців.         Переможці визначалися за кількістю набраних очок у 4 турах до яких входило:
жим штанги від грудей;
присідання зі штангою;
стрибки на скакалці;
тест на гнучкість.
Змагання проходили у дружній атмосфері. Лідери визначалися тільки у двох останніх турах.
Серед дівчат в особистому заліку звання чемпіона Універсіади НАУ виборола студентка групи НН ГМІ-121 – Дар’я Федіна (50 очок), срібним призером стала студентка групи НН ІЕБ-204 – Вероніка Сибірьова(46 очок) та бронзову нагороду отримала студентка групи ФЕБА -102 –Софія Ткач(44 очок).
Серед хлопців в особистому заліку звання чемпіона Універсіади НАУ отримав студент групи НН ІКІТ-118 – Дмитро Ясинський (46 очок), срібну нагороду виборов студент групи НН АКІ-203 – Олексій Підкуйко (45 очок), а ІІІ місце - студент групи ФТТ-203 – Петро Бабич(44 очок).
У загальному заліку І місце виборола збірна команда НН ІКІТ, ІІ місце - об’єднана команда факультетів ФЕБА та ФТТ, а ІІІ місце - за командою НН ЮІ.
Вітаємо чемпіонів і призерів та висловлюємо щиру подяку всім учасникам змагань.