Заголовок: Професора НАУ обрано Президентом Наукової асоціації кібербезпеки України
Дата: 12/09/2022
URL: https://nau.edu.ua/ua/news/2022/9/profesora-nau-obrano-prezidentom-naukovoi-asotsiatsii-kiberbezpeki-ukraini.html
==================================================

Вітаємо заступника декана Факультету кібербезпеки, комп'ютерної та програмної інженерії (ФККПІ) Національного авіаційного університету, професора Сергія Гнатюка з обранням Президентом Наукової асоціації кібербезпеки України.
Наразі Асоціація налічує понад 50 членів серед провідних вітчизняних науковців та професіоналів-практиків у галузі кібербезпеки.
Основною метою діяльності Асоціації є підвищення загального рівня кібербезпеки українського суспільства за рахунок здійснення наукової, науково-технічної та освітньої діяльності в галузі кібербезпеки і суміжних галузях, спрямованої на розвиток зазначеної сфери та задоволення фахових інтересів своїх членів.
Для реалізації мети, Наукова асоціація кібербезпеки України розробляє і впроваджує проєкти та інтегровані стратегії, зокрема:
- розвитку наукових напрямків у галузі кібербезпеки;
- розвитку освіти (формальної та неформальної) у галузі кібербезпеки;
- інтеграції зусиль фахівців та компаній у галузі кібербезпеки;
- зростання репутації та іміджу України у світі у сфері високих технологій.
Бажаємо Сергію Гнатюку наснаги та виваженості у роботі в якості Президента Наукової асоціації кібербезпеки України.