Заголовок: Запрошуємо науковців і студентів НАУ скористатися безкоштовним тестовим доступом до бази даних HeinOnline
Дата: 07/10/2021
URL: https://nau.edu.ua/ua/news/2021/10/zaproshuemo-naukovtsiv-i-studentiv-nau-skoristatisya-bezkoshtovnim-testovim-dostupom-do-bazi-danih-heinonline.html
==================================================

З 06.10.2021 до 04.01.2022 Національний авіаційний університет отримав безкоштовний тестовий доступ до бази даних HeinOnline.
HeinOnline провідна дослідницька онлайн-платформа, яка надає більше 196 мільйонів сторінок багатопрофільних періодичних видань, найважливіших державних документів, міжнародних ресурсів, прецедентного права і багато чого іншого. Доступ до цієї бази даних мають 175 країн світу.
На відміну від інших комерційних довідково-правових систем, що надають послуги практикам, діяльність HeinOnline спрямована на забезпечення правовою інформацією академічних та урядових установ, юридичних фірм, судових систем, корпорацій та інших організацій.
Матеріали складаються з PDF-файлів на основі зображень з функцією повнотекстового пошуку завдяки техніці OCR.
HeinOnline охоплює більш ніж 1800 юридичних періодичних видань. Крім великої колекції юридичних журналів, також, містить повне зібрання «Congressional Record», повне зібрання «United States Reports» (починаючи з 1754 року), відомі світові судові справи (з початку 1700 роки), юридичну класику XVI-XX століть, збори угод Організації Об'єднаних Націй і Ліги Націй, всі угоди США, Федеральний реєстр (з моменту створення в 1936), Звід федеральних нормативних актів (починаючи з 1938) і багато іншого.
Для спільноти НАУ доступ відбувається з усіх комп'ютерів університету та за допомогою точок Wi-Fi. Вхід здійснюється за контролем IP-адресу без логіну і паролю.
По закінченні тестового доступу очікуємо на Ваші відгуки щодо даного ресурсу. У разі виникнення проблем із налаштуванням безкоштовного тестового доступу, слід звертатися за консультаціями до Науково-технічної бібліотеки НАУ (
ntb@nau.edu.ua
).
Доступ надається за
посиланням
.