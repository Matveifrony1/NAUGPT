Заголовок: Архітектурний та інтер’єрний фотограф Сергій Кадулін провів майстер-клас для студентів Факультет міжнародних відносин
Дата: 12/03/2024
URL: https://nau.edu.ua/ua/news/2024/3/arhitekturniy-ta-inter’erniy-fotograf-sergiy-kadulin-proviv-mayster-klas-dlya-studentiv-fakultet-mizhnarodnih-vidnosin.html
==================================================

Архітектурний та інтер’єрний фотограф-практик
Сергій Кадулін
провів майстер-клас для студентів Факультету міжнародних відносин. Організатор — кафедра компʼютерних мультимедійних технологій ФМВ.
Сергій Кадулін обговорив ключові аспекти
успішної кар’єри в архітектурній фотографії та зосередився на практичних аспектах. Він підкреслив важливість технічних навичок, таких як обробка кольорів та вміння керування кольором. Розкрив особливості роботи фотографа в різних умовах на об’єктах зйомки та поділився власним досвідом адаптації до непередбачених та мінливих обставин.
Спікер детально розглянув
питання інформаційної безпеки, адже захист авторських прав на фотографії, правильне зберігання даних та обережність при роботі з інформацією є надзвичайно важливими для фотографа.
Спікер
підкреслив важливість
знання потреб замовників, розуміння ринку, маркетингу та фінансів для успішного старту. Також
зазначив
, що портфоліо має бути орієнтоване на потенційних клієнтів, а постійне навчання новим навичкам і технологіям є критично важливим. Знання іноземних мов, технологій на базі ШI, вміння створювати якісний відеоконтент – все це фактори конкурентоспроможності у сучасному світі фотографії.
Сергій Кадулін розповів
які саме якості допоможуть фотографу стати успішним у 2024 році. Впертість, стійкість, адаптивність, вміння налагоджувати комунікації, працювати в команді та прагнути до досконалості є одними з ключових, що можуть сприяти успішній кар’єрі. Також він поділився своїми думками щодо планування діяльності, рекомендуючи чітко визначити цілі та завдання, розробити план дій, оптимізувати робочий час та ресурси, вміти делегувати завдання та постійно самовдосконалюватися.
На завершення зустрічі спікер відповів на численні запитання студентів ФМВ та поділився корисними рекомендаціями щодо початку кар'єри фотографа.