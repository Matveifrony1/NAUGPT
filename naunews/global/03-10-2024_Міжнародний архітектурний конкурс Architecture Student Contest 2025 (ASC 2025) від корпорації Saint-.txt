Заголовок: Міжнародний архітектурний конкурс Architecture Student Contest 2025 (ASC 2025) від корпорації Saint-Gobain
Дата: 03/10/2024
URL: https://nau.edu.ua/ua/news/2024/10/mizhnarodniy-arhitekturniy-konkurs-architecture-student-contest-2025-(asc-2025)-vid-korporatsii-saint-gobain.html
==================================================

Корпорація Saint-Gobain, світовий лідер у сфері екологічного будівництва,
запрошує студентів Факультету наземних споруд і аеродромів взяти участь у міжнародному конкурсі
Architecture Student Contest 2025 (ASC 2025).
Компанія «Сен-Гобен Будівельна Продукція Україна», багаторічний партнер факультету, представляє французьку корпорацію Saint-Gobain в Україні. Корпорація спеціалізується на розробці та виробництві інноваційних матеріалів для будівельної та промислової галузей, приділяючи особливу увагу декарбонізації та сталому розвитку. За рейтингом Thomson Reuters, Saint-Gobain входить до
ТОП-100 світових корпорацій
, що дотримуються концепції сталого розвитку та захисту довкілля.
ASC 2025 — це ювілейний 20-й конкурс, що кидає справжній архітектурний виклик, зосереджений на створенні комфортного простору та впровадженні принципів сталого будівництва.
Мета конкурсу
— надати студентам унікальний досвід роботи з реалістичними проєктами, враховуючи сучасні обмеження та критерії сталого розвитку.
Конкурс ASC 2025 традиційно складається з двох етапів:
національного (Київ) та міжнародного (Париж). Переможці національного етапу
матимуть честь представляти Україну на міжнародному фіналі у Франції.
Для отримання додаткової інформації
запрошуємо відвідати:
Міжнародний
сайт
конкурсу;
Презентацію
ASC 2025
для ВНЗ;
Офіційний
постер
ASC 2025.
Запрошуємо на презентацію Architecture Student Contest від Saint-Gobain для студентів нашого університету:
Дата та час:
7 жовтня, 14:00;
Місце:
Корпус №4, аудиторія 4.208;
Тривалість:
орієнтовно 40 хвилин.
Спікер: Владислав Чушкін
, Локальний лідер ASC в Україні, Керівник напрямку технічного навчання Сен-Гобен Україна
Беріть участь в ASC 2025 та змагайтеся з іншими студентами з усього світу! Цей конкурс — чудова можливість отримати професійний досвід та визнати важливість сталого розвитку в сучасному будівництві.