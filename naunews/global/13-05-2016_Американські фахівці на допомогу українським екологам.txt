Заголовок: Американські фахівці на допомогу українським екологам
Дата: 13/05/2016
URL: https://nau.edu.ua/ua/news/2016/5/amerikanski-faxivczi-na-dopomogu-ukrainskim-ekologam.html
==================================================

12 травня 2016 року викладачі кафедри іноземних мов і прикладної лінгвістики Навчально-наукового Гуманітарного інституту провели разом із студентами виїзне засідання гуртка «Науковий світ», присвячене проблемам техноекології в Україні. Студенти та викладачі були запрошені представником програми імені Фулбрайта в Києві на одну з лекцій-посвят 30-ї річниці Чорнобильської трагедії.
Студенти Навчально-наукового інституту Екологічної безпеки НАУ у супроводі старшого викладача ННГМІ Наталії Березнікової та доцента Лесі Конопляник були запрошені на лекцію Натаніеля Рей Пікетта, докторанта університету Канзасу, стипендіата програми імені Фулбрайта в США (2015-2016). Натаніель Рей Пікетт працює над дисертацією і досліджує питання впливу геополітичних та біополітичних змін на екологічну безпеку в Україні та світі, відношення до Чернорбильської трагедії в світі. Лекція проходила в прес-центрі інформаційного агентства «Українські Новини». Студенти отримали практичний досвід сприйняття лекції англомовного доповідача, а також досвід використання синхронного перекладу. В обговоренні актуальних питань щодо наслідків катастрофи активно брали участь гості, які також займаються дослідженням Чорнобильської трагедії.