Заголовок: На Факультеті психології, комунікацій та перекладу відбувся всеукраїнський науковий семінар «Тарас Шевченко: вчора, сьогодні, завтра»
Дата: 13/03/2025
URL: https://nau.edu.ua/ua/news/2025/3/na-fakulteti-psihologii-komunikatsiy-ta-perekladu-vidbuvsya-vseukrainskiy-naukoviy-seminar-taras-shevchenko-vchora-sogodni-zavtra.html
==================================================

6 березня 2025 року
кафедра української мови, історії та інформаційної діяльності факультету психології, комунікацій та перекладу КАІ провела традиційний
всеукраїнський науковий семінар молодих учених, аспірантів та здобувачів вищої освіти «Тарас Шевченко: вчора, сьогодні, завтра».
Цей щорічний захід, що
відбувається в рамках березневих шевченківських днів,
набуває особливої ваги в сучасних умовах боротьби за незалежність та суверенітет України. Семінар присвячений обговоренню актуальних питань творчості Тараса Шевченка та її значення для сьогодення.
Науковий
семінар об’єднав талановиту молодь з різних закладів освіти України.
Свої доповіді представили не лише студенти факультетів КАІ, а й молоді науковці з закладів вищої освіти:
Національного університету біоресурсів і природокористування України;
Рівненського державного гуманітарного університету.
Активну участь у заході
також взяли представники фахових коледжів:
ВСП «Фаховий економічний коледж Київського національного економічного університету імені Вадима Гетьмана»;
ВСП «Рівненський економіко-технологічний фаховий коледж Національного університету водного господарства та природокористування»;
ВСП «Фаховий коледж інженерії, управління та землевпорядкування Державного некомерційного підприємства «Державний університет «Київський авіаційний інститут»;
Київський авіаційний фаховий коледж
Варто відзначити, що кафедра української мови, історії та інформаційної діяльності ФПКП
активно співпрацює з цими закладами в рамках профорієнтаційної діяльності,
що сприяє залученню талановитої молоді до наукових досліджень.
Учасники семінару представили інноваційні погляди
на спадщину Кобзаря. Дослідження студентів, спроєктовані на сучасність, спонукали аудиторію до переосмислення та реактуалізації постаті Тараса Шевченка в контексті сьогодення. Особливий акцент було зроблено на тираноборчих мотивах у творчості поета, що резонують із нинішньою боротьбою українського народу за свою свободу та незалежність.
Науковий семінар став не лише платформою для академічного обговорення, але й
потужним патріотичним заходом
, що утверджує віру в незламність українського духу та незнищенність української нації.
Кафедра української мови, історії та інформаційної діяльності
висловлює щиру подяку всім учасникам семінару
та сподівається на продовження плідної співпраці в майбутньому.