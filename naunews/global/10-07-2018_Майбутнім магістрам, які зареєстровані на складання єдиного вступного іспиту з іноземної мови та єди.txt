Заголовок: Майбутнім магістрам, які зареєстровані на складання єдиного вступного іспиту з іноземної мови та єдиного   фахового   вступного   випробування
Дата: 10/07/2018
URL: https://nau.edu.ua/ua/news/1/7/maybutnim-magistram-yaki-zareestrovani-na-skladannya-edinogo-vstupnogo-ispitu-z-inozemnoi-movi-ta-edinogo-fahovogo-vstupnogo-viprobuvannya.html
==================================================

Нагадуємо учасникам єдиного вступного іспиту з іноземної мови та єдиного фахового вступного випробування (ЄФВВ та ЄВІ), що адреси пунктів тестування зазначено в запрошеннях-перепустках, розміщених в «Кабінеті учасника ЄФВВ/ЄВІ».
Доступ до кабінету учасника здійснюється за номером екзаменаційного листа та пін-кодом, зазначеним у ньому.
Учасникам ЄФВВ/ЄВІ необхідно самостійно сформувати і роздрукувати запрошення-перепустку зі свого особистого кабінету.
Проведення єдиного вступного іспиту з іноземної мови – 11 липня, єдиного фахового вступного випробування -13 липня.
Права та обов’язки вступників
1. Вступник має право на:
1) доступ до інформації про:
правила прийому до закладів вищої освіти України в 2018 році;
програму єдиного вступного іспиту;
програму єдиного фахового вступного випробування; форми завдань єдиного вступного іспиту;
форми завдань єдиного фахового вступного випробування; строки та порядок проведення вступних випробувань;
час і місце проведення вступних випробувань;
використання в пункті проведення зовнішнього незалежного оцінювання, в якому проводяться вступні випробування (далі – пункт тестування), технічних пристроїв, необхідних для здійснення контролю за проведенням єдиного фахового вступного випробування;
порядок визначення, спосіб і час офіційного оголошення результатів вступних випробувань;
2) виконання вступних випробувань, розроблених згідно з Програмами
№ 77, № 409 та № 115;
3) ввічливе та неупереджене ставлення до себе з боку осіб, відповідальних за організацію та проведення вступних випробувань;
4) безпечні умови під час складання вступних випробувань в пункті тестування;
5) оскарження процедури проведення вступних випробувань в пункті тестування та результатів вступних випробувань (апеляцію);
6) отримання зошита(ів) із завданнями вступних випробувань після завершення часу, відведеного на виконання вступних випробувань.
2. Вступник зобов’язаний:
1) ознайомитися з цим Порядком та правилами прийому до обраного(их) закладу(ів) вищої освіти в 2018 році;
2) зареєструватися для складання вступних випробувань та отримати екзаменаційний листок (додаток 1) в приймальній комісії одного із обраних закладів вищої освіти з метою участі у конкурсному відборі для вступу для здобуття ступеня вищої освіти магістра;
3) своєчасно прибути до пункту тестування з документом, що посвідчує особу (серія та номер якого зазначені в екзаменаційному листку), та екзаменаційним листком;
4) дотримуватися вимог Порядку організації та проведення вступних випробувань, що проводяться з використанням організаційно-технологічних процесів здійснення зовнішнього незалежного оцінювання для вступу на другий (магістерський) рівень вищої освіти в 2018 році;
5) ввічливо ставитися до вступників і працівників пункту тестування;
6) виконувати вказівки та вимоги працівників пункту тестування щодо процедури проходження вступних випробувань;
7) після завершення часу, відведеного для виконання тестових завдань єдиного вступного іспиту, кожного блоку єдиного фахового вступного випробування, повернути працівникам пункту тестування матеріали єдиного вступного іспиту, відповідного блоку єдиного фахового вступного випробування;
8) виконувати вступні випробування на робочому місці, визначеному Українським центром;
9) виконувати та оформлювати роботу вступних випробувань згідно із правилами, зазначеними в зошиті із завданнями.
3. Вступнику забороняється:
1) приносити до пункту тестування небезпечні предмети та речовини, що становлять загрозу для життя та здоров’я людини;
2) використовувати в пункті тестування та мати при собі протягом часу, відведеного для виконання вступних випробувань, засоби зв’язку, пристрої зчитування, обробки, збереження та/або відтворення інформації, а також окремі елементи, які можуть бути складовими частинами відповідних технічних засобів чи пристроїв, друковані або рукописні матеріали, інші засоби, предмети, прилади (крім дозволених виробів медичного призначення, про наявність яких вступник повинен повідомити працівникам пункту тестування до початку виконання вступних випробувань);
3) заважати іншим вступникам виконувати вступні випробування;
4) псувати майно закладу, у приміщенні якого розміщується пункт тестування, чи майно осіб, які перебувають у пункті тестування;
5) протягом часу, відведеного для виконання вступних випробувань:
спілкуватися з іншими вступниками, передавати їм будь-які предмети та/або матеріали;
копіювати завдання, виносити зошит(и) із завданнями (його частину) та/або бланки відповідей із аудиторії, у якій відбувається тестування;
6) персоналізувати бланки відповідей.
4. У разі порушення вимог, передбачених підпунктами 5-9 пункту 2 та пунктом 3, вступник на вимогу осіб, відповідальних за організацію роботи пункту тестування, має повернути матеріали вступних випробувань та залишити пункт тестування.
Проведення вступних випробувань
1. Вступні випробування проводяться в строки, встановлені Умовами прийому на навчання до закладів вищої освіти України в 2018 році, затвердженими наказом Міністерства освіти і науки України від 13 жовтня 2017 року № 1378, зареєстрованими в Міністерстві юстиції України 14 листопада 2017 року за № 1397/31265.
2. Вступникам створюються рівні умови для виконання вступних випробувань шляхом стандартизації процедури їх проведення.
3. Вступники розподіляються між аудиторіями та робочими місцями відповідно до схеми розподілу учасників вступних випробувань між аудиторіями та робочими місцями, що розробляється Українським центром.
Інформація про пункт тестування, в якому вступник проходитиме вступні випробування, зазначається в запрошенні-перепустці, що розміщується на інформаційній сторінці «Кабінет учасника ЄФВВ/ЄВІ», створеній на веб-сайті Українського центру, не пізніше ніж за три тижні до дня проведення вступних випробувань.
4. Пункти тестування створюються відповідно до Вимог до використання приміщень закладів освіти для проведення вступних випробувань з використанням організаційно-технологічних процесів здійснення зовнішнього незалежного оцінювання, затверджених наказом Міністерства освіти і науки України від 22 березня 2018 року № 270.
5. У пункті тестування мають право перебувати лише працівники пункту тестування, вступники, особи, уповноважені на здійснення спостереження або контролю за проведенням вступних випробувань, а також особи, які забезпечують охорону тестових матеріалів та охорону громадського порядку.
6. Допуск вступників до пункту тестування розпочинається за 45 хвилин та припиняється за 10 хвилин до початку вступних випробувань.
7. Вступник для допуску до пункту тестування має пред’явити:
1) екзаменаційний листок;
2) документ, що посвідчує особу (серія (за наявності) та номер якого вказані в екзаменаційному листку);
3) запрошення-перепустку.
У разі відсутності екзаменаційного листка та/або документа, назва, серія та номер якого зазначені в екзаменаційному листку, вступник не допускається до пункту тестування.
Вступники, які запізнилися, до пункту тестування не допускаються.
8. Факт участі вступника у відповідному вступному випробуванні зазначається в екзаменаційному листку в пункті тестування уповноваженою особою Українського центру.
9. Вступні випробування проводяться з дотриманням умов конфіденційності змісту їх завдань до початку їх використання за призначенням.
Завдання вступних випробувань належать до інформації з обмеженим доступом з моменту створення добірок завдань до моменту санкціонованого відкриття пакетів з такими завданнями.