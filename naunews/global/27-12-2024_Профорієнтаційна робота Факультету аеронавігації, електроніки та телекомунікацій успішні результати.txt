Заголовок: Профорієнтаційна робота Факультету аеронавігації, електроніки та телекомунікацій: успішні результати осіннього семестру
Дата: 27/12/2024
URL: https://nau.edu.ua/ua/news/2024/12/proforientatsiyna-robota-fakultetu-aeronavigatsii-elektroniki-ta-telekomunikatsiy-uspishni-rezultati-osinnogo-semestru.html
==================================================

Факультет аеронавігації, електроніки та телекомунікацій провів масштабну профорієнтаційну кампанію протягом вересня-грудня 2024 року. Під керівництвом заступника декана
Дениса Бахтіярова
та координатора профорієнтаційної роботи
Євгена Габрусенка
було успішно реалізовано
11 профорієнтаційних заходів.
Команда факультету відвідала
провідні навчальні заклади Києва та області, зокрема: ЗОШ №223 м. Києва, ЗОШ №1 м. Обухова, ліцей «Універсум», Природничо-науковий ліцей №145 м. Києва, Слов’янський фаховий коледж та Київський коледж електронних приладів — найстарший коледж України, заснований у 1874 році.
Майбутні абітурієнти
виявили значний інтерес до освітніх програм ФАЕТ
та можливостей подальшого працевлаштування. Особливе враження на випускників справила потужна співпраця факультету з провідними авіаційними та оборонними підприємствами України та зарубіжжя, що здійснюється через Раду роботодавців ФАЕТ та стейкхолдерів освітніх програм.
Зробіть впевнений крок у ваше професійне майбутнє разом з ФАЕТ! Наша команда готова підтримати вас на шляху до здійснення ваших професійних мрій.