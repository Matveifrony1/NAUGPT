Заголовок: Формування конкурентоспроможності майбутнього фахівця
Дата: 09/06/2015
URL: https://nau.edu.ua/ua/news/2015/6/formuvannya-konkurentospromozhnosti-majbutnogo-faxivczya.html
==================================================

4 червня 2015 року завідувач лабораторії психології професійної діяльності кафедри педагогіки та психології професійної освіти Гуманітарного інституту Лілія Прудка провела для студентів НАУ навчальний тренінг «Формування конкурентоспроможності майбутнього фахівця».
Мета тренінгу - розглянути модель сучасного фахівця як конкурентоспроможного спеціаліста та зміст, форми, методи, технології формування сучасного студента в процесі інноваційної діяльності.
Функціонування нинішнього суспільства вимагає особистостей, як кажуть, із певною «начинкою», тобто таких, які здатні адаптуватися до надзвичайно складних умов життєдіяльності, ринкової економіки, боротьби за вищий статус у суспільстві, систематично оволодівати новими знаннями, навичками і вміннями, долати перешкоди, досягаючи поставленої мети, при цьому не зашкоджуючи своєму психічному здоров´ю та зберігаючи психічну стійкість. Безперечно, йдеться про конкурентоспроможну особистість.
Студенти активно брали участь в обговоренні та в таких психологічних вправах як: «Очікування», «Асоціативний кущ», «Якості, важливі для конкурентоспроможного фахівця», «Особистісне зростання» тощо.
У процесі роботи ми дійшли висновків, що створення конкурентного навчального середовища може стати потужним каталізатором при формуванні конкурентоспроможності майбутнього фахівця. А педагогічній громадськості необхідно усвідомити актуальність цього завдання за допомогою створення конкурентного навчального середовища як невід'ємної частини ефективного та сучасної освіти.