Заголовок: Розвиток освітньої співпраці з Чехією
Дата: 08/07/2020
URL: https://nau.edu.ua/ua/news/2020/lipen/rozvitok-osvitnoi-spivpratsi-z-chehieyu.html
==================================================

Ректор Володимир Ісаєнко та директор «NAU International s.r.o.» Тарас Костюк підписали Угоду про співпрацю в сфері підготовки та перепідготовки фахівців усіх рівнів і проведення наукових досліджень.
Сторони співпрацюватимуть, приділяючи особливу увагу наступним напрямкам: створення філії НАУ в Чеській Республіці; організація довгострокових проєктів, у рамках яких працюватимуть групи фахівців і студентів з України та Чехії; обмін вченими (професорами, лекторами та дослідниками) та  студентами (включаючи магістрів та аспірантів).
Також співпраця передбачає забезпечення загальних дослідницьких робіт і підготовку здобувачів у рамках роботи над магістерськими й кандидатськими дисертаціями; проведення наукових досліджень і впровадження їх результатів; організацію, проведення й участь у симпозіумах, конференціях, семінарах; обмін досвідом, учбово-методичними матеріалами, документацією тощо; розробку й організацію дистанційного навчання; взаємодопомогу у пошуку подальших наукових контактів та партнерів у Чехії та Україні.