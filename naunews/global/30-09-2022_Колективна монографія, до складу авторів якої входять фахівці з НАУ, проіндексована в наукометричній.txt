Заголовок: Колективна монографія, до складу авторів якої входять фахівці з НАУ, проіндексована в наукометричній базі даних Scopus
Дата: 30/09/2022
URL: https://nau.edu.ua/ua/news/2022/9/kolektivna-monografiya-do-skladu-avtoriv-yakoi-vhodyat-fahivtsi-z-nau-proindeksovana-v-naukometrichniy-bazi-danih-scopus.html
==================================================

26 вересня велика колективна монографія «Research Anthology on Reliability and Safety in Aviation Systems, Spacecraft, and Air Transport» («Антологія досліджень надійності та безпеки в авіаційних системах, космічних кораблях і повітряному транспорті»), яка була видана в академічному видавництві
IGI Global
(Пенсільванія, США) в 2021 році, була проіндексована в наукометричній базі даних Scopus.
Наукова праця містить 3 томи, 7 частин і 67 розділів, у написанні значної частини з яких брали участь наукові співробітники, професори, доценти, аспіранти Національного авіаційного університету: проф. Грехов А., Шмельова Т., Лазоренко В., Харченко В., Гнатюк С., Сидоренко В., Поліщук Ю., Одарченко Р., Заліській М., Соломенцев О., Яшанов І., Сущенко О., Марінцева К., Юн Г., Василенко І., Конін В., Шишков Ф.
Робота над монографією об’єднала вчених з багатьох країн світу, що займаються дослідницькою тематикою, пов’язаною з авіацією і аерокосмічної діяльністю, а саме: учених з Австрії, Італії, США, України, Австралії, Нової Зеландії, Індії, Німеччини, Китаю, Франції, Китаю, Іспанії, Ірландії та інших країн.
Дослідницька антологія з питань надійності та безпеки в авіаційних системах, космічних кораблях і повітряному транспорті є важливим довідковим джерелом, у якому розглядаються найновіші наукові матеріали щодо використання адаптивних і допоміжних технологій в авіаційних і аерокосмічних системах, охоплює використання нових інформаційних технологій в авіаційних системах для оптимізації процесів кібербезпеки, прийняття рішень, планування та проектування в авіаційній галузі. Ця
багатотомна книга
, що висвітлює низку тем, таких як аеронавігаційні системи, комп’ютерне моделювання та експлуатація авіакомпаній, ідеально розроблена для пілотів, науковців, інженерів, авіаційних операторів, авіадиспетчерів, викладачів, дослідників та студентів.