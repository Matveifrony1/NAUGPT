Заголовок: В НАУ успішно завершився третій трудовий семестр
Дата: 16/08/2019
URL: https://nau.edu.ua/ua/news/2019/8/v-nau-uspishno-zavershivsya-tretiy-trudoviy-semestr.html
==================================================

Вперше за останні півтора десятка років в університеті  відроджено традицію студентських будівельних загонів. Виключно на добровільних засадах об’єднавшись на час літніх канікул, трудові колективи студентів виконали  важливу функцію в реалізації молодіжної політики – покращення благоустрою рідного університету.
Близько 100 студентів з десяти факультетів НАУ спільно з інженерно-технічними працівниками виробничо-ремонтної служби університету суттєво покращили місця загального користування у гуртожитках. Зачищені, поґрунтовані та зашпакльовані  стіни і стелі приміщень, пофарбовано душові кімнати та сходові майданчики.
Ініціатор ідеї відродження студентських будзагонів, ректор Володимир Ісаєнко уважно слідкував за ходом ремонтних робіт і доклав усіх зусиль, щоб праця студентів була достойно оплачена. Заробіток кожного, хто виконав свої договірні зобов’язання протягом липня місяця, склав понад 12 тисяч гривен. Студенти, які за власним бажанням продовжили працювати ще упродовж двох тижнів серпня, чесно заробили понад 20 тисяч гривен. Сьогодні на банківські картки студентів надійдуть зароблені ними у липні кошти.
Тож своєю сумлінною працю студенти довели, що вони є справжніми патріотами нашого університету. Ректорат НАУ щиро дякує усім учасникам третього трудового семестру!