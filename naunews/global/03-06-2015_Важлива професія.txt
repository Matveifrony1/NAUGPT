Заголовок: Важлива професія
Дата: 03/06/2015
URL: https://nau.edu.ua/ua/news/2015/6/vazhliva-profesiya.html
==================================================

17 квітня та 26 травня 2015 року студентка Гуманітарного інституту 126 групи Ірина Андрєєва відвідала Спеціалізовану школу № 43 «Грааль» (м. Київ). Зустріч відбувалась відповідно до плану виховної роботи кафедри педагогіки та психології професійної освіти з метою ознайомлення учнів випускних класів загальноосвітньої школи з Національним авіаційним університетом, зокрема, з гуманітарним напрямом «Практична психологія». Школярі дізналися про переваги навчання в НАУ, про дружню атмосферу Гуманітарного інституту, про нашу єдність. Зазначивши особливу роль психологів у наш час, Ірина розповіла старшокласникам про власний досвід здобуття якісної освіти в університеті під професійним наглядом завідувача кафедри психології та педагогіки професійної освіти Ельвіри Лузік.
На завершення зустрічі старшокласники отримали інформаційний бюлетень з основною інформацію про напрям «Практична психологія», а також щире запрошення приєднатися до студентської спільноти НАУ!