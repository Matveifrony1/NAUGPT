Заголовок: Викладачі Юридичного факультету Національного авіаційного університету пройшли міжнародне стажування в Хорватії
Дата: 20/10/2021
URL: https://nau.edu.ua/ua/news/2021/10/vikladachi-yuridichnogo-fakultetu-natsionalnogo-aviatsiynogo-universitetu-proyshli-mizhnarodne-stazhuvannya-v-horvatii.html
==================================================

Протягом вересня 2021 року в Хорватії проходила ІV Міжнародна науково-практична конференція (міжнародне стажування) «Єдиний освітній простір в умовах цифрової трансформації», участь у якій взяли науково-педагогічні працівники вищих закладів освіти України, Хорватії, Словенії, Польщі, Болгарії.
Національний авіаційний університет виступив співорганізатором міжнародного стажування разом з Par University (Croatia), Juraj Dobrila University of Pula (Croatia), University of Primorska, Fakulty of Edukation (Slovenija), E-Science Spase (Польща), Центром стратегічних інновацій та прогресивного розвитку (Україна).
Метою наукового заходу стала активізація співпраці між освітянською спільнотою України та держав-членів Європейського Союзу щодо вивчення кращих європейських практик розвитку сучасної освіти і науки та визначення шляхів і напрямів формування ефективної системи освіти і науки в Україні з урахуванням європейського досвіду й національних пріоритетів.
Національний авіаційний університет на Конференції представили:
- Сергій Юлдашев, проректор з організаційно-правової та безпекової діяльності НАУ, д.ю.н.;
- Ірина Сопілко, декан Юридичного факультету (ЮФ), д.ю.н., професор;
- Любов Нецька, завідувач кафедри господарського, повітряного та космічного права ЮФ, к.ю.н., доцент;
- Наталія Пильгун, доцент кафедри теорії та історії держави і права ЮФ, к.ю.н., доцент;
- Наталія Жмур, доцент кафедри господарського, повітряного та космічного права ЮФ, к.ю.н.;
- Вероніка Кириченко, доцент кафедри конституційного і адміністративного права ЮФ, к.ю.н.;
- Вікторія Сисоєва, доцент кафедри кримінального права і процесу ЮФ, к.ю.н.
Обговорювалася необхідність кардинальних перетворень у сфері єдиного освітнього простору з Європою, проблеми правотворення в сучасному світі, а також можливості розробки науково та юридично обґрунтованих рекомендацій щодо вдосконалення системи дистанційного навчання.
Під час тренінгів та панельних дискусій, учасники обмінялися ідеями та досвідом з європейськими колегами із зазначеної проблематики.
За результатами роботи Конференції опубліковано міжнародну рецензовану колективну монографію «Single educational space in the conditions of digital transformation».