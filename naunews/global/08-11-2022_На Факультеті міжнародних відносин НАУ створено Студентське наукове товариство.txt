Заголовок: На Факультеті міжнародних відносин НАУ створено Студентське наукове товариство
Дата: 08/11/2022
URL: https://nau.edu.ua/ua/news/2022/11/na-fakulteti-mizhnarodnih-vidnosin-nau-stvoreno-studentske-naukove-tovaristvo.html
==================================================

На Факультеті міжнародних відносин відбулась перша онлайн-конференція Студентського наукового товариства факультету, до якої долучилося понад 60 студентів.
Участь у заході взяли декан Юрій Волошин та заступниці декана: Ірина Лесь, Катерина Сидоренко і Марина Висоцька.
Вітаючи обдаровану молодь факультету, Юрій Волошин наголосив на важливості такого наукового товариства, що стимулюватиме студентів до наукової роботи та участі в міжнародних наукових заходах, підтримуватиме та розвиватиме їх креативність.
На конференції відбулась презентація Студентського наукового товариства, обговорено подальші плани роботи товариства та визначено найближчі завдання для студентського комьюніті.
Для членів наукового товариства факультету вже незабаром розпочнеться серія семінарів, майстер-класів та цікавих зустрічей з фахівцями-практиками та науковцями.