Заголовок: На Аерокосмічному факультеті пройшов міжкафедральний науковий семінар
Дата: 17/11/2022
URL: https://nau.edu.ua/ua/news/2022/11/na-aerokosmichnomu-fakulteti-proyshov-mizhkafedralniy-naukoviy-seminar.html
==================================================

10 листопада на кафедрі авіаційних двигунів НАУ відбулося засідання міжкафедрального наукового семінару з обговорення результатів дисертаційної роботи на здобуття наукового ступеня кандидата технічних наук, виконаної головним конструктором ДП «Івченка-Прогрес» Жорником Олегом Володимировичем під науковим керівництвом д.т.н. Балалаєвої К.В.
Тема дослідження «Підвищення ефективності дозвукового вхідного пристрою силової установки з турбогвинтовентиляторним двигуном» викликала жвавий інтерес у присутніх.
На засіданні були присутні представники п`яти кафедр НАУ, серед яких 7 докторів технічних наук, 7 кандидатів технічних наук, а також представники ДП «Антонов» та ДП «Івченка-Прогрес».
Засідання семінару проводилось одночасно в «он-лайн» та в «оф-лайн» режимі під головуванням завідуючого кафедри авіаційних двигунів професора Терещенка Ю.М.
В обговоренні взяли участь 6 учасників семінару, які в цілому дали схвальну оцінку проведених досліджень і зроблених на їх підставі висновків, а також висловили побажання щодо підготовки дисертації до захисту, яки були з вдячністю прийняті автором.