Заголовок: Актуальні проблеми сучасного українського суспільства
Дата: 19/03/2018
URL: https://nau.edu.ua/ua/news/1/3/aktualni-problemi-suchasnogo-ukrainskogo-suspilstva.html
==================================================

15 березня 2018 року у рамках І Міжнародного симпозіуму, присвяченого 85-річчю НАУ та 15-річчю НН ГМІ, відбулася V Всеукраїнська конференція «Актуальні проблеми сучасного суспільства в фокусі соціології», організована кафедрою соціології та політології. Відкрилася вона вітальним словом завідувача кафедри соціології та політології, доктора соціологічних наук, професора Олени Хомерікі.
З побажаннями плідної роботи до учасників звернулася завідувач кафедри авіаційної психології, доктор психологічних наук, професор Любов Помиткіна. Встановлення актуальних проблем сучасного суспільства в фокусі соціології стало продуктивним приводом для зустрічі науковців та дослідників із Національного авіаційного університету, Київського національного університету ім. Тараса Шевченка, Національного педагогічного університету ім. М. П. Драгоманова, Класичного приватного університету (м. Запоріжжя), Центру соціальних технологій «Соціополіс», Державної наукової установи «Інститут освітньої аналітики», Національної академії державного управління при Президентові України.
Кожен запланований напрям роботи знайшов відображення у цікавих доповідях як теоретичного, так і практичного спрямування.
У виступах та дискусіях були ґрунтовно розкриті: диспозиції українського політикуму напередодні чергових виборів; питання рівного доступу до якісної освіти; соціальні детермінанти трансформаційних процесів сучасного соціуму; були підняті непересічні питання щодо соціальної системології та постсоціології; проблеми мобільних та соціально-мережевих комунікацій.
Провідною тематикою щодо динаміки і тенденцій міграційних настроїв сучасної української молоді стали віртуальний вітчизняний туризм, молодіжний туризм та ставлення молоді до подорожей. Напрям «Трансформація ціннісної сфери сучасного українського соціуму» був відзначений оригінальним аналізом національних цінностей у системі національної безпеки і кофігуративної поколінської культури в Україні. Конференція пройшла у теплій та конструктивній атмосфері.