Заголовок: Фахівці НАУ провели профорієнтаційну бесіду на тему «Професія слідчого - на сторожі безпеки громадян»
Дата: 16/03/2023
URL: https://nau.edu.ua/ua/news/2023/3/fahivtsi-nau-proveli-proforientatsiynu-besidu-na-temu-profesiya-slidchogo-na-storozhi-bezpeki-gromadyan.html
==================================================

10 березня 2023 року, в рамках проведення профорієнтаційної роботи, доцент кафедри кримінального права і процесу Юридичного факультету Ірина Літвінова провела правовий лекторій для учнів 10 класу Спеціалізованої школи І-ІІІ ступенів № 23 з поглибленим вивченням англійської мови Деснянського району міста Києва на тему «Професія слідчого – на сторожі безпеки громадян».
Юридичний факультет НАУ здійснює підготовку здобувачів освіти не лише за спеціальністю 081 «Право», а й спеціальністю 262 «Правоохоронна діяльність», студенти якої по завершенню працюють слідчими в органах МВС, прокуратури, військової прокуратури, органах безпеки тощо. Специфіка професії слідчого полягає у пошуку злочинців і притягнення їх до відповідальності, що є актуальним нині», розпочинаючи профорієнтаційну зустріч зазначила пані Ірина.
Доповідач зауважила, що людина, яка бажає працювати слідчим, має мати необхідні знання (мати кваліфікацію юриста), професійний досвід та постійно бути на сторожі безпеки громадян, володіючи такими якостями як: толерантність, тобто стійкість до впливів несприятливих факторів, знижений рівень тривожності, емоційна стійкість тощо.
Наприкінці розмови Ірина Літвінова відповіла на запитання учасників, побажала їм успіхів у виборі майбутньої професійної діяльності та висловила сподівання на те, що майбутні випускники поповнять списки здобувачів освіти Юридичного факультету НАУ.