Заголовок: Підвищення кваліфікації авіаційних фахівців Казахстану.
Дата: 08/12/2020
URL: https://nau.edu.ua/ua/news/2020/gruden/pidvishchennya-kvalifikatsii-aviatsiynih-fahivtsiv-kazahstanu.html
==================================================

В Навчально-науковому інститут неперервної освіти завершено курси підвищення кваліфікації за програмою «Аеродромне забезпечення польотів» для двох груп авіаційних фахівців Республіки Казахстан. Курси відбулися в період з 23 листопада по 04 грудня в м. Нур-Султан та Алмати. Слухачі курсів – представники міжнародних аеропортів «Нурсултан Назарбаєв», «Алмати», «Актобе» та Авіаційної адміністрації Казахстану. Керівник проекту – заступник директора НН ІНО, к.т.н., доцент Микола Шинкарчук.
Курси проводяться на регулярній основі кожні п’ять років, починаючи з 2005 року.
За оцінками слухачів вони одержали цікаву та корисну інформацію про міжнародний досвід експлуатації аеродромів, зокрема в аеропортах України. Особливу зацікавленість слухачі виявили  до нового формату оцінки стану покриттів злітно-посадкових смуг (GRF), який запроваджує ІКАО з листопада 2021 року. Було проінформовано слухачів курсів про можливості здобуття освіти в НАУ та досягнуто домовленості про продовження співпраці між авіаторами Казахстану та України.