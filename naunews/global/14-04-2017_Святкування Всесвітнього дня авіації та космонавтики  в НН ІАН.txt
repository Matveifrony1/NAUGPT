Заголовок: Святкування Всесвітнього дня авіації та космонавтики  в НН ІАН
Дата: 14/04/2017
URL: https://nau.edu.ua/ua/news/2017/4/svyatkuvannya-vsesvitnogo-dnya-aviatsii-ta-kosmonavtiki-v-nn-ian.html
==================================================

12 квітня 2017 року Навчально-науковий інститут Аеронавігації святкував Всесвітній день авіації та космонавтики. Захід було поділено на декілька етапів для кращого сприйняття матеріалу та залучення більшої кількості зацікавлених.
З чудової доповіді д.т.н. професора, завідувача кафедри управління літальних апаратів НН ІАН Валерія Азарскова присутні дізналися про минулі та сучасні космічні проекти і участь у них співробітників НН ІАН.
Завідувач кафедри електроніки НН ІАН д.т.н., професор Фелікс Яновський у своїй доповіді англійською мовою розповів про сучасні технології в електроніці, радіолокації та про особливості такої всесвітньої організації як IEEE (Інститут інженерів з електротехніки та електроніки).
Доцент кафедри логістики ФТТ, к.е.н., Юлія Ремига довела важливість логістики, як невіддільної складової не тільки авіаційної та космічної, але й багатьох інших галузей.
Завдяки цікавій, інформативній, а іноді іронічний та кумедній екскурсії, яку провів асистент кафедри конструкції літальних апаратів АКІ Володимир Краснопольський, присутні не тільки дізналися про особливості еволюції конструкції літальних апаратів, але побачили в ангарі НАУ найбільш цікаві приклади.
Завершальним акордом святкування стало відвідання дня кар'єри та освіти в галузі авіація та космонавтика «Злітна смуга», що був організований завдяки сприянню ППОСА НАУ.
Адміністрація НН ІАН щиро вдячна всім, хто долучився до нашого свята. ППОСА НАУ за підтримку та Coffee breake, а також тим викладачам, що поділилися своїми знанням та натхненням. Вітаємо всіх та бажаємо чистого неба!