Заголовок: Відбулася зустріч студентів та викладачів Факультету міжнародних відносин з президентом Київської школи економіки
Дата: 24/10/2024
URL: https://nau.edu.ua/ua/news/2024/10/vidbulasya-zustrich-studentiv-ta-vikladachiv-fakultetu-mizhnarodnih-vidnosin-z-prezidentom-kiivskoi-shkoli-ekonomiki.html
==================================================

Президент Київської школи економіки, професор Пітсбургзького університету
Тимофій Милованов
провів зустріч зі студентами та викладачами Факультету міжнародних відносин.
Зустріч пройшла у форматі «запитання-відповідь»
, під час якої спікер поділився своїми думками про розбудову України після війни, економічне чудо, боротьбу з інфляцією та ставлення світу до російсько-української війни.
Учасники зустрічі дізналися про
економічний стан України після початку повномасштабного вторгнення країни-агресорки. Зокрема,
Тимофій Милованов зазначив
, що можна говорити про «економічне чудо», адже інфляція досить низька в умовах війни. Він наголосив, що тут не можна говорити саме про економічний прорив на кшталт «економічних тигрів», однак в нашій країні наразі зберігається макроекономічна стабільність.
Спікер поділився думками щодо
післявоєнної відбудови та розвитку обороноздатності. Він зауважив, що у зруйнованих повністю міст є проблема екологічного забруднення, знищеної інфраструктури та замінованої території. Тож потрібно будувати нове та посилювати ті міста що є.
Тимофій Милованов підтвердив
наявність демографічної проблеми й розповів про досвід інших країн у вирішенні цього питання. Президент КШЕ наголосив на важливості зробити країну цікавою для мігрантів, які допоможуть розвивати державу. Він зауважив, що демографічна криза в нашій країні може бути подолана лише завдяки міграції в Україну громадян з інших країн.
Також спікер зазначив
, що попри складну ситуацію в державі громадяни мають показувати світу прагнення здобути перемогу.
Наприкінці зустрічі
президент Київської школи економіки наголосив
на тому, що зараз триває війна за незалежність, додавши, що ціна цієї війни дуже висока, але вона буде точно виграна в сенсі існування української держави. Він звернувся до студентів та зауважив, що саме вони є лідерами, які поведуть Україну вперед, тож вони мають мислити глобально.