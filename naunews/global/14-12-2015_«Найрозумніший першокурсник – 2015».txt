Заголовок: «Найрозумніший першокурсник – 2015»
Дата: 14/12/2015
URL: https://nau.edu.ua/ua/news/2015/12/najrozumnishij-pershokursnik-–-2015.html
==================================================

10 грудня 2015 року в Навчально-науковому Юридичному інституті відбувся конкурс «Найрозумніший першокурсник - 2015». Інтелектуальне змагання між першокурсниками традиційно організувала Студентська рада НН ЮІ разом із Науковим товариством студентів і аспірантів Інституту за підтримки дирекції з метою виявлення найбільш ерудованих, допитливих і обізнаних студентів.
У конкурсі, який складався з трьох етапів, участь узяли 12 першокурсників. Підтримати їх прийшли одногрупники, студенти старших курсів, наставники та викладачі.
Журі у складі директора Навчально-наукового Юридичного інституту І. Сопілко, відповідального за наукову роботу Р. Калюжного, відповідального за навчально-методичну роботу В. Вишновецького та директора Навчального центру з проблем повітряного та космічного права В. Череватюк у І турі шляхом варіативного опитування оцінювало знання студентів з теорії та історії держави і права, конституційного права, латинської мови, судових та правоохоронних органів України. До ІІ туру вийшло 6 першокурсників. До фіналу потрапило 4 студенти, які у ІІІ вирішальному турі повинні були обрати для себе категорію, в якій найкраще орієнтуються та дати максимальну кількість правильних відповідей на запитання. Фіналісти обрали «Історію України», «Українську мову», «Літературу» та «Кінематограф».
У ході напруженої боротьби найбільшу кількість балів набрала Ольга Бузун (ПР-103) в категорії «Історія України» (13 з 15), яка і стала переможцем конкурсу. Друге місце вибороі Володмир  Спірін (ПР-102), третє місце - Анастасія Власенко (ПР-103).
Переможцям конкурсу були вручені дипломи та подарунки.
Вітаємо переможців! Нехай це стане першою маленькою сходинкою до вашого великого майбутнього!