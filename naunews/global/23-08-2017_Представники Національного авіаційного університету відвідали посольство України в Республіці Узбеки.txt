Заголовок: Представники Національного авіаційного університету відвідали посольство України в Республіці Узбекистан
Дата: 23/08/2017
URL: https://nau.edu.ua/ua/news/2017/7/viizna-vidbirkova-komisiya-nau-u-respublitsi-uzbekistan-prodovzhue-svoyu-robotu.html
==================================================

Разом з Надзвичайним і Повноважним Послом України в Республіці Узбекистан Юрієм Савченком, першим секретарем Сергієм Вінніком та представниками Української діаспори в Узбекистані вони поклали квіти до пам’ятника Тараса Шевченко в Ташкенті.
Рівно об 11:00 за Ташкентським часом було піднято Державний прапор України на території посольства, куди були запрошені і представники
університету. Це проходило одночасно майже по всьому світу, де є представництва нашої країни о 9:00 за Києвом.
Надзвичайний та Повноважний Посол України в Республіці Узбекистан Юрій Савченко, не зважаючи на низку подій, знайшов час та був присутній на урочистому заході – вручення дипломів бакалаврів студентам НАУ з Республіки Узбекистан.
У своїй промові він зазначив, що Національний авіаційний університет є потужним навчальним закладом, що готує фахівців для цивільної авіації, а ця галузь дуже швидко розвивається в Республіці Узбекистан і є велика потреба в таких фахівцях. Він висловив свою подяку професорсько-викладацькому складу та всім підрозділам університету, які задіяні в наборі, підготовці висококваліфікованих фахівців. Також він зазначив, що всебічно буде підтримувати освітянські процеси, які відбуваються на території Республіки Узбекистан за допомогою Національного авіаційного університету та ВНЗ України в цілому.
Також при розмові з Аташе з питань оборони, військово-повітряний аташе при посольстві України в Республіці Узбекистан полковником Глібом Смоляром, було зазначено, що наші літаки постійно літають до Республіці Узбекистан, а для цього потрібні високоякісні фахівці в сфері обслуговування повітряного транспорту, яких і випускає НАУ.
Представники посольства були вражені організацією та проведенням набору вступників – майбутніх авіаторів, та висловили слова вдячності всім працівникам університету, які були задіяні в цьому процесі, а саме членам приймальної комісії, предметних комісій, відділам та центрам по роботі з іноземними студентами та всьому університету. Окремо слова вдячності пролунали до наших партнерів в Узбекистані, які, до речі, є частими гостями в посольстві України.