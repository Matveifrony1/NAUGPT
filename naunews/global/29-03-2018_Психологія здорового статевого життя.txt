Заголовок: Психологія здорового статевого життя
Дата: 29/03/2018
URL: https://nau.edu.ua/ua/news/1/3/psihologiya-zdorovogo-statevogo-zhittya.html
==================================================

27 березня 2018 р. доцент кафедри педагогіки та психології професійної освіти НН ГМІ А. Кокарєва організувала зустріч фахівців медичного центру «Допомога +» зі студентами І-ІІ курсів спеціалізації «Практична психологія».
Головний лікар медичного центру уролог-андролог А. Глєбов та сексолог центру Н. Єжова провели зі студентами бесіду на актуальну тему «Контрацепція у статевому житті». Метою зустрічі - допомогти усвідомити молоді особливості сексуального життя, зрозуміти психологічні та фізіологічні особливості здорового сексу, підвищити сексуальну культуру в суспільстві.
Під час зустрічі висвітлювалися такі питання: види контрацепції; плюси й мінуси кожного виду запобігання; які види контрацепції в яких випадках застосовуються; психологічний та фізіологічний аспекти здорового статевого життя. По завершенню лекції студенти та викладачі кафедри ставили багато важливих запитань та висловлювали власні міркування стосовно сексуальної культури, зокрема майбутніх практичних психологів зацікавила проблема психологічних особливостей здорового сексу та усвідомлення особистістю своєї відповідальності перед партнером.
Колектив кафедри педагогіки та психології професійної  освіти разом зі студентами щиро дякує фахівцям медичного центру «Допомога +» за змістовну зустріч.