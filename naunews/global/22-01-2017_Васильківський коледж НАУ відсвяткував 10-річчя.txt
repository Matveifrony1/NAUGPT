Заголовок: Васильківський коледж НАУ відсвяткував 10-річчя
Дата: 22/01/2017
URL: https://nau.edu.ua/ua/news/2017/1/vasilkivskiy-koledzh-nau-vidsvyatkuvav-10-richchya.html
==================================================

Один із знаних навчальних закладів Київщини – Васильківський коледж Національного авіаційного університету –
22 січня
відзначив
10-річчя
з дня створення. Навчальний заклад було засновано на базі військового авіаційного училища, і нині тут навчаються майже 800 студентів з усієї України.
Коледж готує студентів за спеціальностями «авіаційний транспорт», «авіоніка», «радіотехніка», «автоматизація та комп’ютерні технології» та багатьох інших, і цей список буде розширюватися. Він має потужну матеріально-технічну базу: власні літаки, навчальний аеродром, численні лабораторії, де майбутні авіатехніки опановують свою професію.
З нагоди святкування ювілею коледж відвідали в.о.ректора НАУ Володимир Ісаєнко та проректор з керівництва структурними підрозділами Володимир Шульга.
«Коледж є важливою складовою нашого університету, який нині переживає відродження, - сказав в.о.ректора НАУ Володимир Ісаєнко. - З вересня в університеті почалася перебудова, він перейшов на засади, визначені новим Законом про вищу освіту. Для цього проведена реорганізація: сплановано та затверджено Вченою радою створення 10-ти інститутів, обрано студентське самоврядування, затверджено новий Статут університету. Нині колектив працює над стратегією розвитку ВНЗ на найближчі 10 років».
У свою чергу, директор коледжу Олександр Постніков зазначив, що на долю колективу колледжу випала унікальна роль – зберегти традицію підготовкитехнічних кадрів для авіаційної галузі, яка належить до стратегічно важливих секторів економіки України.
«Васильківський коледж НАУ є важливим навчальним закладом Київщини, він має високий потенціал розвитку, - сказав Олександр Постніков. - Адже окрім технічних спеціальностей авіаційної галузі, ми готуємо техніків з автоматизації виробничих процесів, техніків-програмістів, забезпечуємо кадрами соціальну сферу міста, та району, готуємо професіоналів з організації виробництва».
З нагоди ювілею у Васильківському коледжі відбулися урочисті заходи. В якості подарунка для потреб коледжу керівництво університету передало автомобіль.