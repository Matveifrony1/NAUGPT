Заголовок: Привітання ректора Національного авіаційного університету Максима Луцького з Днем молоді
Дата: 27/06/2021
URL: https://nau.edu.ua/ua/news/2021/6/privitannya-rektora-natsionalnogo-aviatsiynogo-universitetu-maksima-lutskogo-z-dnem-molodi.html
==================================================

В останню неділю червня в Україні відзначається День молоді. Це свято творчих і натхнених, енергійних і запальних. Свято пізнання і самоствердження, пошуків, відкриттів та реалізації планів.
Сучасну молодь вирізняють підвищений інтерес до життя, незалежність і самостійність, потреба в здобутті достойної освіти, уміння визначати мету та ставити приорітети.
Саме ви, сьогоднішні студенти, аспіранти та молоді науковці є рушійною силою суспільних перетворень і саме ви визначатимете шляхи розвитку нашої держави.
Вірю, що кожен з вас неодмінно реалізує свій потенціал, здійснить найзаповітніші мрії і досягне значних висот в науці, у громадській діяльності, виробництві, бізнесі, спорті, мистецтві.
Пам'ятайте - для вас не має нічого неможливого!
З повагою,
Ректор Національного авіаційного університету
Максим Луцький