Заголовок: Кафедра фінансів, обліку та оподаткування Факультету економіки та бізнес-адміністрування взяла участь у круглому столі «Молоді кадри — майбутнє професії»
Дата: 25/06/2024
URL: https://nau.edu.ua/ua/news/2024/6/kafedra-finansiv-obliku-ta-opodatkuvannya-fakultetu-ekonomiki-ta-biznes-administruvannya-vzyala-uchast-u-kruglomu-stoli-molodi-kadri-—-maybutne-profesii.html
==================================================

30 травня 2024
року науково-педагогічні працівники кафедри фінансів, обліку та оподаткування ФЕБА разом зі студентами спеціальностей 071 «Облік і оподаткування» та 072 «Фінанси, банківська справа та страхування»
долучилися до роботи круглого столу «Молоді кадри — майбутнє професії».
Захід відбувся у форматі Zoom-конференції на запрошення Секретаріату Аудиторської палати України.
Головною доповідачкою виступила Голова АПУ
, докторка економічних наук
Тетяна Каменська.
Її ґрунтовна доповідь викликала жваве обговорення серед провідних науковців та практикуючих аудиторів.
Завідувачка кафедри фінансів, обліку та оподаткування ФЕБА НАУ, докторка економічних наук, професорка
Тетяна Косова поділилася досвідом
підготовки здобувачів вищої освіти за спеціальністю 071 «Облік і аудит» в університеті.
За підсумками круглого столу
було визначено пріоритетні напрямки співпраці АПУ із закладами вищої освіти
щодо підготовки майбутніх аудиторів. Ці напрямки будуть враховані при перегляді освітньо-професійних програм кафедри фінансів, обліку та оподаткування НАУ.
Кафедра висловлює подяку Аудиторській палаті України за плідну співпрацю
та можливість долучитися до важливої професійної дискусії.