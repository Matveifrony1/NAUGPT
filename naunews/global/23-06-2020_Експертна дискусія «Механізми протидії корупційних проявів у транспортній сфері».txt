Заголовок: Експертна дискусія «Механізми протидії корупційних проявів у транспортній сфері»
Дата: 23/06/2020
URL: https://nau.edu.ua/ua/news/2020/cherven/ekspertna-diskusiya-mehanizmi-protidii-koruptsiynih-proyaviv-u-transportniy-sferi.html
==================================================

Юридичний факультет  провів  публічну експертну дискусію «Механізми протидії корупційних проявів у транспортній сфері» у форматі відеоконференції на платформі Google Meet .
У дискусії взяли участь: директор Східноєвропейського агентства розвитку (EEDA),  президент Європейського інституту безперервної освіти, Генерал-лейтенант ICOCRIM Йозеф Зятько (Словаччина), доцент кафедри кримінального права Університету державної фіскальної служби України Анатолій Гаврилішин, завідувач кафедри теорії та історії держави і права ЮФ Іван Бородін, професор кафедри конституційного і адміністративного права ЮФ  Юрій Кунєв,  науково-педагогічні працівники та студенти Юридичного факультету НАУ.
Модератор заходу, декан факультету Ірина Сопілко наголосила, що проведення такого науково-практичного заходу  є підтвердженням, що  наукове опрацювання та обговорення шляхів протидії корупції в Україні, зокрема, і в транспортній сфері,  є одним із найважливіших державних завдань. Декан також відзначила, що запропонована дискусія із залученням експертів,  дасть змогу розробити стратегію й тактику протидії корупції, визначити відповідні цілі, засоби їх досягнення, рівень матеріального, фінансового, організаційного та правового забезпечення запобігання цьому явищу.
Головний спеціаліст-юрисконсульт міжнародно-правового відділу Юридичного управління Національного антикорупційного бюро України Анна Джавага розповіла про статистику корупційних і  пов’язаних  з корупцією злочинів, виокремивши їх специфіку у сфері залізничного транспорту. Анна Джавага закцентувала увагу на проблемних моментах запобігання і протидії корупції на залізничному транспорті.
Професор кафедри парламентаризму та політичного менеджменту Національної академії державного управління при Президентові України Ростислав Марчук проаналізував судову практику застосування антикорупційного законодавства в транспортній сфері та відзначив, що проблема протидії корупційних проявів полягає не в кількості антикорупційних органів, а в механізмі їх взаємодії.
Доцент кафедри правосуддя юридичного факультету Київського національного університету імені Тараса Шевченка Наталія Ахтирська поділилася з учасниками дискусії думками щодо критеріїв оцінки корупційних ризиків як механізму запобігання корупції у транспортній сфері. Директор Адвокатського бюро «Расторгуєв Олександр», аспірант ЮФ НАУ, Олександр Расторгуєв розглянув способи протидії корупційним діям працівників патрульної поліції при виявленні адміністративного правопорушення. Секретар судового засідання Господарського суду міста Києва  Юлія Рєпкіна, аналізуючи матеріали судової практики,  розповіла про корупційні ризики у сфері транспортних перевезень.
В  результаті дискусії вироблено спільні рішення  щодо удосконалення національного антикорупційного законодавства та подальшого реформування судової гілки влади.