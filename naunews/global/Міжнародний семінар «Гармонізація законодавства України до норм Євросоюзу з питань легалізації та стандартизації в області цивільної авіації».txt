Заголовок:Міжнародний семінар «Гармонізація законодавства України до норм Євросоюзу з питань легалізації та стандартизації в області цивільної авіації»

Дата: ----------
URL: https://medcenter.nau.edu.ua/n15.htm
==================================================
Міжнародний семінар «Гармонізація законодавства України до норм Євросоюзу з питань легалізації та стандартизації в області цивільної авіації»
Напередодні травневих свят, а саме з 21 по 25 квітня, на базі медичного центру Національного авіаційного університету, за сприяння Державної авіаційної адміністрації,  керівництва університету, відбувся міжнародний семінар «Гармонізація законодавства України до норм Євросоюзу з питань легалізації та стандартизації в області цивільної авіації».

До участі в семінарі були запрошені всі керівники медико-санітариних частин, закладів освіти цивільної авіації  та авіамедичні екзаменатори (АМЕ), які займаються питаннями сертифікації авіаційного персоналу України. Семінар проходив за участі керівництва відділу авіаційно-космічної медицини ДАА (начальник відділу Бандура О.А.), начальника відділу авіаційно-космічної цивільної авіації Франції Рене Жерма, професора Роланда Карліоза, професора Сильваіна Ладіссе та інших поважних осіб.

В ході семінару відбулися обговорення та диспути, щодо відповідності існуючих нормативно-правових документів в плані сертифікації авіаційного персоналу України, перспективних документів та вже прийнятих в цьому напрямі законодавчих документів Євросоюзу. Для учасників конференції було організовано ознайомчі екскурсії по університету, а також продемонстровано експертно-лікувальні можливості медичного центру НАУ. Для АМЕ України та гостей семінару було проведено майстер-клас з проведення медичної сертифікації курсантського складу НАУ з видачею реальних сертифікатів міжнародного зразку стандарту JAR-FCL 3.

Участники та гості семінару високо оцінили роботу проведену в медичному центрі в плані технічної та теоретичної підготовки фахівців медичного центру університету, якісного  рівня лікувально-профілактичної та експертної роботи з авіаційним персоналом, повну відповідність її міжнародним правилам та нормам. Після закінчення проведення міжнародного семінару всі його учасники отримали відп3овідні сертифікати та пакет презентаційних документів на електронних носіях.


Фотоальбом

