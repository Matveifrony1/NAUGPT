Заголовок: Навчання впродовж життя – ефективний інструмент розвитку особистості
Дата: 29/03/2018
URL: https://nau.edu.ua/ua/news/1/3/navchannya-vprodovzh-zhittya-–-efektivniy-instrument-rozvitku-osobistosti.html
==================================================

21-23 березня 2018 р. в Навчально-науковому інституті неперервної освіти НАУ успішно відбулися курси підвищення кваліфікації за програмою «Інструктор (викладач) авіаційного навчального закладу». Серед слухачів були представники авіаційних підприємств України та Азербайджану, а саме: ТОВ «АЦ «СКАЙ», ТОВ «Льотна школа «КОНДОР», ТОВ «Вінницький авіаційний завод», Навчальний центр «AVIALUX», ЗАТ «Азербайджан Хава Йоллари», а також викладачі НН Аерокосмічного інституту та НН Інституту аеронавігації, електроніки та телекомунікацій НАУ.
У процесі навчання розглянуто питання з основ професійної педагогіки та методології викладання для фахівців авіаційних навчальних центрів. Програма курсів, схвалена Державною авіаційною службою України, передбачає проведення навчання за такими модулями: «Основи викладацької майстерності», «Управління навчальною аудиторією», «Психологічні особливості міжособистісної взаємодії в малих групах», «Педагогічні конфлікти та шляхи їх розв’язання», «Особливості управління емоціями людини (інструктора)», «Способи відновлення емоційної рівноваги».
Навчальний процес забезпечували працівники кафедри педагогіки та психології професійної освіти НН Гуманітарного інституту – к. пед. н., доцент Л. Доценко та к. пед. н., доцент І. Каряка, керівник проекту – завідувач кафедри, д. пед. н., професор Е. Лузік.
Періодичність навчання за програмою «Інструктор (викладач) авіаційного навчального закладу» - 1 раз на 2 роки. Запрошуємо на курси всіх зацікавлених!
Телефон для довідок: (044) 406–70–34, e-mail: kpk@nau.edu.ua