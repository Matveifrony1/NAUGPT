Заголовок: Зустріч з кореспондентом The New Yorker: погляд на війну в Україні очима міжнародного журналіста
Дата: 24/10/2024
URL: https://nau.edu.ua/ua/news/2024/10/zustrich-z-korespondentom-the-new-yorker-poglyad-na-viynu-v-ukraini-ochima-mizhnarodnogo-zhurnalista.html
==================================================

10 жовтня 2024 року
доцентка кафедри української мови та культури Факультету лінгвістики та соціальних комунікацій
Тетяна Клиніна
взяла участь у публічній лекції
Джошуа Яффи «A Reporter's Notebook: A Decade of Covering Peace and War in Russia and Ukraine»
в рамках програми академічної мобільності.
Джошуа Яффа
– відомий кореспондент престижного видання The New Yorker та автор книги «Між двох вогнів: правда, амбіції та компроміс у путінській росії» (Between Two Fires: Truth, Ambition, and Compromise in Putin's Russia), яка здобула премію Орвелла у 2021 році. Під час виступу
журналіст поділився своїм професійним досвідом
трансформації від московського кореспондента до військового репортера в Україні.
Особливу увагу присутніх привернула розповідь
про нещодавнє інтерв’ю з Президентом України Володимиром Зеленським, проведене у вересні 2024 року.
Спираючись на багаторічний досвід роботи в Києві та інших регіонах світу,
Джошуа Яффа представив свій аналіз можливих напрямків розвитку
політичної та соціальної ситуації в регіоні. Такі зустрічі відіграють важливу роль у поглибленні розуміння української ситуації американською академічною спільнотою та сприяють формуванню об'єктивного висвітлення подій в Україні на міжнародній арені.