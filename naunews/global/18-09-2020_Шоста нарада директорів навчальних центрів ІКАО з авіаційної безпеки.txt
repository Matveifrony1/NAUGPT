Заголовок: Шоста нарада директорів навчальних центрів ІКАО з авіаційної безпеки
Дата: 18/09/2020
URL: https://nau.edu.ua/ua/news/2020/veresen/shosta-narada-direktoriv-navchalnih-tsentriv-ikao-z-aviatsiynoi-bezpeki.html
==================================================

Під головуванням Галини Суслової проведено в онлайн-форматі шосту нараду директорів навчальних центрів ІКАО з авіаційної безпеки Європейського/Північноатлантичного регіону.
Участь у нараді також взяли начальник управління з підтримки та розвитку впровадження авіаційної безпеки штаб-квартири ІКАО Девід Стерланд, голова Паризького бюро ІКАО з авіаційної безпеки та спрощення формальностей Корнелія Людорф.
На зустрічі обговорено питання ефективності роботи центрів з розробки нових навчальних курсів ІКАО. Відбувся обмін думками щодо якості перекладів навчальних матеріалів та шляхи їх покращення із залученням експертів з України та інших країн регіону.
Корнелія Людорф відзначила вміння голови засідань директорів навчальних центрів з авіаційної безпеки Європейського/Північноатлантичного регіону Галини Суслової знаходити позитивні рішення спірних питань та визначати актуальні напрями організації безпеки авіації в умовах пандемії.