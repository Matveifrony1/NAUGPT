Заголовок: Візит делегації з провінції Чжецзян
Дата: 27/06/2019
URL: https://nau.edu.ua/ua/news/2019/6/vizit-delegatsii-z-provintsii-chzhetszyan.html
==================================================

Делегація з провінції Чжецзян (Китайська Народна Республіка) завітала з робочим візитом до університету. У складі делегації: директор відділу загальних справ Сунь Цзяньу (Sun Jianwu), заступник директора провінційного центру з надання освітніх кваліфікаційних послуг для іноземців Ван Цзіньдін (Wang Jinding), заступник директора Бюро людських ресурсів і соціального забезпечення району Бін Цзян Ши Цюн (Shi Qiong), заступник директора у справах іноземних експертів провінційного управління Чжан Хунвей (Zhang Hongwei), засновник і голова Фонду Cybernaut Чень Бінь (Chen Bin), генеральний директор корпорації Чжецзян Чаншенняо Технології охорони здоров'я Жуань Хуацзюнь (Ruan Huajun) та генеральний директор корпорації Ханчжоу Цзінє Інтелектуальні технології Лай Цзяньлян  (Lai Jianliang).
Ректор Володимир Ісаєнко презентував університет та розповів про перспективи  розвитку міжнародної співпраці НАУ. Він наголосив, що прикладом взаємовигідного партнерства є відкриття спільного Україно-китайський інституту аерокосмічних технологій (CUAT) в місті Ханчжоу (КНР).
Представники китайської делегації зазначили, що серед китайської молоді досить високий попит на навчання в українських закладах вищої освіти, зокрема, в Національному авіаційному університеті.  Сторони обговорили можливості та умови навчання студентів з провінції Чжецзян в НАУ. Гості також відвідали авіаційний навчальний ангар, навчальні і наукові лабораторії та Музей НАУ.