Заголовок: Невідомі здійснили спробу підпалу головного адміністративного корпусу НАУ
Дата: 03/11/2020
URL: https://nau.edu.ua/ua/news/2020/zhovten/nevidomi-zdiysnili-sprobu-pidpalu-golovnogo-administrativnogo-korpusu-nau.html
==================================================

Вночі невідомі здійснили спробу підпалу головного адміністративного корпусу НАУ
Сьогодні, близько другої ночі, невідомі здійснили спробу підпалу головного адміністративного корпусу Національного авіаційного університету.
Для цього, на першому поверсі будівлі були вибиті вікна. Через них до приміщень корпусу невідомі закинули димові шашки.
На виклик охорони, до НАУ прибули працівники ДСНС України та поліції. Також працювали вибухотехники.
Повідомлення про спробу підпалу і зумисного пошкодження майна університету зареєстроване правоохоронцями.
Осередки вогнища вдалося оперативно загасити, ніхто з працівників НАУ не постраждав.
Вказані події вчергове засвідчують наявність зацікавлених у дестабілізації роботи університету.
Не виключено, що це пов’язано зі звільненням колишнього керівництва НАУ.
Свіробітники Національного авіаційного університету засуджують такі незаконні дії збоку провокаторів і розраховують на відповідну реакцію уповноважених правоохоронних органів.