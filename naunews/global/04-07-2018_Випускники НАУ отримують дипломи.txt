Заголовок: Випускники НАУ отримують дипломи
Дата: 04/07/2018
URL: https://nau.edu.ua/ua/news/1/7/vipuskniki-nau-otrimuyut-diplomi.html
==================================================

3 липня у актовому залі НАУ відбувся випуск за освітнім ступенем «бакалавр» Навчально-наукового інституту екологічної безпеки. Дипломи отримали випускники факультетів екології, охорони навколишнього середовища та збалансованого природного користування, біотехнології; хімічної технології,  геодезії, картографії та землеустрою.
На святі були присутні ректор НАУ Володимир Ісаєнко, проректори університету Оксана Вовк та Олександр Запорожець, заступники директора Інституту екологічної безпеки Валентина Гроза та Ірина Матвєєва, професори Віталій Чумак, Катерина Гаркава, Ірина Новаковська та Олег Железняк.
У вітальному слові ректор університету звертаючись до випускників висловив сподівання, що їх студентські роки не закінчаться, адже молоді люди мають можливість продовжити навчання й на другому етапі освіти отримати кваліфікаційний рівень магістра. А згодом, при бажанні, хтось зможе вибрати для себе наукову чи викладацьку діяльність.
Ректор також розповів випускникам про отримання гранду на інститут, що покращить його науково-технічну базу. «Бажаю вам не зупинятися на досягнутому, не залежно від того, де ви виберете собі фах. І нагадаю, що диплом НАУ згідно з Лісабонською конвенцією визнається в європейському і  американському просторі, де знають наш університет уже багато років. Тому, майте на увазі, що ви стаєте власниками міжнародно визнаного диплому, - зазначив Володимир Миколайович. - Також зичу вам гарних успіхів не тільки в побудові кар’єри, а й у власній сім’ї».
Ректор також наголосив, що випускники НАУ працюють в солідних компаніях як в Україні так і за кордоном, дехто навіть очолює міністерства та уряди інших держав.
Привітав випускників і проректор університету з міжнародних зв’язків Олександр Запорожець, який 10 років тому був призначений директором інституту екологічної безпеки, а40 років назад і сам закінчив наш університет:  «Сьогодні 20 років, як відбувся перший випуск із спеціальності безпека життя та життєдіяльності, якої сьогодні немає, але яка зараз має назву екологічна безпека. Дуже радий, що за ці 20 років ми отримали велику кількість визнаних випускників, які працюють у тому числі і на авторитет нашого університету».
Кожен із представників президії також висловив випускникам напутні слова в майбутню дорогу, яка б вона не склалася, як в професійному так і в особистому житті.
Найочікуванішим і наурочистішим для випускників та їх рідних, безумовно, стало вручення Володимиром Ісаєнком молодим людям дипломів. На згадку про цей пам’ятний день було зроблено загальне фото випускників з викладачами НАУ.
Згодом був і сюрприз від «Укргазбанку»: його представник подарував випускникам книгу Костянтина Стогнія з автографом автора, а також провів розіграш грошових призів, які були перераховані учасникам на еко-картки безкоштовно зареєстрованими раніше.
Додамо, що у цей же день дипломи про закінчення НАУ також отримали випускники  Навчально-наукового інституту міжнародних відносин.