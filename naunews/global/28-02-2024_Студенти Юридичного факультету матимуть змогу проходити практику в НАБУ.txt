Заголовок: Студенти Юридичного факультету матимуть змогу проходити практику в НАБУ
Дата: 28/02/2024
URL: https://nau.edu.ua/ua/news/2024/2/studenti-yuridichnogo-fakultetu-matimut-zmogu-prohoditi-praktiku-v-nabu.html
==================================================

З метою модернізації практичної підготовки фахівців Національний авіаційний університет та його структурні підрозділи постійно налагоджують співпрацю з роботодавцями. Це дає змогу вивчати потребу у фахівцях певного напряму та забезпечувати набуття студентами професійних навичок під час практики.
За ініціативи Юридичного факультету, Національним авіаційним університетом
підписано Договір
про проведення практики студентів закладів вищої освіти з
Національним антикорупційним бюро України (НАБУ)
.
Згідно двосторонньої угоди, фахову та науково-дослідну практику в НАБУ проходитимуть студенти 4 курсу спеціальності 081 «Право» освітнього ступеня «Бакалавр» та 1-2 курсів спеціальностей 081 «Право» і 262 «Правоохоронна діяльність» освітнього ступеня «Магістр». Умова — середній бал успішності не нижчий за 80.
Висловлюємо щиру подяку директору НАБУ
Семену Кривоносу
за співпрацю заради побудови та розвитку успішного суспільства та ефективної держави та сподіваємось, що наше співробітництво у сфері освітянської діяльності та практичне навчання здобувачів вищої освіти стануть доброю традицією між нашими установами.