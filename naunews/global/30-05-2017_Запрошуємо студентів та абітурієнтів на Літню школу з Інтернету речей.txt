Заголовок: Запрошуємо студентів та абітурієнтів на Літню школу з Інтернету речей
Дата: 30/05/2017
URL: https://nau.edu.ua/ua/news/2017/5/nn-ian-natsionalnogo-aviatsiynogo-universitetu-zaproshue-studentiv-ta-abiturientiv-na-litnyu-shkolu-z-internetu-rechey.html
==================================================

НН ІАН Національного авіаційного університету запрошує студентів та абітурієнтів на Літню школу з Інтернету речей.
19-24 червня, Простір неформальної освіти NAU HUB (Гарматна 53)
Реєстрація до 11 червня:
https://goo.gl/forms/GCTx26XjqqZwUgyL2
Участь безкоштовна. Кількість місць обмежена.
Інтернет речей – тренд останніх років. Інтернетом речей називають мережу пристроїв, що спілкуються між собою за допомогою бездротового зв’язку. Розумним стає все – від кавоварки і холодильника до космічних технологій.
Поділені на команди учасники школи протягом тижня працюватимуть над реальними проектами: метеостанція, система реєстрації відвідувачів, мобільний робот-дослідник мапи перешкод, система доступу до обладнання коворкінгу, керування віддаленим об’єктом засобами GSM/GPRS, система моніторингу якості повітря у приміщенні. Все необхідне для роботи, окрім ноутбуків, надають організатори школи.
Найкращі команди отримають призи від партнерів школи, а всі учасники - сертифікат про закінчення курсу ІоТ у літній школі.
Також в програмі школи візит у мейкер-спейс, де розробляються пристрої ІоТ.
У суботу учасники школи познайомляться з українськими компаніями і стартапами, які працюють в сфері ІоТ.
Програма школи
Понеділок (19 червня):
9.00 Реєстрація, кава
10.00 Привітальне слово
10.30 Вступ до програми школи
11.00 Проектний менеджмент: командна робота, етапи планування 12.00 Апаратні платформи побудови розумних пристроїв IoT
13.00 Обід
14.00 Тренінг із швидкого прототипування електронних пристроїв IoT. Частина 1
16.00 Робота над проектами
Вівторок (20 червня):
9.00 Електричний струм і алгоритми.
10.30 Хмарні технології та Великі дані
12.00 Введення до web-програмування
13.00 Обід
14.00 Робота над проектами
Середа (21 червня):
9.00 Індустріальній IoT
10.00 Сучасні інтегровані технології електроніки, Інтернету речей і радіолокації
11.30 Доплерівські мікрохвильові сенсори: принцип дії, технічні характеристики, використання в Інтернеті речей
13.00 Обід
14.00 Тренінг із швидкого прототипування електронних пристроїв IoT. Частина 2
16.00 Робота над проектами
Четвер (22 червня):
9.00 Мережеві протоколи IoT
10.30 Завадостійке кодування і криптографічний захист інформації в технологіях IoT
12.00 Як підготувати успішну презентацію
13.00 Обід.
14.00 Робота над проектами
16.00 Візит в хаб/компанію/мейкер плейс, що займається інтернетом речей
П’ятниця (23 червня):
9.00 Хакатон
Субота (24 червня):
10.00 Виступи представників бізнесів і організацій, що займаються інтернетом речей
12.00 Презентація проектів
14.00 Кава
14.30 Закриття школи, нагородження учасників