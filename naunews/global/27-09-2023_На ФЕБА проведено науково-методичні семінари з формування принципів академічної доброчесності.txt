Заголовок: На ФЕБА проведено науково-методичні семінари з формування принципів академічної доброчесності
Дата: 27/09/2023
URL: https://nau.edu.ua/ua/news/2023/9/na-feba-provedeno-naukovo-metodichni-seminari-z-formuvannya-printsipiv-akademichnoi-dobrochesnosti.html
==================================================

У вересні на факультеті економіки та бізнес-адміністрування проведено науково-методичні семінари з актуальних питань забезпечення академічної доброчесності. Зокрема, підготовлено презентаційні матеріали з актуальних питань нормативного регулювання, сучасних технологій контролю, види порушень, а також практичні кейси щодо дотримання принципів академічної доброчесності.
11 вересня пройшов захід на тему «Реалізація принципів академічної доброчесності на кафедрі маркетингу», на якому, відповідальна за напрям доцент Ганна Радченко разом з аудиторією в понад 60 здобувачів та колегами розглянули складові системи академічної доброчесності, її принципи. Зробили акценти на видах письмових академічних робіт та їх особливостях, правилах цитування і посилання на джерела інформації, а також на результатах опитування здобувачів за результатами весняного семестру щодо питань дотримання принципів академічної доброчесності.
Учасники розглянули кейси з прикладами порушення правил доброчесності та обговорили специфіку створення творчих робіт і презентацій, з якими маркетологи представляють кафедру на професійних конкурсах, фестивалях реклами, креатив-батлах, а також процедуру перевірки кваліфікаційних робіт на плагіат за допомогою програми Unichek та алгоритм роботи експертної комісії.
12 вересня - семінар на тему «Формування культури академічної доброчесності та якісне академічне письмо – запорука формування майбутніх фахівців». В ході заходу професоркою кафедри Самірою Пілецької під час доповіді було наголошено на принципах дотримання академічної доброчесності, розглянуто поняття, види і типи плагіату, особливості виявлення та встановлення фактів порушення академічної доброчесності здобувачами вищої освіти, охарактеризовано основні види академічних робіт, націлено увагу на правилах цитування і посилання на використані джерела, обговорено специфіку виконання наукових та академічних робіт і процедуру перевірки академічних текстів на плагіат, охарактеризовано специфіку роботи експертної ради на кафедрі. Також в ході зустрічі здобувачі вищої освіти були ознайомлені із відповідним розділом сайту НАУ, де висвітлені всі основні документи щодо забезпечення дотримання принципів академічної доброчесності.
З урахуванням того, що умовами успішної освітньої і наукової діяльності в академічному середовищі є висока академічна культура, яка передбачає не тільки дотримання принципу академічної доброчесності, а також наявність умінь та навичок академічного письма, старшою викладачкою кафедри Наталією Сафонік було представлено доповідь щодо основ академічного письма. В ході виступу доповідач схарактеризувала основні риси академічного письма, вміння, які необхідні для успішного оволодіння навичками академічного письма, його ключові характеристики, наголошено увагу на необхідності правильного цитування та посилання на використані джерела.