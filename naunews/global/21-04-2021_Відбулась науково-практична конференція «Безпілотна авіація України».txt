Заголовок: Відбулась науково-практична конференція «Безпілотна авіація України»
Дата: 21/04/2021
URL: https://nau.edu.ua/ua/news/2021/4/vidbulas-naukovo-praktichna-konferentsiya-bezpilotna-aviatsiya-ukraini.html
==================================================

14 квітня 2021 року у рамках ІV Міжнародного симпозіуму «Соціокультурний дискурс глобалізованого світу: наука, освіта, комунікація» відбулась науково-практична конференція «Безпілотна авіація України».
Захід організовано кафедрою історії та документознавства Факультету лінгвістики та соціальних комунікацій Національного авіаційного університету.
Конференція проходила в онлайн-форматі за участі понад 50 викладачів, науковців, докторантів, аспірантів та студентів. Від імені оргкомітету учасників привітав
заступник голови оргкомітету В.М. Гребенніков.
Програмою конференції було
передбачено 22 доповіді. Їх тематика охоплювала, головним чином, питання історії безпілотних літальних апаратів, нормативно-правові аспекти безпілотної авіації, сфери практичного застосування БПС, питання безпеки польотів і науково-технічних проблем.
У складі співавторів та наукових керівників були представлені заступник голови Державіаслужби України І.Л. Зелінський, досвідчені вчені і практики.
Було заслухано виступи 12 учасників конференції, що супроводжувалася презентаційними матеріалами.
Виступили доценти Алексєєв О.М., Бугайко Д.О., Гребенніков В.М., Захарчук О.М., Халецька Л.П., старші викладачі Ількова О.Г., Паскал Ж.В., Рокитський Є.Л, співробітник НВЦБА НАУ Рогожина Н.О. та студенти ФЕБІТ, ФАБД.
Конференція пройшла на високому рівні, а матеріали учасників, заявлених у програмі НПК, заслуговують на публікацію для широкого загалу.