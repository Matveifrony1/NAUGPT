Заголовок: Студенти-архітектори НАУ – місту Києву
Дата: 17/05/2017
URL: https://nau.edu.ua/ua/news/2017/5/studenti-arhitektori-nau-–-mistu-kievu.html
==================================================

Студенти-архітектори 4 курсу Навчально-наукового інституту аеропортів НАУ під керівництвом завідувача кафедри основ архітектури та дизайну Олени Трошкіної виконали проекти реконструкції благоустрою київських дворів житлових груп 1960-1980-х років забудови. Ідея була запозичена у колег із архітектурного факультету Національного університету «Львівська політехніка», які провели в минулому році серію work shop із означеної тематики.
Завданням студентських бригад було:
-визначити проблеми сучасного стану конкретного двору;
-обговорити ці проблеми із мешканцями будинків, вислухати їх побажання;
-запропонувати вирішення проблем та осучаснити благоустрій і ландшафтний дизайн обраних для проектування об’єктів.
За результатами виконаної роботи було проведено огляд-конкурс проектів. До складу журі входили фахівці із досвідом проектування міських територій та ландшафтного дизайну: завідувачі кафедр: дизайну інтер’єру – О. Олійник, містобудування – Г. Агєєва, основ архітектури та дизайну – О. Трошкіна, доценти зазначених кафедр - Л. Бармашина, Г. Болотов, Л. Гнатюк, М. Тимошенко, старший викладач С. Бікетов, Н. Здетовецька та асистенти К. Кутілов, В.  Пузирний. Очолила комісію директор ННІАП О. Чемакіна.
1 місце
присуджено студентському колективу 408 гр. –
Олександр Матюха, Олена Тельнюк, Яна Горгуль, Анастасія Метьолкіна.
2 місце
– присуджено студентським колективам: 403 гр. –
Катерина Ряба, Анастасія Оникієнко;
408 гр. – Ольга Заєць, Марія Махаммад.
3 місце
– присуджено студентським колективам: 403 гр. – Євген Тромса, Діна Дікан, Наталя Хімишинець;
408 гр. – Аліна Волошина, Аліна Захарченко;
408 гр.  – Ірина Івахно, Катерина Лук’яненко.
Журі конкурсу відзначило високий рівень робіт, які відобразили результат засвоєння знань з навчальних дисциплін «Ландшафтна архітектура», «Теорія містобудування», «Інженерний благоустрій населених місць».
Олена Олійник відзначила соціальну спрямованість студентських проектів та запропонувала представити дані проекти на Вченій раді ННІАП та на щорічному Міжнародному конкурсі «ИНТЕР*YEAR 2017», що пройде восени, в номінації «Міський інтер’єр».