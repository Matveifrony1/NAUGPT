Заголовок: Студенти Факультету міжнародних відносин  відвідали Конституційний Суд України
Дата: 02/02/2024
URL: https://nau.edu.ua/ua/news/2024/2/studenti-fakultetu-mizhnarodnih-vidnosin-vidvidali-konstitutsiyniy-sud-ukraini.html
==================================================

У рамках вивчення дисципліни «Конституційне право» для студентів Факультету міжнародних відносин проведено практичне заняття у
Конституційному Суді України.
Під час заходу студенти дізналися про ключові особливості діяльності цього органу конституційної юрисдикції, порядок організації його роботи, структуру та внутрішні особливості функціонування.
Працівники Суду
розповіли про сферу діяльності, основні напрями роботи, форми звернення до Суду, зокрема про конституційну скаргу. Студенти отримали актуальну інформацію щодо останніх та поточних справ.
Також для студентів
провели екскурсію
Конституційним Судом — ознайомили з історією, показали зали засідань, музейні експонати, розповіли про роботу архіву та бібліотеки.
Заняття у Конституційному Суді України мало вагому практичну складову та стало корисним для майбутніх юристів.