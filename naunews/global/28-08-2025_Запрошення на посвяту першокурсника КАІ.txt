Заголовок: Запрошення на посвяту першокурсника КАІ
Дата: 28/08/2025
URL: https://nau.edu.ua/ua/news/2025/8/24090.html
==================================================

Привіт, першокурсники!
30 серпня о 12:00
біля
Центру культури і мистецтв
на тебе чекає особлива подія — урочиста посвята першокурсників. Це буде твій перший справжній день в університеті, тому обов’язково приходь.
Що цікавого буде на посвяті?
По-перше, ти познайомишся з президенткою КАІ Ксенією Семеновою і деканами твого майбутнього факультету. Також будуть спеціальні гості, але їх імена поки секрет. По-друге, тебе чекають розіграші подарунків від університету — можливо, саме ти станеш одним із щасливчиків!.
Під час заходу ти дізнаєшся, які
можливості відкриває перед тобою навчання в КАІ.
Це буде корисно, щоб зрозуміти, що чекає на тебе в найближчі роки і які перспективи після випуску. Крім того, ти зможеш познайомитися з іншими першокурсниками — можливо, саме тут ти знайдеш своїх майбутніх друзів на всі студентські роки.
Посвята — це не просто офіційна церемонія, а свято з веселою атмосферою та сюрпризами. Тут починається твоя студентська історія, тому не пропускай цей важливий момент.
Зустрічаємося
30 серпня о 12:00 біля
Центру культури і мистецтв КАІ
Приходь знайомитися і зануритися в атмосферу КАІ. Чекаємо на тебе.