Заголовок: Знайомство з НАУ починається з Музею
Дата: 08/06/2017
URL: https://nau.edu.ua/ua/news/2017/6/znayomstvo-z-nau-pochinaetsya-z-muzeyu.html
==================================================

7 червня 2017 року співробітники Державного музею авіації спільно з фахівцями Центру допрофесійної підготовки Навчально-наукового інституту неперервної освіти запросили старшокласників ЗНЗ із 14 областей України - учасників Літньої школи-2017, відвідати освітній та культурний центр університету – Музей НАУ.
Учні ознайомилися з історією університету, етапами його розвитку, визначними подіями, досягненнями та успіхами як колективу, так і окремих видатних особистостей, зокрема засновниками наукових шкіл. Неабияке враження справили на старшокласників матеріали експозицій, що популяризують діяльність нашого університету, розкривають перспективи навчання в ньому.
Цікаву та змістовну екскурсію для гостей провів завідувач музею Я. Шевченко. Знайомство з історією Національного авіаційного університету допоможе майбутнім абітурієнтам зрозуміти його історичне значення, підтвердити правильність їхнього професійного вибору. Адже входження в родину завжди починається зі знайомства з її історичним минулим.