Заголовок: Зустріч представників НАУ та ANAC: нові перспективи співпраці в авіаційній галузі
Дата: 21/06/2023
URL: https://nau.edu.ua/ua/news/2023/6/zustrich-predstavnikiv-nau-ta-anac-novi-perspektivi-spivpratsi-v-aviatsiyniy-galuzi.html
==================================================

Представники Національного авіаційного університету (НАУ) під керівництвом ректора Максима Луцького зустрілись з адміністрацією Національного агентства цивільної авіації Бразилії (ANAС).
Максим Луцький розповів про технічний, освітньо-науковий, кадровий потенціал Національного авіаційного університету та окреслив можливості спільного навчання, перепідготовки й підвищення кваліфікації фахівців авіаційної галузі.
Особлива увага була приділена можливостям академічної мобільності для студентів і викладачів та дослідницьким програмам. Представники ANAС висловили зацікавленість у поглибленні співпраці з НАУ.
ANAС працює з 2005 року і його основними напрямками діяльності є стандарти експлуатації, інфраструктура аеропорту, льотна придатність тощо. Крім іншого, вони готують пілотів та мають власний тренувальний центр, який розташований зовсім поруч з аеропортом.
Максим Луцький зазначив, що співпраця між НАУ та ANAС має значний потенціал для розвитку професійної підготовки фахівців авіаційної галузі.
Ця зустріч стала важливим кроком для співпраці між Національним авіаційним університетом та Національним агентством цивільної авіації Бразилії. Вона відкриває нові можливості для обміну знаннями та досвідом, розширення академічних зв'язків та сприяє зміцненню дружніх відносин між Україною та Бразилією.