Заголовок: Національний авіаційний університет заключив Договір про співпрацю з Казахським державним юридичним університетом ім. М.С. Нарікбаєва
Дата: 28/04/2021
URL: https://nau.edu.ua/ua/news/2021/4/natsionalniy-aviatsiyniy-universitet-zaklyuchiv-dogovir-pro-spivpratsyu-z-kazahskim-derzhavnim-yuridichnim-universitetom-im-ms-narikbaeva.html
==================================================

Кульмінацією робочого візиту представників НАУ до Казахського державного юридичного університету ім. М.С. Нарікбаєва стала церемонія підписання Договору про співпрацю.
Після знайомства з університетом, його освітньою базою та потенціалом, плідного спілкування з керівництвом навчального закладу та обговорення можливостей міжуніверситетської взаємодії, ректор НАУ Максим Луцький та очільник Казахського державного юридичного університету ім. М.С. Нарікбаєва - голова правління Талгат Нарікбаєв, урочисто підписали документ який значно розширить можливості співпраці вишів у сфері освіти та науки.
У церемонії підписання Договору зі сторони НАУ взяли участь проректор з організаційно-правової та безпекової діяльності Сергій Юлдашев, директор Навчально-наукового інституту неперервної освіти Олексій Михальченко, декан Факультету міжнародних відносин Юрій Волошин, а також казахські колеги з КазДЮУ: ректор Сергій Пен, начальник відділу міжнародного співробітництва Шинар Закієва, декан Вищої школи права Ольга Бектібаєва, декан Вищої школи економіки Сауле Кемельбаєва, декан Вищої гуманітарної школи Анар Ібраєва та директорка Бізнес-школи КазДЮУ Жамал Аяпова.
Основними напрямами співробітництва Національного авіаційного університету з Казахським державним юридичним університетом визначені такі:
- реалізація програми подвійного диплому Факультету міжнародних відносин НАУ з Вищою школою права та Вищою школою економіки КазДЮУ;
- проходження стажувань та практик викладачами і студентами КазДЮУ на базі НАУ.
- розробка і реалізація програм академічної мобільності (навчання, викладання);
- створення і організація спільних курсів підвищення кваліфікації та програм сертифікації;
- забезпечення спільних дослідницьких робіт та підготовка здобувачів у рамках роботи над кандидатськими та докторськими дисертаціями;
- організація, проведення та участь у симпозіумах, конференціях, семінарах.
Також, ректор КазДЮУ запропонував прийняти на навчання 10 студентів НАУ на безоплатній основі.
Висловлюємо щиру подяку колегам з Республіки Казахстан за організацію візиту, теплий прийом та плідну роботу.
Попереду – спільні цікаві і взаємовигідні проєкти!