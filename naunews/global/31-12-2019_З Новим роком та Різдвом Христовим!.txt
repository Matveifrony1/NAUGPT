Заголовок: З Новим роком та Різдвом Христовим!
Дата: 31/12/2019
URL: https://nau.edu.ua/ua/news/1/12/z-novim-rokom-ta-rizdvom-hristovim.html
==================================================

Стрімко добігає кінця 2019 рік, ведучи із собою низку зимових свят.  А там уже й годинник вмикає зворотній відлік, за яким почнеться новий 2020 рік.
2019 приніс і світлу радість, і темний смуток, та все ж ми вдячні йому за те, що стали сильнішими.  Рік, що минає поповнив Національний авіаційний університет тисячами нових студентів, ми підписали угоди про міжнародну співпрацю з чеською льотною школою «F AIR», китайським Освітньо-технологічним центром, Європейською організацією публічного права. Університет придбав п’ять літаків та тренажер французької компанії «SARL ALSIM SIMULATEURS» для Міжнародного центру підготовки пілотів НАУ.
Уже магічним розташуванням цифр 20 20  наступний рік обіцяє бути цікавим й особливим. Цей рік – активних і цілеспрямованих людей, які не сидять, склавши руки, не бояться нестандартних рішень, завжди рухаються вперед. Тож ставте перед собою високі цілі, не стримуйте своїх мрій, впевнено ідіть до них, відкидаючи сумніви. І нехай поруч з вами будуть успіх і удача. Хай вас оточують вірні й сміливі друзі готові без роздумів кинутися вам на допомогу, готові розділити ваші успіхи й невдачі. Хай у наступному 2020 році здійсняться ваші бажання, хай в родині кожного з вас запанують злагода і достаток!
Хочу привітати вас із прийдешнім Різдвом Христовим і побажати, щоб Вифлеємська зірка запалила у ваших душах надію, зміцнила віру й подарувала любов. Нехай Святвечір наповнить ваші серця світлом радості і любові, нехай осяє ваш шлях до успіху.
Щиро,
Володимир Ісаєнко