Заголовок: Реалізація та перспективи судової реформи
Дата: 29/11/2016
URL: https://nau.edu.ua/ua/news/2016/11/realizatsiya-ta-perspektivi-sudovoi-reformi.html
==================================================

25-26 листопада 2016 року на базі Європейського університету пройшла XII Всеукраїнська правнича школа з судочинства «Реалізація та перспективи судової реформи», у роботі якої взяла участь студентка Навчально-наукового Юридичного інституту Андріана Жаб’як.
Протягом двох днів для учасників правничої школи проведилися майстер-класи провідних суддів різних ланок судочинства та юристів-практиків, а саме: Наталії Марчук – судді Вищого спеціалізованого суду України, Василя Юрченка - судді Вищого адміністративного суду України у відставці, Богдана Кушніра - директора Другого київського місцевого центру з надання безоплатної вторинної правової допомоги, Ольги Додух - старшого юриста АО «Юскутум», Віталія Оджиковського - адвоката, старшого радника «КМ Партнери», Станіслава Батрина -  голови ГО «Відкрита Україна» (керівника Проекту «Відкритий суд»), директора ЮК «Lions Litigate», Дмитра Федоренка - адвоката, керуючого партнера АО «Адвокатська компанія «Арцео».
Практичні працівники поділились зі студентами досвідом, обговорили проблеми та перспективи розвитку адвокатури та судочинства в Україні, розкрили секрети методики роботи з клієнтами тощо.
На завершення правничої школи учасникам було запропоновано взяти участь у моделюванні судового засідання за невідомою їм фабулою.
Навчання у правничій школі  значно підвищує фаховість та конкурентоздатність студентів-юристів, які завжди активно беруть участь у даних заходах.