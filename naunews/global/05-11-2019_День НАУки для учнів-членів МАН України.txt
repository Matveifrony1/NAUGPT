Заголовок: День НАУки для учнів-членів МАН України
Дата: 05/11/2019
URL: https://nau.edu.ua/ua/news/2019/11/den-nauki-dlya-uchniv-chleniv-man-ukraini.html
==================================================

День науки для учнів-членів МАН України відбувся в Національному авіаційному університеті для обдарованої учнівської молоді Рішельєвського ліцею Одеського національного університету імені І. І. Мечникова. Ліцеїсти взяли участь у практичному занятті в Навчальному  ангарі. Науковці університету розповіли про різноманітні літаки, принципи їх дії, можливості в польоті. Учні, виявивши великий інтерес до освоєння авіаційної техніки та здобуття відповідних інженерно-технічних професій, мали змогу керувати літаком на місці пілота, оглянути механізми і основні принципи дії техніки.
Профорієнтаційну лекцію манівцям прочитали директор Інституту інноваційних освітніх технологій Наталія Муранова та завідувач кафедри базових і спеціальних дисциплін Ольга Бруяка. Майбутні абітурієнти отримали вичерпні відповіді на запитання щодо перспектив навчання в НАУ та кар’єрного розвитку в майбутньому.
Навчальні екскурсії для юних дослідників сприяють професійній орієнтації, розвитку талантів і здібностей, вдалому професійному вибору, залученню до науково-дослідницької діяльності учнів на базі Національного авіаційного університету.
Замовити програму для учнів можна в Центрі обдарованої учнівської молоді: (044)406-72-09, 406-74-15, 406-74-04, obdarovana@nau.edu.ua
Реєстрація за посиланням