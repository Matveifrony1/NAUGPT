Заголовок: Всеукраїнська конференція молодих учених і студентів  «Аеро-2015. Повітряне і космічне право»
Дата: 30/11/2015
URL: https://nau.edu.ua/ua/news/2015/11/vseukrainska-konferencziya-molodix-uchenix-i-studentiv-aero-2015-povitryane-i-kosmichne-pravo.html
==================================================

26 листопада 2015 року в Навчально-науковому Юридичному інституті відбулася Всеукраїнська конференція молодих учених і студентів «Аеро-2015. Повітряне і космічне право». У ній взяли участь учені у сфері повітряного права, авіації, а також керівники та фахівці юридичних установ.
Зі словами привітання до учасників звернулися: В. Харченко – в.о. ректора, проректор з наукової роботи НАУ, д.т.н., професор, заслужений діяч науки і техніки України, лауреат Державної премії України; І. Сопілко – директор НН ЮІ НАУ, д.ю.н.; С. Мельничук – заступник начальника відділу правового забезпечення Державної авіаційної служби України.
З цікавістю були заслухані змістовні доповіді  Г. Суслової – керівника Інституту ІСАО, професора, заслуженого працівника вищої школи України, експерта ІСАО; К. Водоласкової – провідного фахівця тендерно-договірного відділу Державного підприємства «Міжнародний аеропорт Бориспіль», к.ю.н.; І. Копотуна – проректора з навчальної роботи Інституту ЗРУ, д.ю.н., старшого наукового співробітника; С. Кузіна – начальника відділу управління ризиками, державного інспектора з авіаційного нагляду за льотною експлуатацією Державної авіаційної служби України; О. Комісарука – заступника начальника окремого контрольно-пропускного пункту «Київ»; О. Пасенюка – судді Конституційного Суду України, к.ю.н., професора, заслуженого юриста України; С. Пєткова – заступника директора Департаменту антикорупційного законодавства з питань юстиції і безпеки Міністерства юстиції України, д.ю.н., професора; В. Рибачок – віце-президента ПП «Юридичне бюро Рижого», к.ю.н.; С. Стеценка – першого заступника начальника Інституту кримінально-виконавчої служби, д.ю.н., професора, члена-кореспондента Національної академії правових наук України, заслуженого діяча науки і техніки України; А. Суббота – професора кафедри спеціальних дисциплін та організації професійної підготовки Національного університету державної податкової служби України, д.ю.н.; С. Філіппова – професора кафедри кримінального права Національної академії державної прикордонної служби України, к.психол.н., доцента.
Заслухавши та обговоривши 229 доповідей учасників конференції з 20 регіонів України та 2 зарубіжних держав, 30 навчальних закладів та 13 установ і організацій були  сформульовані загальні положення про особливості сучасного стану розвитку повітряного та космічного права. Учасники конференції - молоді вчені, аспіранти  та студенти  довели, що вони і надалі готові працювати над собою, удосконалюватись задля того, щоб змінити нашу країну на краще.