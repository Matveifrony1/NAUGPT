Заголовок: Вітання ректора НАУ Максима Луцького з нагоди Дня знань
Дата: 01/09/2023
URL: https://nau.edu.ua/ua/news/2023/9/shanovni-studenti-kolegi-vikladachi-natsionalnogo-aviatsiynogo-universitetu.html
==================================================

Шановні студенти, колеги, викладачі Національного авіаційного університету!
Вітаю вас зі Святом Першого вересня – Днем знань!
Ми пережили пандемію, нас спіткала війна та багато інших випробувань, які вплинули на всі аспекти нашого життя. Тому перш за все я хочу висловити вам глибоку повагу за вашу міцність духу, волю до перемоги та незламну віру в майбутнє.
Сьогодні особливий момент, коли ми знову нарешті збираємося на навчання в офлайн форматі навіть в надскладних умовах воєнного стану. Важливо пам'ятати, що ця можливість народилася завдяки спільним зусиллям, відповідальності та тим, хто щоденно боронить нашу землю та захищає українські землі.
Національний авіаційний університет завжди був та залишається осередком знань, де молодь формується не лише як фахівці, але й як гідні громадяни, готові вносити позитивні зміни у світ. Ми разом стоїмо перед великими викликами, і я вірю, що ваша енергія, рішучість та творчий підхід допоможуть подолати всі труднощі та досягти нових вершин.
Нехай цей навчальний рік принесе вам незабутні враження, плідну працю та натхнення для досягнення ваших цілей.
Пам'ятайте, ви – майбутнє нашої держави!