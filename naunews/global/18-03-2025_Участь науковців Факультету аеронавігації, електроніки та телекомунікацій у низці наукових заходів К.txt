Заголовок: Участь науковців Факультету аеронавігації, електроніки та телекомунікацій у низці наукових заходів Київського Природничо-наукового ліцею № 145
Дата: 18/03/2025
URL: https://nau.edu.ua/ua/news/2025/3/uchast-naukovtsiv-fakultetu-aeronavigatsii-elektroniki-ta-telekomunikatsiy-u-niztsi-naukovih-zahodiv-kiivskogo-prirodnicho-naukovogo-litseyu-№-145.html
==================================================

З 10 по 14 березня
провідні вчені та викладачі ФАЕТ взяли участь у
Декаді науки «3,14»
Київському Природничо-науковому ліцеї №145 (КПНЛ-145), одному з кращих ліцеїв України.
Цикл науково-популярних заходів від ФАЕТ відкрив декан
Роман Одарченко
, виступивши перед 11-ми класами ліцею з лекцією на тему
«Перспективи розвитку телекомунікаційних систем та технологій».
Він підкреслив, що факультет пропонує сучасні освітні програми, які повністю відповідають актуальним тенденціям розвитку науки і техніки, а студенти мають можливість отримати не лише теоретичні знання, а також практичні навички в сучасних лабораторіях з новітнім обладнанням — наприклад «AJAX» або студентське конструкторське бюро «SKY».
Завідувач кафедри АКІК
Віктор Синєглазов
провів лекції для 10-х та 11-х класів КПНЛ-145 на тему
«Штучний інтелект та його особливості»
, ознайомивши ліцеїстів із результатами досліджень очолюваної кафедри з розробки апаратного забезпечення та алгоритмів ШІ. Слухачів особливо зацікавив той факт, що розробки
Віктора Синєглазова та його колег затребувані далеко за межами України.
Доцент кафедри ЕРМІТ
Євген Габрусенко п
ровів дві лекції для 11-х класів на тему
«Фізичні основи радіоелектронної боротьби та радіорозвідки»
, ознайомивши слухачів з нелінійними явищами в радіопередавальних і радіоприймальних пристроях, які відкривають можливості блокувати канали ворожого зв’язку та управління, а також подавати підроблені команди в каналах зв'язку з перехопленням управління ворожими технічними засобами або солдатами на полі бою.
Доцент кафедри АСУ
Юрій Безкоровайний
провів бесіду з 11-класниками на тему
«Авіоніка і системи управління: історія та перспективи розвитку»
, під час якої майбутні вступники ознайомилися з принципами управління літаками та обробки і відображення польотної інформації для екіпажу та наземних диспетчерських служб.
Доцентка кафедри ЕРМІТ
Олександра Мірошниченко
прочитала для 10-х класів лекцію на тему «
Жива людина: як побачити її органи та не зашкодити»
, розповівши про новітні досягнення фахівців філії кафедри ЕРМІТ на НВО «Телеоптика». Слухачі були здивовані тим, що електронні діагностичні системи розробки та вироблення вітчизняної «Телеоптики» користуються попитом не лише в Україні, а також у провідних країнах світу.
Участь провідних науковців та викладачів ФАЕТ у Декаді науки «3,14» КПНЛ-145 стала важливою подією, яка сприяє
популяризації сучасних досягнень науки і техніки серед молоді
та залученню талановитих випускників закладів середньої освіти до навчання за спеціальностями і освітніми програмами, що пропонує факультет.