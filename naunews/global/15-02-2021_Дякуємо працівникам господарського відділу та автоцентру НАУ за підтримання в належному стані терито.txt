Заголовок: Дякуємо працівникам господарського відділу та автоцентру НАУ за підтримання в належному стані території університету!
Дата: 15/02/2021
URL: https://nau.edu.ua/ua/news/2021/2/dyakuemo-pratsivnikam-gospodarskogo-viddilu-ta-avtotsentru-nau-za-pidtrimannya-v-nalezhnomu-stani-teritorii-universitetu.html
==================================================

Засніжені дороги завжди є серйозною проблемою і для водіїв, і для пішоходів, і для комунальних служб. Та НАУ підготувався до негоди заздалегідь: уся снігоочищувальна техніка була приведена у готовність ще до настання негоди, підготовлено запас паливно-мастильних матеріалів та сумішей для посипання доріг.
Всі вихідні працівники автоцентру та господарського відділу в посиленому режимі розчищали територію університету від снігу.
Зранку 15 лютого співробітники НАУ змогли оцінити, наскільки служби університету впоралися з опадами. Пішохідні доріжки розчищені, автомобілі пересуваються вільно.
Синоптики застерігають, що з 15 лютого у Києві температура повітря буде знижуватись і може сягнути 25 градусів морозу. У найближчі дні у місті також продовжуватиме сніжити. Співробітники автоцентру НАУ просять не використовувати власні авто під час снігопаду, а також не лишати машини на узбіччях, що може призвести до ускладнень роботи снігоприбиральної техніки.