Заголовок: На Факультеті економіки та бізнес-адміністрування НАУ відбувся онлайн-семінар «Проектний менеджмент як драйвер трансформаційних процесів України»
Дата: 21/02/2022
URL: https://nau.edu.ua/ua/news/2022/2/na-fakulteti-ekonomiki-ta-biznes-administruvannya-nau-vidbuvsya-onlayn-seminar-proektniy-menedzhment-yak-drayver-transformatsiynih-protsesiv-ukraini.html
==================================================

18 лютого, в рамках роботи наукового гуртка «Дослідження напрямів розвитку економічних систем» кафедри економіки повітряного транспорту Факультету економіки та бізнес-адміністрування (ФЕБА) Національного авіаційного університету, в онлайн форматі відбувся науково-практичний семінар «Проектний менеджмент як драйвер трансформаційних процесів України».
З вітальним словом до учасників звернувся декан факультету, доктор економічних наук Сергій Смерічевський. Він зазначив, що взаємодія із стейкхолдерами і обмін думками з фахівцями-практиками є дуже важливими у процесі реалізації освітніх програм як для здобувачів вищої освіти, так і для науково-педагогічних працівників та побажав всім учасникам плідної праці.
Під час роботи семінару, з науково-практичною доповіддю виступила к.е.н., керівник експертної групи з питань транскордонного співробітництва Директорату регіональної політики Міністерства розвитку громад та територій України Аскенія Кая. Вона розповіла про методологічні засади проектного консалтингу та інструментарії інституційного регулювання проектної активності в регіональній економіці.
До обговорення запропонованої тематики долучились:
- головний бухгалтер Комунального підприємства «Київпастранс» Маргарита Пімжина;
- заступник декана ФЕБА, доктор економічних наук Ольга Вовк;
- завідувач кафедри економіки повітряного транспорту, доктор економічних наук Олена Ареф’єва;
- викладачі, аспіранти та студенти факультету.