Заголовок: Проблеми емпіричних досліджень: психологія та гуманітаристика
Дата: 21/01/2017
URL: https://nau.edu.ua/ua/news/2017/1/problemi-empirichnih-doslidzhen-psihologiya-ta-gumanitaristika.html
==================================================

20 січня 2017 року завідувач кафедри української мови та культури Навчально-наукового гуманітарного інституту І. Бурлакова та доцент О. Сєдашова стали учасниками ІХ Міжнародної науково-практичної конференції «Проблеми емпіричних досліджень у психології та гуманітарних науках». Конференція була присвячена 565-річчю від дня народження Леонардо да Вінчі, і відбулася у рамках EUROPEAN ACADEMIC ASSEMBLY 2017. О. Сєдашова провела для учасників заходу майстер-клас «Креативне лідерство в освіті». На конференції було порушено широке коло як теоретичних, так і практичних проблем. Основними напрямами роботи стали: Леонардо да Вінчі та його внесок у розвиток гуманітарних наук; філософські, дослідницько-емпіричні та культурологічні аспекти творчості Леонардо да Вінчі; проблема методу в психології: теоретичний та історичний аспекти; емпіричний фундамент психодіагностики: проблема ефективності тестів; соціально-психологічний експеримент: антиномії емпіричності та етичності; перспективи тренінгового методу в психології та соціальній роботі; проблема ефективності розвивального впливу: можливості та обмеження педагогічних технологій; проблеми освіти у сучасному світі: інтеграція, ідентифікація, синтез. Конференція стала хорошим майданчиком для обміну ідеями та думками для фахівців як психологів, так і гуманітаріїв.