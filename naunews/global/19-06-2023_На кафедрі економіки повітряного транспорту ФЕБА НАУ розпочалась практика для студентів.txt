Заголовок: На кафедрі економіки повітряного транспорту ФЕБА НАУ розпочалась практика для студентів
Дата: 19/06/2023
URL: https://nau.edu.ua/ua/news/2023/6/na-kafedri-ekonomiki-povitryanogo-transportu-feba-nau-rozpochalas-praktika-dlya-studentiv.html
==================================================

Здобувачі вищої освіти факультету економіки та бізнес-адміністрування (ФЕБА) освітніх рівнів «Бакалавр» та «Магістр» з 12 червня 2023 року проходять практику у різних форматах, здобуваючи практичні навички і досвід, формуючи професійні компетенції шляхом імплементації набутих знань у реальному секторі економіки й управління.
Так, з 12 червня на кафедрі економіки повітряного транспорту ФЕБА здобувачі вищої освіти освітніх програм «Економіка підприємства» розпочали навчальну, дослідницьку та професійну практику.
Навчальна практика «Фаховий тренінг» для студентів-бакалаврів 1 курсу проходить з використанням дистанційних методів (керівник практики к.е.н. Альона Ковальчук) є обов’язковим елементом навчання, який дозволяє закріпити отримані протягом 1-го курсу знання та вміння.
Дослідницьку практику (керівник практики к.е.н. Марія Андрієнко) студенти-бакалаври 2 курсу проходять у АТ КБ «Приватбанк», що дозволяє їм апробувати набуті компетенції у практичній діяльності, дослідити взаємодію підприємств із банківським сектором економіки. Професійна практика у сфері економіки підприємства для студентів-магістрів (керівник практики к.е.н. Наталія Сафонік) є логічним завершенням 1-го курсу магістратури та дозволяє виявити практичні аспекти, проблеми та шляхи їх подолання на досліджуваних підприємствах.