Заголовок:До уваги усіх учасників акредитаційного процесу!

Дата: ----------
URL: https://naqa.gov.ua/2022/03/%D0%B4%D0%BE-%D1%83%D0%B2%D0%B0%D0%B3%D0%B8-%D1%83%D1%81%D1%96%D1%85-%D1%83%D1%87%D0%B0%D1%81%D0%BD%D0%B8%D0%BA%D1%96%D0%B2-%D0%B0%D0%BA%D1%80%D0%B5%D0%B4%D0%B8%D1%82%D0%B0%D1%86%D1%96%D0%B9%D0%BD/
==================================================
До уваги усіх учасників акредитаційного процесу!
Усвідомлюючи необхідність завершити процедуру оцінювання та вдосконалення освітніх програм, за якими відбувалася або запланована акредитаційна експертиза, Національне агентство із забезпечення якості вищої освіти інформує.

Національне агентство розгляне і ухвалить рішення щодо усіх освітніх програм, які були зафіксовані у графіку акредитації на 2021-2022 рр., з урахуванням Постанови КМУ № від 16 березня 2022 р. № 295 «Про особливості акредитації освітніх програм, за якими здійснюють підготовку здобувачі вищої освіти, в умовах воєнного стану».
Національне агентство прикладе всі зусилля, щоб здійснити процедуру акредитації в повному обсязі, за умови, що експертні групи завершили експертизу освітньої програми в ЗВО до оголошення воєнного стану.
Якщо станом на 24.02.2022 за освітньою програмою був чинний сертифікат про акредитацію (напряму, спеціальності, освітньої програми), його дія буде продовжена відповідно до п.1 Постанови КМУ № від 16 березня 2022 р. № 295 «Про особливості акредитації освітніх програм, за якими здійснюють підготовку здобувачі вищої освіти, в умовах воєнного стану». У такому випадку завантажувати заяву та відомості про самооцінювання до інформаційної системи Національного агентства не потрібно.
Відповідно до згаданої вище Постанови КМУ (п. 2) Національне агентство може ухвалити рішення про надання умовної (відкладеної) акредитації. Для формування рішення за цією підставою просимо вас завантажити заяву та відомості про самооцінювання вашої освітньої програми до інформаційної системи Національного агентства. У разі неможливості заповнення форми відомостей про самооцінювання з технічних причин просимо повідомляти на електронну пошту support@naqa.gov.ua.
Звертаємо вашу увагу, що строки заповнення відомостей про самооцінювання пролонговано, кінцева дата можливого завантаження: 10.05.2022 р.

Для організації підтримки закладів вищої освіти під час процедури акредитації Національне агентство створило електронну адресу helpnaqa@naqa.gov.ua.

Ваші звернення будуть переадресовані консультативним групам, що допоможуть вам у вирішенні ваших питань