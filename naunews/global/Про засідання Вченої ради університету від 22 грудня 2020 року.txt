Заголовок:Про засідання Вченої ради університету від 22 грудня 2020 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-22-grudnya-2020-roku/
==================================================
Про засідання Вченої ради університету від 22 грудня 2020 року
22 грудня 2020 року у Національному авіаційному університеті відбулося засідання Вченої ради університету.

Засідання відбулося із дотриманням карантинних обмежень відповідно до постанови Кабінету Міністрів України від 22 липня 2020 року № 641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» (зі змінами).

Згідно пункту 4 Положення про Вчену раду Національного авіаційного університету було проведено обрання виборних представників до складу Вченої ради та 22 грудня 2020 року було затверджено новий склад Вченої ради університету терміном на п’ять років. Першим питанням порядку денного постало питання про обрання голови Вченої ради Національного авіаційного університету, який, відповідно до пункту 3.2. Положення про Вчену раду Національного авіаційного університету, обирається таємним голосуванням із числа членів Вченої ради університету, які мають науковий ступінь та/або вчене звання, на строк діяльності Вченої ради. За результатами таємного голосування «за» ‑ 66, «проти» ‑ немає, «недійсних бюлетенів» ‑ 2 головою Вченої ради університету обрано в.о. декана Аерокосмічного факультету КУЛИКА Миколу Сергійовича. Рішення Вченої ради університету від 22 грудня 2020 року (протокол №11) про обрання голови Вченої ради Національного авіаційного університету введено в дію наказом в.о. ректора від 22 грудня 2020 року №568/од.

Вчена рада університету присвоїла вчене звання доцента: по кафедрі засобів захисту інформації БАЛАНЮКУ Юрію Вікторовичу – доценту кафедри засобів захисту інформації Факультету кібербезпеки, комп’ютерної та програмної інженерії, кандидату технічних наук; по кафедрі льотної експлуатації, аеродинаміки та динаміки польоту ЗАДКОВІЙ Олені Володимирівні – доценту кафедри льотної експлуатації, аеродинаміки та динаміки польоту Льотної академії Національного авіаційного університету, кандидату педагогічних наук; по кафедрі іноземної філології ГАРМАШ Тетяні Андріївні – доценту кафедри іноземної філології Факультету лінгвістики та соціальних комунікацій, кандидату педагогічних наук; кафедрі фізико-математичних дисциплін КОВАЛЬОВУ Юрію Григоровичу – доценту кафедри фізико-математичних дисциплін Льотної академії Національного авіаційного університету, кандидату технічних наук; по кафедрі засобів захисту інформації МАРТИНЮК Ганні Вадимівні – доценту кафедри засобів захисту інформації Факультету кібербезпеки, комп’ютерної та програмної інженерії, кандидату технічних наук; по кафедрі комп’ютерних мультимедійних технологій МАТВІЙЧУК-ЮДІНІЙ Олені Василівні – доценту кафедри комп’ютерних мультимедійних технологій Факультету міжнародних відносин, кандидату педагогічних наук; по кафедрі української мови та культури СІБРУК Анастасії Володимирівні – доценту кафедри української мови та культури Факультету лінгвістики та соціальних комунікацій, кандидату філологічних наук; по кафедрі комп’ютеризованих електротехнічних систем та технологій СТАХОВІЙ Анжеліці Петрівні – доценту кафедри комп’ютеризованих електротехнічних систем та технологій Аерокосмічного факультету, кандидату технічних наук; по кафедрі іноземної філології ХАЙДАРІ Наталії Ігорівні – доценту кафедри іноземної філології Факультету лінгвістики та соціальних комунікацій, кандидату педагогічних наук; по кафедрі історії та документознавства ХАЛЕЦЬКІЙ Лесі Пилипівні – доценту кафедри історії та документознавства Факультету лінгвістики та соціальних комунікацій, кандидату історичних наук; по кафедрі права та правового регулювання авіаційної діяльності ЧУМАКУ Олександру Олексійовичу – професору кафедри права та правового регулювання авіаційної діяльності Льотної академії Національного авіаційного університету, доктору юридичних наук.

Ключовим питанням постало питання про затвердження плану роботи Вченої ради на 2021 рік.

У зв’язку з оголошенням конкурсу на заміщення посади ректора Національного авіаційного університету відповідно до частини другої статті 42 Закону України «Про вищу освіту» та з урахуванням Методичних рекомендацій щодо особливостей виборчої системи та порядку обрання керівника вищого навчального закладу, затверджених постановою Кабінету Міністрів України від 05.12.2014 р. № 726 Вчена рада університету затвердила «Положення про дільничну виборчу комісію з виборів ректора Національного авіаційного університету»; «Положення про порядок акредитації та організації роботи спостерігачів, громадських спостерігачів, представників засобів масової інформації на виборах ректора Національного авіаційного університету» та внесено зміни до «Положення про вибори ректора Національного авіаційного університету» та «Положення про головну виборчу комісію з виборів ректора Національного авіаційного університету».

Затверджено низку положень: Положення про Приймальну комісію Національного авіаційного університету, Положення про Апеляційну комісію Національного авіаційного університету, Положення про Фахову атестаційну комісію Національного авіаційного університету та інші. Затверджено Праивла прийому до Національного авіаційного університету та до відокремлених структурних підрозділів Національного авіаційного університету у 2021 році.

Окрім того, затверджено освітньо-професійних програм зі спеціальностей, за якими здійснюється підготовка здобувачів вищої освіти за освітнім ступенем «Бакалавр» та «Магістр» у новій редакції у Національному авіаційному університеті, затверджено низку тем докторських дисертацій, рекомендовано до друку наукові журнали, монографії та збірники наукових праць.