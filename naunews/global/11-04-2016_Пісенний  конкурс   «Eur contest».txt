Заголовок: Пісенний  конкурс   «Eur contest»
Дата: 11/04/2016
URL: https://nau.edu.ua/ua/news/2016/4/pisennij-konkurs-eur-contest.html
==================================================

6 квітня 2016 року в Навчально-науковому  інституті Міжнародних відносин відбувся пісенний  конкурс   «Eur contest». Він відбувся на підтримку державної програми заходів - святкування Дня  Європи в Україні.
Кафедра іноземних мов спільно з Інформаційним центром Європейського Союзу підготували даний захід, ініціатором  якого виступила Оксана Кулешова, старший викладач кафедри іноземних мов. Організатори мали на меті сприяти формуванню у студентської молоді нового європейського світогляду, усвідомленню приналежності України до європейської сім'ї народів, а також розвитку творчого потенціалу
Завданням конкурсу – ознайомити студентів ННІМВ  з культурною спадщиною та пісенними традиціями європейських країн: Англія,  Австрія, Іспанія, Уельс, Шотландія, Ірландія, Швейцарія, Німеччина, Франція, Україна. А також продемонструвати мовну компетентність учасників конкурсу.  Презентації відеороликів, колоритні костюми, вокальні дані - усе це свідчило про серйозні наміри  учасників здобути перемогу. Для визначення переможців бралися до уваги,і оцінки журі, та гучність аплодисментів, тобто підтримка публіки.
Наші щирі вітання переможцям:
I-місце 106 група, спеціальність  «Міжнародне право»
II-місце 203 група, спеціальність «Міжнародний бізнес»
III-місце 108 група, спеціальність «Міжнародна інформація»
Студенти зазначили, що проведення таких заходів не тільки позитивно впливають на імідж інституту, а вкотре нагадують молоді про європейськість України, її потенціал.
Переможці конкурсу були відзначені подарунками від Представництва ЄС в Україні.