Заголовок: У НАУ відкрито Інформаційно-просвітницький центр з прав людини
Дата: 23/12/2021
URL: https://nau.edu.ua/ua/news/2021/12/u-nau-vidkrito-informatsiyno-prosvitnitskiy-tsentr-z-prav-lyudini.html
==================================================

В рамках підписаного раніше Меморандуму про співпрацю між Уповноваженим Верховної Ради України з прав людини та Національним авіаційним університетом, на Юридичному факультеті (ЮФ) університету відкрито Інформаційно-просвітницький центр з прав людини.
Метою створення центру є проведення правопросвітницької роботи, формування правосвідомості та правової культури молоді.
Протягом грудня директором Інформаційно-просвітницького центру, доцентом кафедри теорії та історії держави і права ЮФ НАУ Оленою Макеєвою, спільно зі студентами факультету, проведено правопросвітницькі заходи для школярів міста Києва, а саме:
- у спеціалізованій школі І-ІІІ ступенів з поглибленим вивченням іноземних мов № 220 міста Києва проведено бесіду «Юридична відповідальність неповнолітніх». Доповідачами виступили студенти Зоряна Бакула та Ольга Слуцька.
- для учнів спеціалізованої школи І-ІІІ ступенів з поглибленим вивченням української мови і літератури № 260 міста Києва відбувся тренінг з правового виховання на тему «Право у моєму житті». Студенти Яна Темченко та Маргарита Григоренко розкрили сутність права, його ознаки та функції, міжнародні та національні стандарти прав людини.
Також, Олена Макеєва представила школярам презентацію Юридичного факультету НАУ та розповіла про його структуру, навчання на факультеті, творчі заходи, які відбуваються в університеті.