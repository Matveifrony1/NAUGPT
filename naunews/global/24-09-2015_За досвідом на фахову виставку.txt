Заголовок: За досвідом на фахову виставку
Дата: 24/09/2015
URL: https://nau.edu.ua/ua/news/2015/9/za-dosvidom-na-faxovu-vistavku.html
==================================================

16-18 вересня 2015 року у рамках виставки «Comfort House 2015», що тривала у виставковому центрі «КиївЕкспоПлаза», було проведено низку відкритих лекцій і майстер-класів під загальною назвою «Design innovation. Міжнародні дні дизайну та архітектури». Їх відвідали студенти другого курсу напряму «Дизайн» ІА НАУ на чолі зі старшим викладачем кафедри комп’ютерних технологій дизайну і графіки Любавою Обуховською.  За три дні вони прослухали 7 відкритих лекцій і майстер-класів відомих британських, італійських та українських представників сфери дизайну та архітектури, побачили цікаві, створені ними проекти, почули їх професійні думки з проектування різних об’єктів, ознайомилися з експонатами виставки – різними матеріалами для будівництва та опорядження. Студенти мають викласти свої враження та думки у індивідуальних звітах з проробленої роботи, після чого буде загальне обговорення на практичному занятті щодо тенденцій у сфері дизайну.