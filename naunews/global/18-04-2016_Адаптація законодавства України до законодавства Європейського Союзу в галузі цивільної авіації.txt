Заголовок: Адаптація законодавства України до законодавства Європейського Союзу в галузі цивільної авіації
Дата: 18/04/2016
URL: https://nau.edu.ua/ua/news/2016/4/adaptacziya-zakonodavstva-ukraini-do-zakonodavstva-evropejskogo-soyuzu-v-galuzi-czivilnoi-aviaczii.html
==================================================

12 квітня 2016 року в Навчально-науковому Юридичному інституті відбувся науково-методичний семінар на тему «Адаптація законодавства України до законодавства Європейського Союзу в галузі цивільної авіації».
У процесі проведення наукового заходу відбулась змістовна дискусія, в якій прийняли участь: Ірина Сопілко – директор Навчально-наукового Юридичного інституту, д.ю.н., доцент, професор кафедри конституційного і адміністративного права; Ростислав Калюжний - відповідальний за наукову роботу ННЮІ, д.ю.н., професор, професор кафедри теорії та історії держави і права; Олексій Юлдашев - д.ю.н., професор, завідувач кафедри цивільно-правових дисциплін Міжрегіональної Академії управління персоналом; Гулієв Аріф Джаміль огли - д.ю.н., професор кафедри міжнародного права ННІМВ НАУ; Олена Миргородська – в.о. начальника відділу правового забезпечення державної авіаційної служби; Дмитро Бугайко – к.е.н., доцент, провідний науковий співробітник НАУ; викладачі та студенти Навчально-наукового Юридичного інституту.
Учасниками семінару піднято ряд проблем, які необхідно вирішувати як у науково-правовому так і в практичному аспектах. Так, наприклад, обговорено основні принципи адаптації законодавства України до законодавства ЄС; проблеми гармонізації національної нормативно-правової бази України в галузі цивільної авіації до вимог Європейського Союзу; питання імплементації Авіаційних правил ЄС в законодавство України; особливості правового регулювання співробітництва України з ЄС тощо.
По закінченні дискусії учасниками науково-методичного семінару висловлено пропозиції та рекомендації щодо вирішення проблем в галузі цивільної авіації. Особливо звернено увагу на перспективи інтеграції національного законодавства до законодавства Європейського союзу з метою подальшого вдосконалення та налагодження взаємодії правового поля у використанні повітряного простору, здійснення перевезень, безпеки в цивільній авіації.