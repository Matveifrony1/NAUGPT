Заголовок: Офіційне відкриття Україно-китайського аерокосмічного інституту інноваційних технологій (CUAT)
Дата: 13/11/2018
URL: https://nau.edu.ua/ua/news/1/11/ofitsiyne-vidkrittya-ukraino-kitayskogo-aerokosmichnogo-institutu-innovatsiynih-tehnologiy-(cuat).html
==================================================

11 листопада 2018 року у Міжнародному виставковому центрі міста Ханчжоу (КНР) відбулося друге скликання Форуму майбутнього району Сяошань «Наші прагнення», в роботі якого взяли участь понад 700 учасників.
Головна мета форуму – продемонструвати досягнення підприємницької діяльності та розвиток навколишнього середовища, сприяння розвитку науки та інновацій району Сяошань. Відкрив захід керівник району Сяошань Ван Мін.
Форум розпочався з церемонії відкриття Україно-китайського аерокосмічного інституту інноваційних технологій (CUAT). Офіційну церемонію провели ректор Національного авіаційного університету Володимир Ісаєнко та секретар партійного комітету району Сяошань Тун Гуйлі.
Засновник інкубатору «Founders Space» Стів Хоффман та секретар робочого комітету «Qianjiang Century city», заступник керівника управління зони техніко-економічного розвитку в районі Сяошань Хуан Гуоцзюнь офіційно відкрили «Founders Space центр» міста Ханчжоу.
Також відбулась церемонія відкриття «Банку для талановитих кадрів району Сяошань» та платформи сервісного обслуговування талановитих кадрів.