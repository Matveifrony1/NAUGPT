Заголовок: Інформаційний супровід формування професійної компетентності майбутніх архітекторів
Дата: 28/02/2019
URL: https://nau.edu.ua/ua/news/2019/2/informatsiyniy-suprovid-formuvannya-profesiynoi-kompetentnosti-maybutnih-arhitektoriv.html
==================================================

Викладачі та студенти Факультету архітектури, будівництва та дизайну взяли участь у презентації бібліографічних покажчиків серії «Енергозбереження та енергоефективність». Видання підготовлені Міністерством регіонального розвитку, будівництва та житлово-комунального господарства України спільно з Державною науковою архітектурно-будівельною бібліотекою імені В. Г. Заболотного.
Покажчики охоплюють таки напрями: «Альтернативні джерела енергії», «Енергоефективність у житловому будівництві та житлово-комунальному господарстві», «Тепло- та ресурсозбереження».
В обговоренні основних проблем енергозбереження взяли участь Роман Радченко, начальник Відділу енергозбереження в сфері житлово-комунального господарства Департаменту систем життєзабезпечення та житлової політики Мінрегіону України; Сергій Денисюк, директор Інституту енергозбереження та енергоменеджменту НТУУ «Київський політехнічний інститут імені Ігоря Сікорського»; Галина Агєєва, член-кореспондент Академії будівництва України, завідувач кафедри містобудування НАУ; Галина Стрелкова, доцент кафедри електропостачання НТУУ «Київський політехнічний інститут імені Ігоря Сікорського».
Галина Агеєва надала конструктивні пропозиції щодо подовження співпраці з Державною науковою архітектурно-будівельною бібліотекою імені В. Г. Заболотного, а студенти отримали запрошення від Мінрегіону України залучитися до вирішення актуальних проблем ефективного використання енергії.