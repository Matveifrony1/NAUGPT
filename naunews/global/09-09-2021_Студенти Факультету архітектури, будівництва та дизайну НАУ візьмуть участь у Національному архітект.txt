Заголовок: Студенти Факультету архітектури, будівництва та дизайну НАУ візьмуть участь у Національному архітектурному конкурсі «STEEL FREEDOM’2021»
Дата: 09/09/2021
URL: https://nau.edu.ua/ua/news/2021/9/studenti-fakultetu-arhitekturi-budivnitstva-ta-dizaynu-nau-vizmut-uchast-u-natsionalnomu-arhitekturnomu-konkursi-steel-freedom’2021.html
==================================================

Вже восьмий рік поспіль Український центр сталевого будівництва оголошує Національний архітектурний студентський конкурс «STEEL FREEDOM».
Метою конкурсу є залучення молодих архітекторів до впровадження сталевих конструкцій у проектні рішення об’єктів комерційної нерухомості.
В рамках проекту, 8 вересня у Національному авіаційному університеті відбулась презентація «STEEL FREEDOM’2021». Про умови та особливості цьогорічного конкурсу розповів координатор Андрій Римаренко.
Здобувачі вищої освіти зі спеціальностей 191 «Архітектура та містобудування», 192 «Будівництво та цивільна інженерія» Факультету архітектури, будівництва та дизайну (ФАБД) НАУ мали можливість ознайомитися з конкурсними завданнями та темами для створення двох проектів:
- бізнес-центр у місті Києві (замовники: девелоперська компанія UDP та КАН Девелопмент);
- культурний центр у місті Києві (замовники: Perfect Group та Riverside Development).
У обговоренні конкурсних завдань взяли участь декан ФАБД НАУ Віктор Карпов, заступник декана ФАБД НАУ Валентина Грабовчак, доцент кафедри Галина Агєєва, студенти 2-4 курсів освітнього ступеня Бакалавр та 1-го курсу освітнього ступеня Магістр.
Отримавши настанови, поради та рекомендації, студенти НАУ, розділившись на команди, приступили до вивчення конкурсних завдань та пошуку креативних рішень.
Бажаємо перемоги командам ФАБД НАУ!