Заголовок: В НАУ УРОЧИСТО ПОСВЯТИЛИ В ПЕРШОКУРСНИКИ ПОНАД 2200 СТУДЕНТІВ
Дата: 31/08/2016
URL: https://nau.edu.ua/ua/news/2016/8/v-nau-urochisto-posvyatili-v-pershokursniki-ponad-2200-studentiv.html
==================================================

31 серпня 2016 р. у Національному авіаційному університеті  відбулася церемонія урочистої посвяти першокурсників. Для цього майбутні студенти усіх Навчально-наукових інститутів університету зібралися на Площі знань біля Центру культури та мистецтв.
На урочисту подію були запрошені почесні гості – перший заступник Міністра інфраструктури України Євген Кравцов, перший заступник генерального директора «Міжнародного аеропорту «Київ» Олег Петровський, виконуючий обов'язки генерального директора «Міжнародного аеропорту «Бориспіль» Євгеній Дихне, народний депутат України Андрій Тетерук, заступник голови Солом’янської районної в м. Києві державної адміністрації Олена Горпинченко та начальник відділу у справах сім’ї, молоді та спорту Солом’янської районної в м. Києві державної адміністрації Ірина Кустова.
Зі вступним словом виступила т. в. о. ректора НАУ Тамара Іванова. Вона привітала студентів, побажала їм натхнення та насиченого студентського життя: «Ви майбутня слава не тільки нашого університету, а й усієї України. Щиросердно вітаю кожного з вас у стінах Національного авіаційного університету. Пишайтеся тим, що ви стали студентами. Це крок до формування вашого дорослого життя, подальшої долі. Визначитися з професією – надзвичайно важливо. Збережіть те, що вам залишили наші випускники. Будьте достойними дітьми батьків, що вас виховали, достойними учнями школи, що вас навчила та гідними студентами нашого університету.
Народний депутат України Андрій Тетерук привітав першокурсників та побажав творчого та успішного студентського життя. Нардеп, зокрема, закликав пам’ятати тих героїв, які щодня дарують нам мирне небо над головою та боронять Україну.
Виконуючий обов'язки генерального директора «Міжнародного аеропорту «Бориспіль»  Євгеній Дихне у привітальному слові наголосив: «Ви стали членами великої авіаційної родини. Я закликаю кожного з вас вчитися. Не бійтеся, будьте кращими і будуйте кар’єру. Авіація нині переживає дуже складні часи, і саме ви покликані змінити ситуацію на краще. Від чотирьохтисячного колективу аеропорту «Бориспіль» вітаю вас із початком студентського життя та сподіваюся на допомогу кожного з вас у відродженні української авіації».
«Авіація є чи не провідною у транспортної галузі нашої держави, а «Міжнародний аеропорт «Київ» - важливачастина її життєдіяльності», – сказав перший заступник генерального директораОлег Петровський. Олег Миколайович нагадав, що аеропорт багато років є базою стажування для спеціалістів Національного авіаційного університету і запросив усіх майбутніх авіаторів до практичного навчання в стінах аеропорту «Київ». Він згадав і власні студентські роки в НАУ та закликав усіх першокурсників не марнувати роки навчання.
Хвилюючою миттю було вшанування хвилиною мовчання пам’яті захисників Вітчизни, які віддали життя на Сході нашої країни у боротьбі за її незалежність та мир.
У ході урочистої частини т. в. о. ректора Іванова Т. В. вручила першокурсникам «ключ» як символ до відкриття нових незвіданих знань, вершин науки та життєвих перемог.
Після урочистої частини першокурсників вітали творчі колективи Центру культури та мистецтв Національного авіаційного університету та студенти із сольними виступами, зокрема ансамбль танцю «Політ», танцювальний клуб «Діамант-Еліт», команда-учасник Київської Ліги сміху «Свет далеких планет», а також сольні виконавці – Влад Павлов, Катерина Романчук та випускниця університету Лалі Ергемлідзе.
Посвята в першокурсники – чудова традиція авіаційного. Щиро бажаємо всім першокурсникам активної участі в житті та розвитку університету. Нехай здобуті знання стануть щасливим квитком до здійснення їхніх мрій.
http://joinfo.ua/sociaty/1178587_V-NAU-torzhestvenno-posvyatili-studenti-2200.html
http://kvedomosti.com/561468-v-nau-torzhestvenno-posvyatili-studenty-2200-pervokursnikov.html
http://joinfo.ua/sociaty/1178628_Prorektor-NAU-Vladimir-Shulga-Nineshnie-studenti.html
http://divannaya-sotnya.com/ukraine/prorektor-nau-vladimir-shulga-nyneshnie-studenty-proslavyat-ukrainu-v-budushhem