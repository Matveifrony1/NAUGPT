Заголовок: Перемога на міжнародному конкурсі молодих учених
Дата: 19/06/2017
URL: https://nau.edu.ua/ua/news/2017/6/peremoga-na-mizhnarodnomu-konkursi-molodih-uchenih.html
==================================================

Доцент кафедри соціології та політології Навчально-наукового гуманітарного інституту Інна Семенець-Орлова здобула І місце у V Міжнародному конкурсі молодих учених «Архетипіка і публічне управління: стратегії та механізми розв’язання конфліктів у сучасному світі». Захід відбувся в рамках міжнародного семінару Української школи архетипіки 29-30 травня 2017 р. за участю засновника постмодерністської соціології, професора Сорбонни Мішеля Маффесолі.
Професор Маффесолі дав дві публічні лекції – у НАДУ при Президентові України на тему «Неотрайбалізм і сучасна політика децентралізації» та в Інституті соціології НАН України на тему «Трансформація політичного в етичне: моральні цінності постмодерного простору». Опісля він вручив дипломи переможцям конкурсу. Захід видався корисним для обміну науковим досвідом та налагодження співпраці між вченими із України, Франції, Грузії, Азербайджану, Білорусії, Казахстану та багатьох інших країн.