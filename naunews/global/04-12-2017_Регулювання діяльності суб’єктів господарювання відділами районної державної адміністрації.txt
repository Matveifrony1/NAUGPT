Заголовок: Регулювання діяльності суб’єктів господарювання відділами районної державної адміністрації
Дата: 04/12/2017
URL: https://nau.edu.ua/ua/news/2017/12/regulyuvannya-diyalnosti-sub’ektiv-gospodaryuvannya-viddilami-rayonnoi-derzhavnoi-administratsii.html
==================================================

29 листопада 2017 року студенти денної форми навчання Навчально-наукового юридичного інституту НАУ у приміщенні Солом’янської районної державної адміністрації у місті Києві відвідали лекцію-тренінг на тему: «Регулювання діяльності суб’єктів господарювання відділами районної державної адміністрації».
Мета заходу - ознайомлення майбутніх фахівців-юристів із специфікою регулювання діяльності суб’єктів господарювання місцевими органами влади з урахуванням процесів децентралізації в Україні.
У заході взяли учать професори кафедри господарського, повітряного та космічного права Дмитро Беззубов, Надія Армаш, а також студенти третього курсу НН ЮІ.
«На сьогоднішній день процедура реєстрації суб’єктів господарювання, в тому числі в транспортній сфері займає не більше 5-7 діб за умови наявності реєстраційних документів та відсутності законних підстав для відмови у реєстрації», - зазначила начальник відділу реєстрації суб’єктів господарювання, к.ю.н. Маргарита Коренева під час проведення лекції.
Студенти під час екскурсії кулуарами Солом’янської районної державної адміністрації у місті Києві познайомилися із специфікою реєстрації документів суб’єктів господарювання, структурою відділу реєстрації суб’єктів господарювання та системою надання адміністративних послуг даним органом влади.