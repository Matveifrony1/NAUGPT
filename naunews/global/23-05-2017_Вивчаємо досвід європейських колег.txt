Заголовок: Вивчаємо досвід європейських колег
Дата: 23/05/2017
URL: https://nau.edu.ua/ua/news/2017/5/vivchaemo-dosvid-evropeyskih-koleg.html
==================================================

У сучасних умовах входження України у європейський освітній простір  пріоритетним напрямком освітньої та наукової діяльності вищого навчального закладу є міжнародне стажування науково-педагогічних працівників та вивчення досвіду провідних європейських навчальних закладів. Так, протягом 1-7 травня  2017 року  доцент кафедри теорії та історії держави і права Навчально-наукового Юридичного інституту Олена Макеєва відвідала місто Прагу (Чехія) в рамках програми стажування «Європейські освітні системи Євросоюзу: перспективи співпраці і розвитку».
Під час стажування у Празькому інституті підвищення кваліфікації Олена Макеєва ознайомилась з системою вищої освіти ЄС, сучасними освітніми технологіями, що використовуються в очному, заочному та e-learning навчанні. Провідними лекторами Карлового університету були представлені освітні моделі та стратегії в державних університетах Чехії, а також  навчальні плани, за якими навчаються студенти. Важливою та корисною для слухачів з України стала інформація щодо наукових публікацій в провідних європейських виданнях, грантів, програм, джерел фінансування освіти і науки.
Отриманий досвід стажування, співпраці та спілкування із зарубіжними колегами дозволив піднятися на ще одну освітню сходинку Олені Макеєвій та сприяв підвищенню рівня її професіоналізму, адже отримані знання будуть неодмінно викладачем використані у навчально-науковій діяльності.