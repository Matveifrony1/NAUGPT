Заголовок: Кадрові ротації в НАУ: до роботи приступили 4 новопризначених виконувачів обов’язків проректора
Дата: 02/11/2023
URL: https://nau.edu.ua/ua/news/2023/11/kadrovi-rotatsii-v-nau-do-roboti-pristupili-4-novopriznachenih-vikonuvachiv-obov’yazkiv-prorektora.html
==================================================

Відучора в кадровому складі Національного авіаційного університету відбулися певні ротації — до роботи, відповідно до наказу Голови комісії з реорганізації НАУ, в.о. ректора Володимира Шульги приступили:
- Корченко Олександр Григорович, доктор технічних наук, професор, лауреат Державної премії України в галузі науки і техніки, Заслужений діяч науки і техніки України – в.о. проректора з наукової роботи, на час мобілізації Романенка Є.О.;
- Котелянець Віталій Володимирович, кандидат технічних наук – в.о. проректора з економіки та господарської роботи, замість Сотнікова Дмитра Анатолійовича, який перейшов на іншу роботу та звільнився за згодою сторін;
- Семенова Ксенія Ігорівна, асистент кафедри електроніки ЕРМІТ ФАЕТ, співзасновниця NAUHUB і Наукового товариства студентів, аспірантів, докторантів НАУ, депутат Київської міської ради – в.о. проректора з наукової роботи та інноваційного розвитку, яка замінила на посаді Шкуратова Олексія Івановича, у зв’язку з його переходом на роботу в інший ЗВО;
- Петченко Марина Валентинівна, кандидат економічних наук, доцент – в.о. проректора з гуманітарної політики та інновацій, замість Тімкіної Світлани Юріївни, яка перейшла на іншу посаду в НАУ.
Усі новопризначені посадові особи володіють достатнім досвідом, знаннями, професійними та вольовими якостями для управління діяльністю визначеного напряму університетського життя.
Їх основне завдання – забезпечити прозорий процес реорганізації університету відповідно до сучасних стандартів і потреб освіти й науки в Україні.
Щиро бажаємо успіхів новому керівному складу НАУ і сподіваємось, що вони істотно посприяють підвищенню рівня компетентності та конкурентоспроможності університету на національному та міжнародному рівнях, що відкриє нові можливості для наших студентів і науковців.