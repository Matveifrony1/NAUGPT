Заголовок: Наступний етап заходів у рамках «Тижня вогнегасників»
Дата: 25/04/2018
URL: https://nau.edu.ua/ua/news/1/4/nastupniy-etap-zahodiv-v-ramkah-tizhnya-vognegasnikiv.html
==================================================

25 квітня за планом протипожежних заходів, що проводяться в рамках «Тижня вогнегасників», пройшов наступний етап перевірки технічного обслуговування вогнегасників у першому корпусі та у підрозділах університету. Про це повідомив начальник служби пожежної безпеки Андрій Ігнатко.
- Вогнегасники раз на місяць перевіряє людина, яка відповідає за дану процедуру у підрозділі. А один раз на рік проводиться їх повноцінна діагностика. Якщо під час процедури виявлено недоліки, то вогнегасник відправляється на ремонт чи перезарядку, якщо вогнегасник не відповідає вимогам, то він іде на списання. Також, проводиться перевірка журналу обліку вогнегасників, – зазначив Андрій Ігнатович.
Нагадуємо, що даний захід проходить згідно з наказом № 164 від 06.04.2018 і має на меті підвищення рівня пожежної безпеки та здійснення заходів щодо запобігання виникнення пожеж у НАУ.