Заголовок: В НАУ пройшли навчання адміністративного складу щодо цивільного захисту та пожежної безпеки
Дата: 31/08/2023
URL: https://nau.edu.ua/ua/news/2023/8/v-nau-proyshli-navchannya-administrativnogo-skladu-shchodo-tsivilnogo-zahistu-ta-pozhezhnoi-bezpeki.html
==================================================

Перед початком занять в новому навчальному році в Національному авіаційному університеті (НАУ) було проведено спеціальне навчання для адміністративного складу з теми "Алгоритм дій за сигналом цивільного захисту "Повітряна Тривога", а також щодо послідовності дій у випадку виникнення пожежі на території НАУ.
В рамках цього заходу декани факультетів, директори інститутів та керівники структурних підрозділів НАУ вивчили алгоритми та процедури, що пов'язані з оперативним реагуванням на можливі загрози, пов'язані з безпекою на території університету.
Наш перший пріоритет — це забезпечення безпеки та комфорту для всіх членів нашої спільноти.
Були розглянуті наступні питання:
• місця укриттів у навчальних корпусах, де проводяться заняття.
• маршрути та порядок руху до укриттів.
• правила поведінки в укритті.
• дії працівників на робочому місці за сигналом «Повітряна тривога»
• дії керівників занять (викладачів) та здобувачів вищої освіти під час занять у разі оголошення сигналу «Повітряна тривога» та після завершення небезпеки, а саме з отриманням сигналу «Відбій повітряної тривоги»
• алгоритм дій у разі виникнення пожежі або загоряння на об’єктах університету тощо.
Таке навчання дозволяє підготувати наш колектив до швидкого та дієвого реагування в разі необхідності. Ми прагнемо створити максимально безпечне навчальне середовище, де кожен студент може, наскільки це можливо в умовах безпекової ситуації сьогодення, зосередитися на здобутті знань та розвитку.