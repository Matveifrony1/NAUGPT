Заголовок: Участь НАУ у започаткуванні екологічних законотворчих ініціатив
Дата: 21/10/2016
URL: https://nau.edu.ua/ua/news/2016/10/uchast-nau-u-zapochatkuvanni-ekologichnih-zakonotvorchih-initsiativ.html
==================================================

Представники  навчально-наукового Інституту екологічної безпеки НАУ -доцент кафедри екології Сергій Шаманський та доцент кафедри біотехнології Валерій Карпенко взяли участь у круглому столі на тему «Тверді побутові відходи (ТПВ): поводження, перспективи комплексної переробки, бар’єри та законодавчі ініціативи». Захід відбувся у приміщенні Торгово-промислової палати України.
Круглий стіл був організований Громадською радою при Міністерстві регіонального розвитку, будівництва та житлово-комунального господарства України, комітетом з питань підприємництва у сфері житлово-комунального господарства України, комітетом з питань природокористування та охорони навколишнього середовища при Торгово-промисловій палаті України та Громадською організацією «Міжнародна асоціація термоенергетичних компаній».
Обговорювалися екологічні та економічні проблеми, пов’язані з ТПВ в Україні та нові законодавчі ініціативи для вирішення організаційних питань їх комплексної переробки.