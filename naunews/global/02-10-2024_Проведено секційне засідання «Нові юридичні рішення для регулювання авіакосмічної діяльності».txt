Заголовок: Проведено секційне засідання «Нові юридичні рішення для регулювання авіакосмічної діяльності»
Дата: 02/10/2024
URL: https://nau.edu.ua/ua/news/2024/10/provedeno-sektsiyne-zasidannya-novi-yuridichni-rishennya-dlya-regulyuvannya-aviakosmichnoi-diyalnosti.html
==================================================

26 вересня 2024 року в
рамках проведення XI Всесвітнього конгресу
«Авіація в XXI столітті — Безпека в авіації та космічні технології»
Юридичним факультетом проведено секційне засідання
«Нові юридичні рішення для регулювання авіакосмічної діяльності».
Відкриваючи захід, в.о. декана Юридичного факультету, кандидатка юридичних наук, доцентка
Валерія Філінович
вітаючи учасників
, зазначила:
«Стрімкий розвиток технологій в авіації та космосі відкриває перед нами нові горизонти, але водночас ставить перед суспільством чимало юридичних викликів. Зокрема, вбачається потреба в оновленні правової бази щодо використання повітряного простору, запуску нових комерційних проектів в космосі, захисту прав людини в даній галузі та, безумовно, безпеки польотів».
До обговорення проблем
та пошуку нових юридичних рішень для регулювання авіакосмічної діяльності
долучилися
вітчизняні й зарубіжні вчені, юристи-практики, зокрема:
Альваро Андрес Ерісес Браво
— юрист Університету Буенос-Айреса, фахівець з космічного права Національного інституту повітряного та космічного права Аргентинської Республіки, член Міжнародного інституту космічного права (IISL), Лауреат премії «Альдо Армандо Кокка» в галузі космічного права;
Катерина Водоласкова
— кандидатка юридичних наук, представниця Інституту авіаційного, космічного та кіберправа Кельнського університету (Німеччина);
Віталій Чернега
— доктор юридичних наук, професор кафедри цивільного права і процесу Юридичного факультету НАУ, доцент;
Олексій Костенко
— доцент кафедри конституційного та адміністративного права Юридичного факультету НАУ, доктор філософії в галузі права;
Любов Нецька
— завідувачка кафедри господарського, повітряного та космічного права Юридичного факультету НАУ, кандидатка юридичних наук, доцентка;
Софія Лихова
— завідувачка кафедри кримінального права і процесу Юридичного факультету НАУ, докторка юридичних наук, професорка;
Оксана Панова
— професорка кафедри кримінального права і процесу Юридичного факультету НАУ, докторка юридичних наук, професорка;
Людмила Шапенко
— завідувачка кафедри конституційного та адміністративного права Юридичного факультету НАУ, кандидатка юридичних наук, доцентка.
Під час роботи секції обговорювались
важливі для нашої держави питання щодо регулювання приватних комерційних космічних польотів, ролі космічних технологій для безпеки й оборони, а також участь міжнародних організацій на початкових етапах побудови інституційної структури в авіаційній галузі.
Окрему увагу спікери присвятили
новим стандартам та викликам галузі штучного інтелекту в авіаційному секторі, а також комерційним проектам, які трансформують космічну галузь.
Цікавість викликали і доповіді щодо
впливу правового регулювання дистанційних пілотів на авіаційну безпеку, правової дерегуляції інвестування у сфері повітряних перевезень, глобальних тенденцій та національних перспектив формування Космічної доктрини, трансформації правового забезпечення безпеки космічної діяльності, ролі сертифікації у відновленні аеропортової інфраструктури України.
Пропозиції та рекомендації, висловлені учасниками секції будуть
впроваджуватись у навчальний процес,
використовуватись для подальших наукових досліджень, а також слугуватимуть удосконаленню національного законодавства в сфері забезпечення авіаційної та космічної сфер.