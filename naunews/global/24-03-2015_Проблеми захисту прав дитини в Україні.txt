Заголовок: Проблеми захисту прав дитини в Україні
Дата: 24/03/2015
URL: https://nau.edu.ua/ua/news/2015/3/problemi-zaxistu-prav-ditini-v-ukraini.html
==================================================

20 березня 2015 року асистент кафедри теорії та історії держави і права Юридичного інституту Людмила Шапенко та студентка Ольга Чигирин провели для учнів старших класів НВК «СЗОШ І-ІІІ ст. №5 - ЗОШ І-ІІІ ст. №5 Обухівської міської ради Київської області» з поглибленим вивченням іноземних мов бесіду на тему: «Проблеми захисту прав дитини в Україні».
Старшокласники дізналися про основні положення Конвенції ООН про права дитини та законодавства України у цій сфері, зміст яких спрямований на встановлення соціально-правових гарантій прав дітей, забезпечення фізичного, інтелектуального, культурного розвитку молодого покоління, стимулювання створення соціально-економічних і правових інститутів, головним завданням яких є захист прав та законних інтересів дитини.
Школярам були окреслені основні проблеми захисту прав дитини, до яких, зокрема, належать: ігнорування права дитини на приватне життя, насилля над дітьми, соціальний захист та підтримка дітей-інвалідів, виховання соціальних сиріт,опіка та піклування над дітьми-сиротами тощо.
Людмила Шапенко розповіла також про переваги юридичної професії та запросила майбутніх абітурієнтів на День відкритих дверей Юридичного інституту НАУ, який відбудеться 25 квітня 2015 року.