Заголовок: Гендерна політика України та виклики євроінтеграції
Дата: 25/12/2015
URL: https://nau.edu.ua/ua/news/2015/12/genderna-politika-ukraini-ta-vikliki-evrointegraczii.html
==================================================

23 грудня 2015 року старші викладачі кафедри соціології та політології Навчально-наукового Гуманітарного інституту Н. Грищенко та І. Шаповал разом зі студентами-соціологами 4 курсу були запрошеними на лекцію кандидата соціологічних наук, доцента кафедри соціології Національного університету «Києво-Могилянська академія» Тамари Марценюк «Гендерна політика України та виклики євроінтеграції». Захід проводився в межах проекту «Гендерна політика та євроінтеграція – досвід країн Вишеградської четвірки для Східного партнерства» за підтримки Фонду жіночого підприємництва (Грузія) у партнерстві з Ресурсним центром ГУРТ (Україна).
Студенти ознайомилися з дослідженням щодо гендерної політики ЄС та України, залученості жінок до політики та запровадження гендерних квот в Україні. Жваву дискусію викликали питання, присвячені порівнянню трудового законодавства, запровадженню партійних квот України та країн ЄС.