Заголовок: Студент НАУ і координатор студентського бізнес-інкубатору YEP Андрій Фаєр відвідав зустріч в Міністерстві економічного розвитку і торгівлі
Дата: 21/12/2017
URL: https://nau.edu.ua/ua/news/2017/12/student-nau-i-koordinator-studentskogo-biznes-inkubatoru-yep-andriy-faer-vidvidav-zustrich-v-ministerstvi-ekonomichnogo-rozvitku-i-torgivli.html
==================================================

Резиденти і координатори університетських інкубаторів YEP, серед яких і студент Національного авіаційного університету, Андрій Фаєр, відвідали Міністерство економічного розвитку і торгівлі.
На зустрічі заступник міністра Михайло Тітарчук зазначив, що пріоритетом для Уряду України є розвиток інновацій. Зараз Уряд працює над створенням міцної бізнес-орієнтованої архітектури підтримки інновацій: на стратегічному рівні це Інноваційна Рада під керуванням Прем’єр-Міністра України, створення якої уряд підтримав 25 жовтня. До складу Ради увійшли керівники ключових українських та міжнародних компаній та організацій, які займаються розвитком інновацій. Разом з цим, останнім часом спостерігається позитивна динаміка розвитку стартапів.
Михайло Тітарчук побажав студентам виходити за рамки, вчити не тільки те, що дають в університеті, а цікавитися трендами, слідкувати за ринком. Якщо йде мова про інновації, має працювати трикутник університети - влада - бізнес. YEP цінний тим, що він об'єднує креативних студентів і університети, це нетворк, який дійсно дає результат.
Михайло Тітарчук наголосив на тому, що уряд працює над тим, щоб зацікавити молодь залишатися в Україні працювати, робити бізнес. Міністерство економічного розвитку і торгівлі України відкрите до співпраці і закликає разом працювати над розвитком інновацій в Україні.
Андрій Заікін поділився планами YEP на 2018 рік. Ми запускаємо програму BridgetoEntrepreneurship, що має підвищити загальний рівень знань молоді про стартап культуру. Вже у лютому починається наша спільна з Естонією програма YEP Starter, найкращі учасники якої будуть у результаті пітчитися перед європейськими інвесторами.
Андрій Фаєр розповів про свою роботу в інкубаторі в Національному авіаційному університеті. Багато тренінгів і лекцій програми проходить саме в нашому ВНЗ, тому важливо вчасно і злагоджено готуватися до них, щоб стартаперів ніщо не відволікало від ефективного навчання.
Але найбільшим сюрпризом для студентів став подарунок на День Миколая. За ініціативи Першого віце-прем'єр-міністра України Степана Кубіва  кожен учасник зустрічі має можливість влітку пройти стажування на головних підприємствах країни.
Днями розпочався новий набір студентів в мережу академічних бізнес-інкубаторів YEP.
YEP Starter - нова українсько-естонська програма з підприємництва, яка дасть студентам необхідні знання для відкриття власної справи та змінить їх життя назавжди!
Найкращі експерти з України та Естонії допоможуть українським студентам перетворити ідеї у стартапи всього за 3 місяці. А найкращі команди поїдуть презентувати свої ідеї перед європейськими інвесторами в Естонії.
Програма безкоштовна, щоб зробити перший крок у підприємництво, необхідно заповнити анкету:
bit.ly/YEPstarter1
Навчання відбуватиметься англійською мовою. Графік занять:
27.02 Inspiration event
“
100 ideas that Change the World”
13.03 Ideation & Team Formation
14.03 Business Model Canvas
20.03 Pitching Training Basics
27.03 Mentor Feedback Session
03.04 Product & Service Design
04.04 Marketing & Sales
24.04 Pitching Training Advanced
11.05 Finals
*програма проходить за підтримки Міністерства закордонних справ Естонії