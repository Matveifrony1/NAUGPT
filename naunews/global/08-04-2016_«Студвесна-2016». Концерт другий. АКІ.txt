Заголовок: «Студвесна-2016». Концерт другий. АКІ
Дата: 08/04/2016
URL: https://nau.edu.ua/ua/news/2016/4/studvesna-2016-konczert-drugij-aki.html
==================================================

6 квітня в Центрі культури та мистецтв Національного авіаційного університету відбувся другий командний концерт 38-го щорічного фестивалю «Студвесна». Цього дня своїми виступами глядачів дивувала команда Аерокосмічного інституту.
Тема першої частини – хлопець шукає дівчину, щоб піти з нею на випускний. Не дивно, що головною героїнею стала всім відома Танюха. Мікс жартів, танців та діалогів – такою виявилася перша частина виступу команди ННАКІ.
Відбивка – пісня Ярмака «Мех прет» і старт другої частини: короткий танець та вихід Танюхи, яка пообіцяла дивувати своїми образами між виступами. І варто підкреслити, що обіцянку дотримала. Першим номером другої частини стала сучасна хореографічна постановка у виконанні дівчат, а потім учасники представили виконання пісні про буденні проблеми з постановкою у стилі 60-х. Далі на сцені команда розіграла жартівливий номер «розлучення» Танюхи з Я. Козачком. Продовженням номеру став відеоролик з фільму «Марсіанин» з переробленою ідеєю на «Домохозяин» з Я. Козачком «… днів без посади», що викликало в залі бурю овацій.
Оригінальне представлення спонсорів у вигляді жартів – ще одна перевага виступу ННАКІ.
Також команда підготувала стем: що відбувається в голові дівчини, яка знайомиться з батьками хлопця (надавши емоціям можливість говорити).
У номері оригінального жанру участь взяли члени журі. Вони відгадували пісні, які учасники команди показували пантомімою. Глядачі мали змогу чути пісню, в той час як кожен член журі по черзі одягав навушники. Намагання відгадати пісню відбувалося у діалозі з Танюхою, що також викликало шквал емоцій у глядачів.
Вокальний номер – акапельне виконання світових хітів став останнім у концертній програмі, який глядачі також оцінили гучними оплесками.
У соціальних мережах користувачі відзначили, що виступ ННАКІ – це заявка на чемпіонський концерт.
Попереду виступи більшості команд-учасників. Тож ласкаво просимо на концерти інститутів, які відбуваються о 17.00 в ЦКМ НАУ в понеділок, середу та п’ятницю.