Заголовок: З днем медичного працівника!
Дата: 14/06/2018
URL: https://nau.edu.ua/ua/news/1/6/z-dnem-medichnogo-pratsivnika.html
==================================================

17 червня - День медичного працівника. Його ми відзначаємо кожної третьої неділі червня.
Підкреслимо, що працівники Авіаційного медичного центру НАУ не знижують обсягів і якості медичної допомоги, розширюють спектр авіаційного персоналу, який залучається до співпраці. Підтвердженням успіхів наших медиків стало успішне проходження аудиту Державіаслужби у квітні поточного року, внаслідок чого Авіаційному медичному центру НАУ надано найширше коло повноважень щодо сертифікації авіаційного персоналу всіх медичних класів відповідно вимог JAR-FCL3 / PartMed.
АМЦ НАУ - один з небагатьох медичних закладів м. Києва і єдиний серед спеціалізованих закладів Цивільної авіації України, який отримав від Головної акредитаційної комісії МОЗ України сертифікат вищої акредитаційної категорії. Цього року підтверджене членство України у Європейській асоціації з авіаційної та космічної медицини, переобрано Президента Української асоціації з авіаційної та космічної медицини. Нині це - головний лікар АМЦ, уповноважений АМЕ, лікар вищої категорії Вадим Петлін.
Довідка. До складу медичної служби Національного авіаційного університету та його структурних підрозділів входить Авіаційний медичний центр, МСЧ  Кіровоградської льотної академії, МСЧ Кременчуцького льотного коледжу.
З професійним святом вас - служителі справи Гіппократа!
Докладніша інформація на сайті - http://medcenter.nau.edu.ua/