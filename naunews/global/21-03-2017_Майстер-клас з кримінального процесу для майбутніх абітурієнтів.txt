Заголовок: Майстер-клас з кримінального процесу для майбутніх абітурієнтів
Дата: 21/03/2017
URL: https://nau.edu.ua/ua/news/2017/3/mayster-klas-z-kriminalnogo-protsesu-dlya-maybutnih-abiturientiv.html
==================================================

17 березня 2017 року Навчально-науковий юридичний інститут взяв участь у роботі Восьмої міжнародної виставки «Сучасні заклади освіти» та П’ятої міжнародної виставки освіти за кордоном «World Edu», які проходили у Київському Палаці дітей та юнацтва.
Участь у виставці взяли 796 учасників, які представили 25 регіонів України та 14 країн світу.
У рамках програми виставки, студенти 2-5 курсів Інституту під керівництвом викладачів кафедри кримінального права та процесу провели для абітурієнтів показовий майстер-клас «Кримінальний процес  щодо розгляду кримінальної справи про заподіяння тяжких тілесних ушкоджень». Під час ділової гри майбутні юристи презентували свої знання та навички, які вони отримують під час навчального процесу у ролі прокурора, захисника, судді та інших учасників судового розгляду.
По завершенню майстер-класу школярі отримали рекламні буклети НН ЮІ та були запрошені на День відкритих дверей Національного авіаційного університету, який відбудеться 11 квітня 2017 року.