Заголовок: Художній майстер-клас від студентів-дизайнерів
Дата: 19/04/2017
URL: https://nau.edu.ua/ua/news/2017/4/hudozhniy-mayster-klas-vid-studentiv-dizayneriv.html
==================================================

До Шевченкіани-2017 кафедра комп'ютерних технологій дизайну і графіки ННІАП для студентів кафедри української мови та культури ННГМІ провела художній майстер-клас "Малюємо Шевченка", який організувала старший викладач Любава Обуховська. Ведучими цього заходу були студентки 4-го курсу напряму "Дизайн" Марина Здорова і Анастасія Діброва, які запропонували учасникам намалювати два етюди Т.Г.Шевченка "На березі Аральського моря" (1849) та "Богданова церква у Суботові" (1845). Захоплені учасники майстер-класу виконували малюнки графітними та кольоровими олівцями. Художники-початківці були задоволені своїми роботами, а молодих ведучих заходу керівництво ННГМІ нагородило почесними сертифікатами.