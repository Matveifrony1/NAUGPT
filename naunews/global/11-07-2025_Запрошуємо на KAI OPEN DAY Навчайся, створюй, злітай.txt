Заголовок: Запрошуємо на KAI OPEN DAY: Навчайся, створюй, злітай
Дата: 11/07/2025
URL: https://nau.edu.ua/ua/news/2025/7/24044.html
==================================================

19 липня
Державний університет «Київський авіаційний інститут» запрошує майбутніх студентів на незвичайний День відкритих дверей —
KAI OPEN DAY.
Це не просто черговий день подачі документів, а справжній wow-івент, який обіцяє стати найяскравішою подією вступної кампанії 2025 року.
З 11:00 до 16:00
перший корпус КАІ на вулиці Любомира Гузара, 1
перетвориться на інтерактивний простір, де кожен вступник зможе не лише подати документи, але й по-справжньому відчути атмосферу університету.
Ми підготували насичену програму з інтерактивними зонами від кожного факультету, де можна буде познайомитися зі спеціальностями в ігровій формі. Також на гостей чекають особисті консультації з представниками факультетів та Центру вступника, виступи спікерів про навчання, студентське життя та кар’єрні перспективи. Головною інтригою дня стане
розіграш року безоплатного навчання або проживання в гуртожитку.
KAI OPEN DAY
— це можливість за один день отримати відповіді на всі питання про вступ, навчання та студентське життя в одному з провідних технічних вишів України. Формат івенту дозволяє не просто послухати суху інформацію, а інтерактивно познайомитися з університетом, поспілкуватися зі студентами та викладачами.
Для участі в розіграші
обов’язкова попередня
реєстрація за посиланням.
Радимо приходити з друзями та батьками — програма буде цікавою для всіх.
Не пропустіть подію, яка може стати початком вашої кар’єри.
19 липня, перший корпус КАІ — місце, де народжуються мрії про небо.