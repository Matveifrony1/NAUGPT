Заголовок:Про засідання Вченої ради КАІ від 19 березня 2025 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-kai-vid-19-bereznya-2025-roku/
==================================================
Про засідання Вченої ради КАІ від 19 березня 2025 року
19 березня 2025 року відбулося засідання Вченої ради Державного університету «Київський авіаційний інститут», на якому були розглянуті важливі питання щодо освітньої,

наукової та організаційної діяльності університету.

На початку засідання вручено нагрудний знак Міністерства освіти і науки України «За наукові та освітні досягнення»: ПОЛУХІНУ Анатолію Васильовичу – професору кафедри комп’ютерних інформаційних технологій Факультету комп’ютерних наук та технологій, доктору технічних наук, професору та ФУЗІКУ Михайлу Ігоровичу – науковому співробітнику Науково-дослідної частини, кандидату технічних наук, старшому науковому співробітнику.  Також вручено атестати доцента: АКМАЛДІНОВІЙ Вікторії Євгенівні – доценту кафедри організації авіаційних робіт та послуг Факультету транспорту і логістики та ГРАБОВЧАК Валентині Валентинівні – доценту кафедри комп’ютерних технологій будівництва Факультету архітектури, будівництва та дизайну.

Порядок денний засідання розпочали із розгляду кадрових питань, зокрема, про присвоєння вчених звань професора і доцента науково-педагогічним працівникам університету відповідно до поданих клопотань.

За підсумками засідання схвалено Статут КАІ у новій редакції та затверджено Положення про Ректорат КАІ, Правила прийому на навчання до фахових коледжів у 2025 роц, Правила прийому до університету у 2025 році, а також низку пов’язаних положень: Положення про Приймальну комісію, Положення про фахову комісію, Положення про апеляційну комісію, Положення про освітні центри «Донбас-Україна», «Крим-Україна».  а також затверджено.

На Вченій раді були розглянуті питання щодо оптимізації організаційної структури університету, зокрема: було ліквідовано Науково-дослідну частину та на її базі створено відділ науково-дослідних робіт та проєктів; відділ аналітики та статистики навчально-наукової діяльності та відділ управління проєктами та ініціативами; було ліквідовано кафедру філософії і кафедру соціології та політичних наук, натомість створено кафедру політології, соціології та філософії; було створено інженерно-технічне управління та проведено ряд змін у структурі управління інфраструктури та матеріально-технічного забезпечення.

Вчена рада визначила обсяг фінансування органів студентського самоврядування на 2025 рік.

Створено разові спеціалізовані вчені ради для захисту дисертацій на здобуття ступеня доктора філософії та рекомендовано до друку наукові журнали та збірники наукових праць .

Важливими рішеннями, що були прийняті на Вченій раді: ініційовано позачергове скликання Конференції трудового колективу КАІ, запропоновано зміни до колективного договору, передано частину повноважень Вченої ради університету вченим радам факультетів та навчально-наукових інститутів.

 

 

          