Заголовок: Батьки майбутніх студентів завітали до НАУ
Дата: 31/10/2016
URL: https://nau.edu.ua/ua/news/2016/10/batki-maybutnih-studentiv-zavitali-do-nau.html
==================================================

29 жовтня 2016 року в Інституті доуніверситетської підготовки Національного авіаційного університету відбулася зустріч батьків слухачів підготовчих курсів з дирекцією та науково-педагогічними працівниками кафедри базових і спеціальних дисциплін.
Відкрила зустріч директор ІДП, д. пед. н., професор Н. Муранова, яка визничила головні напрями співпраці батьків, слухачів та викладачів задля виконання основного завдання – якісної підготовки слухачів до ЗНО та вступу до НАУ. Присутні були ознайомлені з Правилами внутрішнього розпорядку НАУ, режимом роботи підготовчих курсів, якісним та кількісними показниками науково-педагогічного складу, особливостями та перевагами навчання на підготовчих курсах НАУ, змістом та переліком навчально-методичного забезпеченням з навчальних дисциплін, рейтинговою системою оцінювання навчальних досягнень слухача, особливостями та методиками проведення вуступного тестування та випускного екзамену на підготовчих курсах, основними принципами та підходами підготовки на курсах до загальнонаціонального ЗНО, особливостями специфікації тестів та технології їх виконання в процесі навчання, використанням інформаційних технологій під час підготовки до ЗНО на курсах.
Важливим аспектом спілкування було обговорення Умов вступу до ВНЗ України в 2017 р., їх особливостей та відмінностей від попередніх років, отримання додаткових балів до загального рейтингу абітурієнта, що безумовно вплине на кінцевий результат вступу слухачів до НАУ.
Батьків слухачів також було проінформовано про терміни реєстрації на ЗНО; зміни у программах ЗНО УЦОЯО; результати ЗНО–2016; особливості проходження державної підсумкової атестації в ЗНЗ у 2017 р.; план профорієнтаційних заходів, що систематично проводяться в університеті з метою здійснення слухачами правильного професійного вибору на майбутнє.
Дирекція Інституту доуніверситетської підготовки запросила батьків та слухачів на індивідуальні консультації до профільних кафедр, дирекцій навчально-наукових інститутів та деканатів факультетів університету.