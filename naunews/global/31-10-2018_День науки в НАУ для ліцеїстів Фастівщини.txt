Заголовок: День науки в НАУ для ліцеїстів Фастівщини
Дата: 31/10/2018
URL: https://nau.edu.ua/ua/news/1/10/den-nauki-v-nau-dlya-litseistiv-fastivshchini.html
==================================================

29 жовтня 2018 року Центр обдарованої учнівської молоді НН ІНО разом з кафедрою авіаційних комп’ютерно-інтегрованих комплексів НН ІІДС провели День науки в НАУ. Мета заходу – популяризація науково-дослідницької діяльності в різних галузях науки і техніки, організація та забезпечення допрофесійної підготовки обдарованої учнівської молоді.
До НАУ завітали учні 9-11 класів Комунального закладу Київської обласної ради «Фастівський ліцей-інтернат» і Фастівського навчально-виховного комплексу «Ліцей інформаційних технологій – спеціалізована загальноосвітня школа І-ІІІ ступенів № 9».
Інна Божко, директор Центру допрофесійної підготовки НН ІНО, презентувала університетський проект «Обдарована особистість», Асоціацію обдарованої учнівської молоді НАУ та окреслила напрями подальшої співпраці в рамках проекту.
Віктор Синєглазов, завідувач кафедри авіаційних комп’ютерно-інтегрованих комплексів НН ІІДС провів лекцію на тему «Штучний інтелект», а Юрій Опанасюк, старший викладач кафедри авіаційних комп’ютерно-інтегрованих комплексів – «Історія часу та Всесвіту: виникнення, еволюція та можливий сценарій майбутнього Всесвіту».
Майстер-клас в навчальній лабораторії авіаційних комп’ютерно-інтегрованих комплексів інформаційних систем та систем автоматичного управління і презентацію наукових розробок кафедри в галузі «Відновлювальні джерела енергії» представив завідувач лабораторією Євген Бортін, інженер-електрик авіаційного обладнання в НАУ. Учні з захопленням спостерігали за роботою вітро-сонячної енергетичної установки, діючої моделі квадрокоптера з елементами навігації та телеметрії.
З учнями також було проведено індивідуальні профорієнтаційні консультації щодо особливостей навчання в університеті.
Дні науки в НАУ проводяться в рамках реалізації проекту «Обдарована особистість» та з метою залучення до навчання в університеті учнівської молоді. Тож запрошуємо старшокласників та освітян України приєднатися до науково-дослідницької роботи на кафедрах Національного авіаційного університету.
Довідки за тел.: (044)406-72-09, 406-74-04; obdarovana@nau.edu.ua