Заголовок: День японської мови та культури
Дата: 04/04/2017
URL: https://nau.edu.ua/ua/news/2017/4/den-yaponskoi-movi-ta-kulturi.html
==================================================

30 березня 2017 року в Навчально-науковому інституті міжнародних відносин Національного авіаційного університету за підтримки Українсько–Японського центру «КПІ» ім. Ігоря Сікорського пройшов День японської мови та культури. Захід був організований з нагоди проголошення Президентом України 2017 року Роком Японії в Україні. Українсько-Японський центр на заході представляла Марина Дем’янчук – менеджер курсів японської мови.
Студентами, які вивчають японську мову, як другу іноземну, був презентований тематичний відеоряд культурно-пізнавального змісту, історію та перспективи вивчення японської мови в НН ІМВ НАУ. Присутнім цікаво було також довідатися про здобутки студентів за результатами кваліфікаційного іспиту з японської мови JLPT (日本語能力試験) за всі роки навчання,  а також про їхню участь у програмах академічних обмінів і мобільності, пропонованих Японською фундацією. Глядачі переглянути відеозвернення випускників, які  вивчають  японську мову в НН ІМВ, з різних країн світу, зокрема Японії, де вони зараз продовжують своє  навчання, а дехто – працює.
Протягом вечора були виконані тематична п’єса «Білі журавлики», пісні японських рок-гуртів та сольні танцювальні номери.
Захід був організований викладачем кафедри іноземних мов Д. Ржевською за сприяння дирекції НН ІМВ, керівництва та членів кафедри. Мета заходу - продемонструвати мовне та культурне розмаїття Країни сходу сонця, заохотити студентство до вивчення японської мови та культури.