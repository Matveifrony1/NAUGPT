Заголовок: Вручення дипломів архітекторам та дизайнерам
Дата: 06/03/2017
URL: https://nau.edu.ua/ua/news/2017/3/vruchennya-diplomiv-arhitektoram-ta-dizayneram.html
==================================================

28 лютого 2017р. в актовій залі Національного авіаційного університету відбулося урочисте вручення дипломів випускникам Навчально-наукового інституту аеропортів освітнього ступеня "Магістр" та освітньо-кваліфікаційного рівня "Спеціаліст" зі  спеціальностей "Дизайн" та "Дизайн архітектурного середовища".
На захід прийшли привітати випускників директор ННІАП НАУ Чемакіна Октябрина Володимирівна, а також завідувачі кафедр і професорсько-викладацький склад ННІАП.
З привітальними словами перед випускниками виступив в.о. ректора Національного авіаційного університету Ісаєнко Володимир Миколайович, який вручив випускникам ННІАП дипломи з відзнакою, а також Грамоти НАУ за високі успіхи в навчанні та перемогу у огляд-конкурсі на кращий дипломний проект.
Загалом випускникам Навчально-наукового інституту аеропортів було вручено 14 дипломів освітнього ступеня "Магістр" з них 3 з відзнакою та 29 - освітньо-кваліфікаційного рівня "Спеціаліст" за  спеціальністю "Дизайн архітектурного середовища", 9 дипломів - освітнього ступеня "Магістр" з них 3 з відзнакою, а також 15 - освітньо-кваліфікаційного рівня "Спеціаліст" з них 1 з відзнакою за  спеціальністю "Дизайн".