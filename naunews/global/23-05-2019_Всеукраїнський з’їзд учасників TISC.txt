Заголовок: Всеукраїнський з’їзд учасників TISC
Дата: 23/05/2019
URL: https://nau.edu.ua/ua/news/2019/5/vseukrainskiy-z’izd-uchasnikiv-tisc.html
==================================================

Команда Інституту новітніх технологій та лідерства НАУ взяла участь у Всеукраїнському з’їзді представників TISC.
Відкрив захід заступник директора департаменту інтелектуальної власності Міністерства економічного розвитку і торгівлі України – Сергій Шкураков. Учасників привітали директор Національного офісу інтелектуальної власності Богдан Моркляник, державний експерт Міністерства освіти і науки України Микола Вольвач та директор департаменту ВОІВ Андрій Чайковський .
Керівник Центру трансферу технологій НАУ Андрій Пилипенко, виступив із доповіддю щодо старту діяльності представництва TISC в університеті: «НАУ є провідним університетом, який має потужний науково-технічний потенціал для розвитку інноваційної екосистеми нашої держави. І те, що саме наш університет став першим в Україні закладом вищої освіти, на базі якого відкрито представництво TISC, не є випадковим».