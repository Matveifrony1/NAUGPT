Заголовок: У НАУ розпочато роботу експертної групи з проведення акредитаційної експертизи освітніх програм спеціальності 281 «Публічне управління та адміністрування»
Дата: 16/12/2019
URL: https://nau.edu.ua/ua/news/2019/12/u-nau-rozpochato-robotu-ekspertnoi-grupi-z-provedennya-akreditatsiynoi-ekspertizi-osvitnih-program-spetsialnosti-281-publichne-upravlinnya-ta-administruvannya.html
==================================================

Відповідно до наказу Національного агентства  із забезпечення з якості вищої освіти 16.12.2019 в Університеті розпочато роботу експертної групи з акредитації освітніх програм «Суспільне врядування, регіональний розвиток та самоврядування», «Економічний аналіз й прогнозування в публічному управлінні» (спеціальність 281 «Публічне управління та адміністрування»).
Робота експертної групи розпочалася із зустрічі ректора Володимира Ісаєнка, проректора з навчальної роботи Артура Гудманяна, директора навчально-наукового інституту Ірини Дейнеги, гарантів освітніх програм Наталії Грущинської, Ярослава Жовнірчика, представників структурних підрозділів університету з експертною групою Національного агентства із забезпечення якості вищої освіти.
Експертна група Національного агентства із забезпечення якості вищої освіти з акредитації освітніх програм представлена у складі: голова експертної групи Григорій Монастирський (Тернопільський національний економічний університет), члени експертної групи: Діна Терещенко (Харківський національний університет будівництва та архітектури), Алла Охріменко (Київський національний торговельно-економічний університет), Антон Суслов (Приватна установа «Університет «Київська школа економіки»).
У рамках проведення акредитаційної експертизи освітніх програм «Суспільне врядування, регіональний розвиток та самоврядування», «Економічний аналіз й прогнозування в публічному управлінні» запланована відкрита зустріч експертної групи з усіма бажаючими працівниками університету, що відбудеться 16.12.2019 з 17.00 по 17.30 год. в аудиторії 8-902.
З розкладом роботи експертної групи можна ознайомитись за
посиланням
.