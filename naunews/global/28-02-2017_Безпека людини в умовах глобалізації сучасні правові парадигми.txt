Заголовок: Безпека людини в умовах глобалізації: сучасні правові парадигми
Дата: 28/02/2017
URL: https://nau.edu.ua/ua/news/2017/1/bezpeka-lyudini-v-umovah-globalizatsii-suchasni-pravovi-paradigmi.html
==================================================

24 лютого 2017 року в Навчально-науковому Юридичному інституті за участю провідних вітчизняних та зарубіжних фахівців у сфері права - вчених, представників законодавчої влади, дипломатичних структур, керівників та фахівців юридичних установ, суддів відбулася
V
ІІ Міжнародна науково-практична конференція «Безпека людини в умовах глобалізації: сучасні правові парадигми».
Під час відкриття наукового заходу директор Інституту, д.ю.н., доцент Ірина Сопілко наголосила на тому, що проблема безпеки людини в глобалізованому світі є особливо актуальною, зважаючи на виникнення цілого ряду нових явищ та атрибутів сучасності, які породжують загрози і вимагають належного правового регулювання. Саме величезним науковим інтересом до питань безпеки, важливістю дослідження різних її аспектів та необхідністю розробки нових концепцій для пошуку правових шляхів вирішення проблем, пов'язаних із безпекою людини, і обмовлена тематика наукового заходу.
На важливості   безпекових питань  наголосили виступаючі: Доктор Мохаммед аль-Асаад – посол Палестини в Україні; Олександр Копиленко – директор Інституту законодавства Верховної Ради України, доктор юридичних наук, професор, член-кореспондент Національної академії наук України, академік Національної академії правових наук України; Михайло Смокович - заступник Голови Вищого адміністративного суду України, секретар Пленуму Вищого адміністративного суду України, доктор юридичних наук;  Дінчер Саїджі
-
директор представництва Turkish Airlines в Україні; Скурбаті Алан - радник із зв'язків з Парламентом – Консультативної Місії Європейського Союзу в Україні, доктор наук з міжнародного публічного права (Інститут Рауля Валленберга по правах людини і гуманітарному праву / Лундський університет), Швеція.
Під час першого пленарного засідання  закордонні  фахівці, зокрема, Олів’є Ведрін - речник Єврокомісії,  політолог, очільник  бізнес школи «Континентальний університет» у Києві (Франція),  Йозеф Зятко  - президент Європейського інституту безперервної освіти, генерал-лейтенант ІСОСRIM (Словаччина); Алієв Амір – декан юридичного факультету Бакинського державного університету, доктор юридичних наук, професор (Азербайджанська Республіка); Гусейнов Тургай – доцент кафедри Міжнародного приватного права і європейського права Бакинського державного університету, доктор юридичних наук, професор (Азербайджанська Республіка); Юзеф Сабол – професор  факультету менеджменту безпеки Академії поліції Чехії в Празі (Чехія), Ольга Казанцева – заступник генерального директора  Gunsel Group (Туреччина) поділилися досвідом нормативно-правового забезпечення різних сфер безпеки та окреслили своє бачення реформування міжнародних  безпекових інституцій.
У ході другого пленарного засідання вітчизняні вчені, зокрема,  Дмитро Голосніченко – професор кафедри господарського та адміністративного права факультету соціології і права НТУ України «Київський політехнічний інститут імені Ігоря Сікорського», доктор юридичних наук; Андрій Матвійчук  – декан юридичного факультету МЕГУ ім.  академіка Степана Дем’янчука, доктор філософських наук; Ярослав Мельник– докторант Інституту законодавства Верховної Ради України, кандидат юридичних наук; Сергій Пєтков  – проректор з наукової роботи Донецького юридичного інституту ім. Е. О. Дідоренка, доктор юридичних наук, професор; Роман Коніжай - кандидат юридичних наук, помічник народного депутата,  у своїх доповідях ґрунтовно проаналізували питання безпеки людини в аспекті практичного застосування норм чинного законодавства України, конституційних гарантій безпеки людини і громадянина в Україні, публічного адміністрування в сфері безпеки людини, фінансової безпеки держави та громадянина, інформаційної безпеки людини та суспільства в умовах глобалізації, кримінально-правової охорони безпеки людини, забезпечення трудових прав і свобод в умовах глобалізації, стандартів екологічної безпеки, що встановлюються законодавством Європейського Союзу та законодавством України, безпеки підприємництва в сучасному європейському просторі тощо.
В цілому, у Міжнародній конференції взяли участь 359 вчених, представників дипломатичних структур та юристів-практиків  із 30-ти країн світу, 21-ого  регіону України,  84-х  вищих  навчальних закладів та 47-ми організацій та установ.