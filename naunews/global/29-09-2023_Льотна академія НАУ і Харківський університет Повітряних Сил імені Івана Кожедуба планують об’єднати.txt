Заголовок: Льотна академія НАУ і Харківський університет Повітряних Сил імені Івана Кожедуба планують об’єднати зусилля задля підготовки авіаційного персоналу
Дата: 29/09/2023
URL: https://nau.edu.ua/ua/news/2023/9/lotna-akademiya-nau-i-harkivskiy-universitet-povitryanih-sil-imeni-ivana-kozheduba-planuyut-ob’ednati-zusillya-zadlya-pidgotovki-aviatsiynogo-personalu.html
==================================================

В рамках реалізації стратегії розвитку авіації України, начальник Харківського національного університету Повітряних Сил імені Івана Кожедуба Андрій Бережний звернувся до Директора Льотної академії Національного авіаційного університету Володимира Максимова.
У своєму листі начальник ХНУ ПСУ висловив бажання щодо детального ознайомлення зі структурою та технічним потенціалом Льотної академії НАУ задля подальшого сумісного використання навчально-матеріальної бази Академії для виконання завдань щодо створення діючого резерву авіаційного персоналу.
Адміністрація Національного авіаційного університету вітає таку ініціативу та ініціює процес перемовин і зустрічі щодо узгодження усіх аспектів такої подальшої співпраці між навчальними закладами.
Таке співробітництво може стати новим етапом розвитку для обох навчальних закладів, сприяти обміну досвідом і розширенню можливостей для студентів та викладачів.