Заголовок: Стратегічне партнерство для майбутнього української інженерії
Дата: 28/05/2024
URL: https://nau.edu.ua/ua/news/2024/5/strategichne-partnerstvo-dlya-maybutnogo-ukrainskoi-inzhenerii.html
==================================================

Національний авіаційних університет
підписав меморандум про співпрцю
з
Технологічними Силами України
— провідним об’єднанням компаній, які спеціалізуються на розробках повітряних, наземних систем та програмних продуктів. Це партнерство
відкриває нові горизонти для молодих інженерних талантів
та забезпечує тісний зв’язок між освітою та індустрією.
Розвиток нового покоління інженерів є критично важливим для майбутнього України та зміцнення її безпеки.
Спільна робота між провідними технологічними компаніями та навчальними закладами
створює унікальні можливості для студентів отримати практичний досвід, що є безцінним для їхнього професійного зростання. Водночас підприємства матимуть доступ до талановитих молодих фахівців, готових долучитися до інноваційних проєктів.
«Це партнерство демонструє
важливість поєднання теорії з практикою
, щоб надихати та підготувати наступне покоління інженерів до складних викликів сучасності», — наголошують в Технологічних Силах України.
За словами голови комісії з реорганізації НАУ, в.о. ректора
Ксенії Семенової, співпраця охоплюватиме різні напрями
: «Ми будемо взаємодіяти з оборонними та авіаційними підприємствами в темі навчальних програм, матеріально-технічного забезпечення, спільних наукових проєктів. Наші викладачі зможуть допомагати із експертизою технологічним компаніям».
Це партнерство є
яскравим прикладом того
, як тісний зв’язок між індустрією та освітою здатний забезпечити безперервний розвиток інженерних талантів, підготовлених до найсучасніших викликів. Нехай ця співпраця буде плідною та допоможе створити нові технології, які боронитимуть Україну на шляху до процвітання.