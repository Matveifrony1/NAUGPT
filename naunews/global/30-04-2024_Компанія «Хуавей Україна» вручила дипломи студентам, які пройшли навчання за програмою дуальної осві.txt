Заголовок: Компанія «Хуавей Україна» вручила дипломи студентам, які пройшли навчання за програмою дуальної освіти
Дата: 30/04/2024
URL: https://nau.edu.ua/ua/news/2024/4/kompaniya-huavey-ukraina-vruchila-diplomi-studentam-yaki-proyshli-navchannya-za-programoyu-dualnoi-osviti.html
==================================================

24 квітня 2024 року
компанія
«Хуавей Україна»
підбила підсумки
третьої програми дуальної освіти
для студентів технічних університетів. Цьогоріч до проєкту, в якому вже брали участь Національний технічний університет України «Київський політехнічний інститут імені Ігоря Сікорського» (КПІ) та Державний університет інформаційно-комунікаційних технологій (ДУІКТ), долучився Національний авіаційний університет (НАУ).
Національний авіаційний університет п
редставляли троє студентів з
Факультету аеронавігації, електроніки та телекомунікацій і Факультету комп’ютерних наук і технологій.
Протягом трьох місяців
учасники програми дуальної освіти вивчали основи роботи із сучасним телекомунікаційним обладнанням Huawei. За цей період вони здобули знання
за трьома напрямами
: радіопланування мереж мобільного зв'язку, бездротові технології та дата-центри. Наприкінці програми студенти
склали фінальний іспит
і отримали оцінки, які підтверджують нові навички в сфері інформаційно-комунікаційних технологій (ІКТ).
«Цей рік став третім поспіль для нашої програми дуальної освіти, і ми знову зібрали групу студентів, які прагнуть розвиватися та вдосконалюватися, та успішно провели навчання. Віримо, що наша програма з кожним роком розширюватиметься ще більше, а українська телекомунікаційна галузь отримуватиме нових перспективних фахівців. Дякуємо представникам університетів за те, що підтримали нашу ініціативу й довірили нам найкращих студентів. І звичайно, ми завжди раді бачити випускників програми спочатку на стажуванні, а потім і на роботі в нашій компанії», —
прокоментував Тоні Цао
, виконувач обов’язків генерального директора компанії «Хуавей Україна».
Формат дуальної освіти передбачає
поєднання теоретичних і практичних занять, під час яких студенти опановують нові навички на прикладі конкретних робочих завдань.
Перевагами такої форми навчання є
інформування про сучасні тренди галузі, обмін ідеями та спілкування з експертами технологічної сфери, вивчення принципів роботи мобільних технологій. Критеріями відбору були високий рівень володіння англійською, бажання навчатися й працювати у сфері ІКТ та технічні знання.
«Хочу відмітити наполегливість наших студентів, які попри складні обставини прагнуть до успішного професійного майбутнього. Цінуючи зусилля молодих фахівців, ми нагороджуємо їх сертифікатами з проходження програми, які нададуть ваги будь-якому резюме під час пошуку роботи. А ми зі свого боку продовжуватимемо підтримувати талановиту українську молодь наступними освітніми проєктами», — наголосив
Володимир Білавка
, заступник директора з питань персоналу компанії «Хуавей Україна».
За результатами програми «Хуавей Україна»
запропонувала двом найкращим випускникам пройти стажування
. Компанія планує надалі розширювати програму дуальної освіти, допомагаючи молоді робити перші кар’єрні кроки та сприяючи розвитку української ІКТ-галузі.