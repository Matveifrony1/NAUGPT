Заголовок: Студенти ФКНТ НАУ взяли участь у відборі до ІТ-команди компанії МХП
Дата: 06/06/2023
URL: https://nau.edu.ua/ua/news/2023/6/studenti-fknt-nau-vzyali-uchast-u-vidbori-do-it-komandi-kompanii-mhp.html
==================================================

Здобувачі вищої освіти 3-4 курсів Факультету комп’ютерних наук та технологій разом з викладачами Гнатюком С.О., Лукашенко В.В., Нечипорук О.П. та Журавель Н.В. 31 травня 2023 року відвідали офлайн-захід в офісі MХП Dream House в рамках відбору до ІТ-команди компанії МХП «Процес та можливості».
Здобувачам було проведено екскурсію по офісу МХП, під час якої студенти відчули себе частинкою компанії та мали можливість попрацювати у командах над вирішенням цікавих кейсів спільно з представниками департаментів МХП.
Передувало цій офлайн-зустрічі декілька етапів відбору. Першим етапом був онлайн-воркшоп, під час якого здобувачі дізнались про компанію МХП та,
зокрема, про проєкти та можливості для молодих фахівців. Другим етапом було тестування на рівень ІТ-навичок та знання англійської мови. І лише ті, кому вдалося пройти ці етапи, мали можливість відвідати MHP Dream House та отримати новий практичний досвід.
Підбиваючи підсумки зустрічі, представники МХП подарували кожному учаснику цінні подарунки, а здобувачі мали можливість поділитись своїми враженням та пропозиціями.
Усі студенти з нетерпінням очікують підведення підсумків відбору та пропозицію щодо літнього стажування у МХП. Це можливість для студентів отримати практичний досвід у реальних проєктах компанії.
Після успішного стажування учасники отримають можливість продовжити навчання в режимі дуальної освіти з вересня. Для університету така співпраця є важливою та корисною, зокрема, в контексті впровадження дуальної освіти та визнання результатів неформальної освіти.