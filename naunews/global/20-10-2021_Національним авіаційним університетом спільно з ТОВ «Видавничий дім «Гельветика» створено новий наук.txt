Заголовок: Національним авіаційним університетом спільно з ТОВ «Видавничий дім «Гельветика» створено новий науковий журнал
Дата: 20/10/2021
URL: https://nau.edu.ua/ua/news/2021/10/natsionalnim-aviatsiynim-universitetom-spilno-z-tov-vidavnichiy-dim-gelvetika-stvoreno-noviy-naukoviy-zhurnal.html
==================================================

Національний авіаційний університет та Товариство з обмеженою відповідальністю «Видавничий дім «Гельветика» розпочали співпрацю спрямовану на популяризацію результатів наукових досліджень вчених університету у галузі культурології та мистецтвознавства.
Першим результатом співпраці стала державна реєстрація Міністерством юстиції України друкованого засобу масової інформації «Український мистецтвотворчий дискурс».
Оскільки НАУ здійснює підготовку фахівців за спеціальностями 022 «Дизайн» та 191 «Архітектура та містобудування», створення такого наукового журналу сприятиме формуванню фахових компетенцій майбутніх дизайнерів та архітекторів.
Проректор з наукової роботи НАУ Євген Романенко та Генеральний директор видавництва Олег Головко сьогодні засвідчили заснування нового наукового журналу.