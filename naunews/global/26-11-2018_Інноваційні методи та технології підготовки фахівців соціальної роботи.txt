Заголовок: Інноваційні методи та технології підготовки фахівців соціальної роботи
Дата: 26/11/2018
URL: https://nau.edu.ua/ua/news/1/11/innovatsiyni-metodi-ta-tehnologii-pidgotovki-fahivtsiv-sotsialnoi-roboti.html
==================================================

Питання використання коучингу в освіті, арт-коучингових та ігрових технологій обговорювали учасники ІІІ Міжнародної науково-практичної конференції «Інноваційні методи та технології підготовки фахівців соціальної роботи». У заході взяли участь науковці і практики з України, Польщі, Литви, Туреччини.
Тематичними напрямами конференції визначено: акмеологія професіоналізму, інноваційні методи навчання та технології у наукових дослідженнях; практичне застосування інноваційних методів та технологій у підготовці фахівців соціальної сфери. У рамках конференції проведено секційні заняття, майстер-класи, психологічні та коучингові трансформаційні ігри.
Із доповідями на конференції виступили Всеволод Зеленін, доцент кафедри політичної психології та соціально-правових технологій НПУ імені М.П. Драгоманова, Тетяна Чернова, заступник декана з наукової та виховної роботи інженерно-педагогічного факультету НПУ імені М.П. Драгоманова, Костянтин Галюк, сертифікований коуч ICU, автор технології «SMART Game», а також науково-педагогічні працівники кафедри та студенти.
За результатами заходу узагальнено досвід роботи кафедри соціальних технологій ННГМІ з питання використання інноваційних методів і технологій підготовки соціальних працівників, окреслено можливості подальшої науково-практичної роботи кафедри.