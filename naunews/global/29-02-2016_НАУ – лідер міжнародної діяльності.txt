Заголовок: НАУ – лідер міжнародної діяльності
Дата: 29/02/2016
URL: https://nau.edu.ua/ua/news/2016/2/nau-–-lider-mizhnarodnoi-diyalnosti.html
==================================================

25-27 лютого 2016 р. відбулася значна подія для освітянської спільноти – ІІ Міжнародна професійна спеціалізована виставка «ЗНО–2016. Освіта в Україні. Освіта за кордоном». Масштабний захід проходив за підтримки та активної участі МОН України, Мінкультури України, НАПН України, НАН України, КМДА тощо. У виставці взяли участь найкращі ВНЗ держави.
Представники НАУ у презентації продемонстрували здобутки університету, абітурієнти переконалися у високій якості викладання сучасних програм, професіоналізмі викладачів, ознайомилися з досягненнями і перевагами освітнього закладу, отримали вичерпну інформацію щодо вступу на І курс.
У рейтинговому виставковому конкурсі з тематичної номінації «Лідер інновації у розвитку міжнародної співпраці та презентації національної освіти у світовому та європейському освітньо-науковому просторі» НАУ здобув перемогу і отримав Гран-прі та Диплом. Керівники конкурсної номінації – проректор з навчальної та методичної роботи, доктор наук з державного управління, професор Т. Іванова та проректор з розвитку та міжнародних зв'язків О. Авдєєв.
Університет представляли Інститут доуніверситетської підготовки, Приймальна комісія, кафедра військової підготовки та Науково-технічна бібліотека.