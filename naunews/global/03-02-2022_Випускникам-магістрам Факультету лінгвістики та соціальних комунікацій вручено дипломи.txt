Заголовок: Випускникам-магістрам Факультету лінгвістики та соціальних комунікацій вручено дипломи
Дата: 03/02/2022
URL: https://nau.edu.ua/ua/news/2022/2/vipusknikam-magistram-fakultetu-lingvistiki-ta-sotsialnih-komunikatsiy-vrucheno-diplomi.html
==================================================

2 лютого у залі Вченої ради Національного авіаційного університету відбулася урочиста церемонія вручення дипломів випускникам-магістрам денної та заочної форми навчання Факультету лінгвістики та соціальних комунікацій (ФЛСК).
З вітальним словом до випускників звернулися:
- перший проректор НАУ, доктор технічних наук, професор Рімвідас Хращевський;
-декан факультету Наталія Ладогубець ;
- заступники декана ФЛСК Олександра Алпатова, Анжеліка Кокарєва, Леся Хоменко-Семенова.
На свято завітала й представниця ТОВ «Оператор газотранспортної системи України» Людмила Поліщук. Вона привітала випускників і побажала успіхів і кар’єрного росту.
Після отримання дипломів випускники подякували адміністрації університету і факультету за тепло, професійні знання, підтримку та турботу.
Голова студентської ради ФЛСК Ігор Шевченко передав випускникам традиційну «капсулу часу», в якій вони залишили побажання для майбутніх першокурсників.
Вітаємо випускників ФЛСК та бажаємо їм самореалізації й високих досягнень!