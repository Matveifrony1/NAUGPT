Заголовок: В НАУ пройшла І Міжнародна науково-технічна онлайн-конференція студентів, аспірантів, докторантів та молодих учених: «Інноваційні транспортні технології та транспортні системи»
Дата: 07/05/2021
URL: https://nau.edu.ua/ua/news/2021/5/v-nau-proyshla-i-mizhnarodna-naukovo-tehnichna-onlayn-konferentsiya-studentiv-aspirantiv-doktorantiv-ta-molodih-uchenih-innovatsiyni-transportni-tehnologii-ta-transportni-sistemi.html
==================================================

28 квітня 2021 року на базі кафедри організації авіаційних перевезень Факультету транспорту, менеджменту і логістики Національного авіаційного університету відбулася І Міжнародна науково-технічна онлайн-конференція студентів, аспірантів, докторантів та молодих учених: «Інноваційні транспортні технології та транспортні системи».
У роботі Конференції взяли участь 161 учасник з 14 країн світу, зокрема: з Єгипту, Туреччини, Китаю, Білорусі, Азербайджану, Еквадору, Ірану, Іраку, Руанди, Кот ді Вуар, Туркменістану, Узбекистану, Киргизстану, Казахстану.
Секційне засідання проводилося в режимі відео-конференції, до якої долучилися студенти, доповідачі-дослідники, стейкхолдери кафедри, керівники потужних авіакомпаній та професорсько-викладацький склад кафедри ОАП ФТМЛ.
З вітальним словом до учасників конференції звернулись: декан факультету, д.е.н., проф.- Тетяна Мостенська, завідувач кафедри, д.т.н., с.н.с.– Дмитро Шевчук, віце-президент авіакомпанії «Міжнародні авіалінії України» - Сергій Фоменко, комерційний директор ТОВ «Авіакомпанія Bees Airline» - Олександр Джиджора, виконавчий директор ТОВ «Авіакомпанії АЕРОВІЗ» - Василь Лазарець, генеральний агент з авіаційного продажу представництва «AVIAREPS AG in Ukraine» - Євгенія Панченко.
Під час конференції заслухано двадцять доповідей, які були поділені на два блоки: англомовний та україномовний. Наукові доповіді були представлені у супроводі мультимедійних презентацій. Теми виступів студентів були актуальними і стосувалися різних аспектів роботи транспортних систем.
Конференція стала жвавим дискусійним майданчиком для обговорення проблем, пов’язаних з процесами виходу авіації у стабільний стан після пандемії COVID-19, обміну ідеями та досвідом між студентами та науковцями.
Окрему увагу учасники конференції приділили удосконаленню системи авіаційної безпеки в аеропортах, модернізації аеропортів, використанню інноваційних технологій для підвищення ефективності функціонування аеропортів та авіакомпаній. Також учасники конференції обговорили питання державно-тарифного регулювання авіаперевезень в Україні.
За підсумками оцінки виступів студентів,
перше місце здобули:
- Єва Матлінг у Номінації : Краща доповідь англійською мовою
- Анна Лілевман у Номінації: Краща доповідь українською мовою
Друге місце посіли:
- Бахтіяр Юсупов та Марченко Владислав у Номінації: Краща доповідь англійською мовою
- Олександра Євтушенко та Андрій Голда у Номінації :Краща доповідь українською мовою
Третє місце вибороли:
- Анна Айрапетян, Анастасія Ромашко, Андрій Гомма у Номінації: Краща доповідь англійською мовою
- Катерина Абражан, Дарія Любарська, Олена Гордієнко у Номінації: Краща доповідь українською мовою
Вітаємо призерів та бажаємо подальших наукових звершень!