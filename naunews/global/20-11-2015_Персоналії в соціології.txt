Заголовок: Персоналії в соціології
Дата: 20/11/2015
URL: https://nau.edu.ua/ua/news/2015/11/personalii-v-socziologii.html
==================================================

12 та 19 листопада 2015 року на кафедрі соціології та політології Навчально-наукового Гуманітарного інституту під керівництвом доцента І. Литовченко відбулися ІІІ Соціологічні читання «Персоналії в соціології». Вони були присвячені святкуванню Дня соціолога і вже стали доброю традицією кафедри. У читаннях взяли участь викладачі, здобувачі та студенти-соціологи. З вітальним словом виступила завідувач кафедри – доктор соціологічних наук О. Хомерікі.
Метою заходу було ознайомлення майбутніх фахівців із специфікою професійної діяльності соціолога та науковими здобутками видатних представників соціогуманітарних наук, що зробили вагомий внесок у розвиток соціології: Г. Блумера, О. Конта, М. Вебера, В. Паретто, П. Бурдьє, Ч. Кулі, Дж. Міда, Н. Смелзера, К. Маркса, П. Сорокіна, Р. Мертона, М. Грушевського, Р. Дарендорфа, Н. Паніної, О. Балакірєвої, І. Бекешкіної, В. Паніотто, А. Горбачика, В. Ядова, А. Кравченка та інших. Учасники розглянули широке коло питань щодо розвитку соціологічної теорії та практики, визначили роль соціології в розумінні та поясненні подій, що відбуваються в Україні тощо. Зокрема слід відзначити активну участь та високий рівень підготовки презентацій студентів 2-4 курсів навчання: Ельвіри Гатіної, Ярослави Кисельової, Ольги Машовець, Катерини Музичук, Микити Стефієнка та ін.
Організація та проведення соціологічних читань третій рік поспіль на кафедрі соціології та політології сприяє поглибленому вивченню історії світової та вітчизняної соціологічної думки; розвитку навичок самостійної творчої роботи тощо.