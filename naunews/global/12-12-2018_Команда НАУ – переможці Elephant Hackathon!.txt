Заголовок: Команда НАУ – переможці Elephant Hackathon!
Дата: 12/12/2018
URL: https://nau.edu.ua/ua/news/1/12/komanda-nau-–-peremozhtsi-elephant-hackathon.html
==================================================

Команда НАУ стала переможцем інноваційного наукового хакатону Elephant Hackathon та отримали грант – гроші на облаштування дослідницької лабораторії в Національному авіаційному університеті.
Загалом, до участі в конкурсі було надіслано близько 1000 заявок, з яких відібрали 21 команду, що і взяли участь в Elephant Hackathon. Команда НАУ була єдиною, до складу якої увійшли студенти.
Учасники команди, студентки Олена Тодорович, Ірина Сиротіна з викладачами Інституту екологічної безпеки Лесею Павлюх і Сергієм Шаманським, презентували проект на тему: «Очищення стічних вод за допомогою мікроводоростей». Мета і завдання представленого проекту: збереження водних ресурсів, агропромисловості, зменшення викидів вуглекислого газу в атмосферу. Впровадження проекту – це можливість покращення якості водних ресурсів, а саме зменшення цвітіння водойм за рахунок очищення стічних вод.
Ми пишаємося тим, що студенти мають досить високий рівень підготовки й прагнуть працювати. А завдяки єдності та спільним зусиллям викладачів та студентів наш світ змінюється тільки на краще!