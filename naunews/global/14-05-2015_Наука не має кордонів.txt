Заголовок: Наука не має кордонів
Дата: 14/05/2015
URL: https://nau.edu.ua/ua/news/2015/5/nauka-nemae-kordoniv.html
==================================================

6 травня 2015 року у Вільнюському технічному університеті ім. Гедимінаса VGTU (Литва) відбулось засідання 18 міжнародної наукової конференції молодих учених та студентів «Наука-майбутнє Литви. Інженерія транспорту та організація перевезень». Співорганізатори конференції - Національний авіаційний університет (Україна) та Литовська асоціація інженерів-автомобілістів. З вітальним словом до учасників звернулися декан факультету інженерії транспорту VGTU д-р техн. н., доцент Вілюс Бартуліс, професор кафедри технологічного обладнання VGTU д-р, професор Олег Прентковський  та заступник директора Інституту аеропортів НАУ з наукової роботи, завідувач кафедри реконструкції аеропортів та автошляхів,  д-р техн. н., професор Андрій Бєлятинський.
Після пленарного засідання робота конференції продовжилась у 3-х секціях: інженерні проблеми транспорту, математичне моделювання конструкцій та технологій; енергетика і безпека руху; економіка, організація перевезень та управління на транспорті. Обговорювалися сучасні проблеми транспорту, міцності та надійності будівельних елементів, конструкцій,  технології, методи та моделі розрахунків у транспортному будівництві, перспективи розвитку автодорожньої,  залізничної та авіаційної галузей.
Був проведений науковий семінар об’єднаної докторантури за спеціальністю 03T- транспортна інженерія, заслухано всього 50 наукових доповідей студентів, аспірантів та докторантів з України та Литви. Рішенням наукового та організаційного комітетів найкращі доповіді були відзначені почесними дипломами. Для учасників конференції та гостей відбулася екскурсія до Національного історичного музею (м. Вільнюс, Литва) .
Програма конференції