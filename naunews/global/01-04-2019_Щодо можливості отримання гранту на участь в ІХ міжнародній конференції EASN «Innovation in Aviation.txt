Заголовок: Щодо можливості отримання гранту на участь в ІХ міжнародній конференції EASN «Innovation in Aviation & Space»
Дата: 01/04/2019
URL: https://nau.edu.ua/ua/news/2019/4/shhodo-mozhlivosti-otrimannya-grantu-na-uchast-v-ih-mizhnarodniy-konferentsii-easn-innovation-in-aviation-i-space.html
==================================================

З метою сприяння науково-дослідній співпраці в аерокосмічній галузі між Європейським Союзом і Україною проект "AERO-UA" підтримає 4-ох представників українських підприємств, НДІ або ЗВО, які зацікавлені виступити з науковою доповіддю 3-6 вересня 2019 на одній з тематичних сесій ІХ міжнародної конференції EASN (European Aeronautics Science Network) в Афінах (
https://easnconference.eu
).
Гранти в розмірі 1000 євро для покриття витрат, пов'язаних з участю в конференції, будуть надані на конкурсній основі. Термін подачі заявки на грант до 15 травня 2019 року. Учасники будуть проінформовані про результати протягом 2-х тижнів з моменту подачі заявки.
Детально вимоги і правила отримання грантів викладені в
керівництві
для учасників конкурсу та
формі заявки
.
Міжнародна конференція EASN - один з ключових заходів для тих, хто зацікавлений в авіаційних дослідженнях та фінансуються Європейською Комісією в рамках програми "Горизонт 2020". Це форум для подання інноваційних ідей і наукових результатів, а також пошуку партнерів для спільних проектів. Щорічно за підтримки Європейської Комісії в конференції бере участь понад 300 представників європейської авіаційної громадськості.
Не пропустіть свій шанс розповісти про Ваші наукові результати на європейському рівні та знайти партнерів для майбутніх проектів!