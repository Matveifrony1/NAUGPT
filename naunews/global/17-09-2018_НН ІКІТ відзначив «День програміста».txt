Заголовок: НН ІКІТ відзначив «День програміста»
Дата: 17/09/2018
URL: https://nau.edu.ua/ua/news/1/9/nn-ikit-vidznachiv-den-programista.html
==================================================

Традиційно 256-й день календаря прийнято вважати «Днем програміста». Цього року він припав на 13 вересня і звичайно в Навчально-науковому інституті інформаційних комп’ютерних технологій не могли не відзначити цей день.
Так, в межах урочистих заходів на кафедрі інженерії програмного забезпечення було започатковано проведення «Дня першокурсника». В дружній атмосфері відбулося знайомство студентів першого курсу з викладачами кафедри та змістом академічного навчання з отримання освітнього рівня «Бакалавр».
Крім цього, на свято завітали потенційні роботодавці для випускників інституту. Перед студентською громадою виступив представник компанії
EPAM Systems –
Володимир Янцов
, який розповів про
вимоги, які ставляться до майбутніх фахівців в сфері інженерії програмного забезпечення та перспективи їх працевлаштування.
Студенти ННІКІТ залишились більш ніж задоволені заходом, про що може свідчити велика кількість запитань, які вони поставили гостю.