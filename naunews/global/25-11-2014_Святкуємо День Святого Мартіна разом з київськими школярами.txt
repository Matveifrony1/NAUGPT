Заголовок: Святкуємо День Святого Мартіна разом з київськими школярами
Дата: 25/11/2014
URL: https://nau.edu.ua/ua/news/2014/11/svyatkuemo-den-svyatogo-martina-razom-z-kiivskimi-shkolyarami.html
==================================================

18 листопада 2014 року викладач кафедри іноземних мов і прикладної лінгвістики Гуманітарного інституту Людмила Костель та студенти напряму навчання «Дизайн» відвідали спеціалізовану школу № 239 з поглибленим вивченням німецької мови Оболонського району та провели профорієнтаційний захід – свято Святого Мартіна. Це щорічне німецьке свято було проведене за традицією, що склалася у німецьких містах та селах протягом століть. Найвеселішою частиною свята став конкурс святкових ліхтариків, які школярі виготовили власноруч з допомогою наших студентів-дизайнерів. Обирали переможців конкурсу гості з Німеччини, представники німецького культурного центру «Гете - інститут», які були запрошені на свято. З великим задоволенням наші студенти подивилися святковий концерт, наприкінці якого виступили з привітальним словом і пропозицією надалі влаштовувати спільні заходи. Пропозиція була радо прийнята як учнями, так і керівництвом школи.