Заголовок: Викладачі ФЛСК — серед учасників міжнародної конференції у США
Дата: 20/04/2023
URL: https://nau.edu.ua/ua/news/2023/4/vikladachi-flsk-—-sered-uchasnikiv-mizhnarodnoi-konferentsii-u-ssha.html
==================================================

З 10 по 12 квітня 2023 року викладачі кафедри історії та документознавства ФЛСК в режимі офлайн-онлайн взяли участь у міжнародній конференції «SlavicConnection» у Сполучених Штатах Америки, яка проводилася на базі Техаського університету в Остіні.
З вітальним словом до учасників конференції звернулися Посол України у Сполучених Штатах Америки пані Оксана Маркарова та Голова Східноєвропейського бюро «Голос Америки» пані Мирослава Гонгадзе.
Основна увага конференції була зосереджена на хаосі самої інформації та на тому, як вона перешкоджає створенню, виконанню та комунікації політики та ефективному проведенню дипломатії.
Науковці, політики та медіапрактики зібралися, щоб розглянути ключові проблеми нашого медіасередовища такі як: фейкові новини, дезінформацію, соціальні медіа, кібервійну та штучний інтелект.