Заголовок: Кейси open data як засоби протидії корупційним та іншим правопорушенням: майстер-клас для аспірантів спеціальності 081 «Право»
Дата: 12/04/2024
URL: https://nau.edu.ua/ua/news/2024/4/keysi-open-data-yak-zasobi-protidii-koruptsiynim-ta-inshim-pravoporushennyam-mayster-klas-dlya-aspirantiv-spetsialnosti-081-pravo.html
==================================================

29 березня 2024 року
заступником директора з правових питань YouControl, аспірантом третього року навчання кафедри конституційного і адміністративного права Юридичного факультету
Данилом Глобою
проведено майстер-клас для аспірантів першого та другого року навчання на тему
«Кейси open data як засоби протидії корупційним та іншим правопорушенням».
Зустріч проведено в рамках вибіркової дисципліни «Актуальні питання правового регулювання та охорони публічних фінансів».
Модератором заходу виступила професорка кафедри конституційного і адміністративного права
Ірина Устинова
.
Із присутніми
обговорені основні питання якості інформації
, яка є в публічному доступі, і на підставі якої можна судити про процеси щодо безпеки фінансових інтересів громадянина.
Проаналізовано
основні негативні наслідки недотримання правил фінансової безпеки, такі як:
легалізація доходів отриманих незаконним шляхом;
зупинення операцій шляхом блокування податкових накладних;
обмеження громадського контролю над владою, що негативно впливає на розвиток демократії в країні і на процеси боротьби з корупцією.
Розглянуто
практичні кейси
застосування публічної інформації у формі відкритих даних для відображення обставин, що потребують обачності під час вивчення даних про компанії та їх зв’язки, зокрема, публічно значущих осіб та суб’єктів декларування.
На власному прикладі аспірант також продемонстрував
апробацію результатів
теми свого дисертаційного дослідження, розкривши деякі питання проблематики реалізації антикорупційної політики, зокрема, недостатнє відкриття даних, а також аналітичних інструментів та технологій для аналізу і виявлення потенційних конфліктів інтересів.
Активна участь аспірантів під час майстер-класу довела, що порушена
тема є для них актуальною та цікавою
, а подана модератором та спікером інформація всіляко упереджує від будь-яких проявів академічної недоброчесності, спонукає до здобуття здобувачами третього (освітньо-наукового) рівня вищої освіти програмних компетентностей та дотримання сукупності етичних принципів під час навчання.