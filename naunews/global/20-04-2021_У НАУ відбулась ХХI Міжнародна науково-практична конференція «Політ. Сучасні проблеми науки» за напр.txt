Заголовок: У НАУ відбулась ХХI Міжнародна науково-практична конференція «Політ. Сучасні проблеми науки» за напрямом  «Транспорт, менеджмент і логістика»
Дата: 20/04/2021
URL: https://nau.edu.ua/ua/news/2021/4/u-nau-vidbulas-hhi-mizhnarodna-naukovo-praktichna-konferentsiya-polit-suchasni-problemi-nauki-za-napryamom-transport-menedzhment-i-logistika.html
==================================================

08 квітня 2021 року на базі Факультету транспорту менеджменту НАУ проведено ХХI Міжнародну науково-практичну конференцію здобувачів вищої освіти і молодих учених «Політ. Сучасні проблеми науки» за напрямом «ТРАНСПОРТ, МЕНЕДЖМЕНТ І ЛОГІСТИКА». Пленарне засідання відкрила декан факультету, д. е. н., проф. Мостенська Т. Л.
На пленарному засіданні виступили представники бізнесу, запрошені випусковими кафедрами факультету.
Генеральний менеджер представництва AVIAREPS AG в Україні Томіна Катерина Євгенівна з доповіддю на тему «Вплив пандемії на авіаційний бізнес та шляхи реагування»; яка презентувала власне бачення виходу авіабізнесу зі спричиненої пандемією Ковід-19 світової кризи.
Директор департаменту з адресної логістики компанії «Delivery Auto» Бондарчук Антон Олександрович, який розкрив актуальні питання бізнес-діяльності транспортної та адресної логістики логістичних компаній в сучасних умовах.
Менеджера з маркетингу логістичної компанії «Заммлер Україна» Стельмах Ірина, яка представила доповідь щодо можливостей застосування інноваційних рішень в логістичному бізнесі в умовах коронавірусної турбулентності.
HR бізнес-партнер авіакомпанії SkyUp Airlines Мирончук Марія Олександрівна, яка зробила доповідь на тему «Перспективи розвитку авіації після пандемії COVID-19».
Виступи представників бізнесу викликали жваву дискусію серед учасників конференції. Студенти і викладачі поставили низку запитань. Основним лейтмотивом дискусії стало питання щодо потрібних навичок та вмінь, якими мають володіти випускники нашого факультету у постковідний період.
У пленарному засіданні також прийняли участь завідувачі кафедр факультету: Кириленко О.М., д.е.н., проф., завідувач кафедри менеджменту зовнішньоекономічної діяльності підприємств; Разумова К.М., д.е.н., проф., завідувач кафедри організації авіаційних робіт і послуг; Григорак М.Ю., д.е.н., проф., завідувач кафедри логістики, Шевчук О.Д., д.т.н., с.н.с., завідувач кафедри організації авіаційних перевезень; Ластівка І. О., д.т.н., проф., завідувач кафедри вищої математики. Завідувачі кафедр акцентували увагу на студентській науковій роботі на кафедрах факультету та визначили шляхи подальшого розвитку студентських наукових досліджень.
Завершила пленарне засідання відповідальна за наукову роботу факультету к.т.н., доцент кафедри логістики Савченко Л.В., яка охарактеризувала основні напрями наукової роботи студентів на факультеті, досягнення та здобутки студентської науки у 2019-2020 та 2020-2021 навчальних роках.
Подальша робота конференції відбувалась на секційних засіданнях:
- Прикладна математика;
- Менеджмент і логістика;
- Мультимодальні перевезення та сервісне обслуговування;
- Організація перевезень і управління на транспорті.
На конференцію надійшло 149 тез доповідей. На засіданнях секцій було заслухано 57 доповідачів.
Секційні засідання пройшли на високому організаційному, науково-теоретичному рівні, дискусії розгортались із поміркованою полемікою та великим зацікавленням студентської молоді. Студенти робили доповіді українською та англійською мовами.
Після обговорення доповідей були визначені переможці серед студентів-доповідачів (
таблиця
). При підведенні підсумків роботи конференції було ухвалено рішення:
- відзначити високий науковий рівень представлених доповідей, що були заслухані під час роботи конференції, актуальність проблем, піднятих доповідачами;
- стимулювати студентів до участі у наукових дослідженнях кафедр, залучати їх до виконання кафедральних науково-дослідних робіт;
- сприяти розвитку студентських наукових гуртків;
- рекомендувати викладачам брати активну участь спільно з учасниками у підготовці та проведенні конференції;
- сприяти популяризації проведення щорічної Міжнародної науково-практичної конференції здобувачів вищої освіти і молодих учених «Політ. Сучасні проблеми науки» серед вузів-партнерів в Україні та за кордоном з метою розширення кола учасників та можливості обміну науковими здобутками;
- роботу секцій ФТМЛ конференції ХХI Міжнародної науково-практичної конференції здобувачів вищої освіти і молодих учених «Політ.
Сучасні проблеми науки» вважати проведеними успішно;
- для популяризації студентської науки та можливості ознайомлення з результатами наукових досліджень студентів тези, подані на конференцію, розмістити у репозитарії Національного авіаційного університету.
Секретар конференції - Бабич Р. Б. к.е.н., доц., доцент кафедри менеджменту зовнішньоекономічної діяльності підприємств.