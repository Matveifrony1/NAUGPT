Заголовок: Подальше навчання у НАУ – запорука успішної кар’єри
Дата: 21/11/2018
URL: https://nau.edu.ua/ua/news/1/11/podalshe-navchannya-u-nau-–-zaporuka-uspishnoi-kar’eri.html
==================================================

ННІНО Національного авіаційного університету продовжив разом з профільними кафедрами НАУ проведення днів відкритих дверей для учнів та студентів закладів ПТО з метою подальшого залучення до навчання у Національному авіаційному університеті кращих випускників коледжів та училищ Києва.
Заходи були проведені для студентів Київського професійного коледжу із посиленою військовою та фізичною підготовкою та учнів Київського вищого професійного училища будівництва і архітектури. Представляли університет кафедра базових і спеціальних дисциплін ННІНО; кафедра військової підготовки; кафедра систем управління літальних апаратів ННІАЕТ; кафедра радіоелектронних пристроїв та систем ННІАЕТ; кафедра економіки та бізнес-технологій ФЕБА.
Під час проведення презентацій учнів та студентів детально проінформували про перелік спеціальностей та спеціалізацій, за якими здійснюється підготовка фахівців. Цікавили випускників інформація про Умови вступу до ВНЗ у 2019 році; кількість місць державного замовлення для у 2018 році; навчання на кафедрі військової підготовки, заочна форма навчання та можливість паралельно отримати другу вищу освіту в ННІНО; англомовне навчання, а також міжнародні наукові, освітні проекти та програми. Учнів та студентів запросили навчатися на підготовчому відділенні, де завжди є реальна можливість якісно підготуватися до ЗНО та отримати додаткові бали до загального рейтингу при вступі саме до НАУ на спеціальності, яким надається особлива підтримка держави.
Присутніх запросили на День відкритих дверей 24 листопада 2018 року до університету, щоб продемонструвати сучасну матеріально-технічну базу, що використовується в навчальному процесі, та неабиякий потенціал науковців, які завжди готові допомогти стати висококласним фахівцем у будь-якій галузі.