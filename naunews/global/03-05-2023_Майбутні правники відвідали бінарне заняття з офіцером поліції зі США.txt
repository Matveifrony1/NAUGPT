Заголовок: Майбутні правники відвідали бінарне заняття з офіцером поліції зі США
Дата: 03/05/2023
URL: https://nau.edu.ua/ua/news/2023/5/maybutni-pravniki-vidvidali-binarne-zanyattya-z-ofitserom-politsii-zi-ssha.html
==================================================

1 травня 2023 року за сприяння доцента кафедри кримінального права і процесу Юридичного факультету НАУ Юлії Ланцедової та професора Оксани Панової для здобувачів вищої освіти освітнього ступеня «Магістр» спеціальності 262 «Правоохоронна діяльність» організовано та проведено бінарне онлайн-заняття з офіцером Glenn Barrett відділу поліції Саратога-Спрінгс у штаті Нью-Йорк Сполучених Штатів Америки.
У рамках вивчення дисципліни «Актуальні проблеми поліцейської діяльності» майбутні правоохоронці мали змогу ознайомитись з досвідом роботи поліцейської системи у Сполучених Штатах Америки.
Офіцер Glenn Barrett поділився зі здобувачами своїм досвідом роботи у відділі поліції та детально розповів про американську поліцейську систему, рівні освіти для майбутніх офіцерів, особливості та специфіку роботи у поліції.
Упродовж зустрічі студенти цікавилися вимогами до кандидатів в поліцейські офіцери, рівнем довіри з боку суспільства до поліції, матеріальним забезпеченням державою підрозділів поліції та ін.
Своєю чергою викладачі та студенти розповіли офіцеру Glenn Barrett про особливості роботи правоохоронних органів в Україні.
Проведене бінарне заняття надало змогу розширити обізнаність майбутніх правоохоронців щодо роботи закордонних поліцейських відділень з метою можливого перейняття досвіду та удосконалення роботи вітчизняних правоохоронних органів.