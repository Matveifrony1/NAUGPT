Заголовок: Відбулася профорієнтація для старшокласників від Юридичного факультету
Дата: 31/01/2024
URL: https://nau.edu.ua/ua/news/2024/1/vidbulasya-proforientatsiya-dlya-starshoklasnikiv-vid-yuridichnogo-fakultetu.html
==================================================

26 січня 2024 року
відбулася профорієнтаційна зустріч зі старшокласниками
Ставищенського ліцею №2
Ставищенської селищної ради  Білоцерківського  району Київської області на тему
«Особливості професійної підготовки юристів»
. Зустріч провела доцентка кафедри теорії та історії держави і права Юридичного факультету НАУ
Ірина Варава.
У вступному слові лекторка зазначила, що робота юриста має певні особливості, пов’язані як з юридичною діяльністю, так і з комунікацією — спілкуванням з клієнтами, консультуванням, профілактичними бесідами тощо. Володіння психологічними прийомами не менш важливе, ніж вміння виконувати професійні юридичні процедури.
Відповідаючи на запитання старшокласників,
Ірина Варава детально розповіла про складові професійної діяльності юриста
та алгоритми вирішення правових завдань. Зокрема, вона виокремила такі типи задач: правотворчі, спрямовані на удосконалення законодавства; задачі з конкретизації правових норм; правоорганізаційні задачі тощо.
Наприкінці зустрічі старшокласникам було представлено особливості навчання на Юридичному факультеті НАУ за спеціальностями 081 «Право» та 262 «Правоохоронна діяльність».