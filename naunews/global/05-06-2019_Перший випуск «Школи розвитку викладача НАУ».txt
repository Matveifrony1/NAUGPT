Заголовок: Перший випуск «Школи розвитку викладача НАУ»
Дата: 05/06/2019
URL: https://nau.edu.ua/ua/news/2019/6/pershiy-vipusk-shkoli-rozvitku-vikladacha-nau.html
==================================================

Відбувся перший випуск «Школи розвитку сучасного викладача НАУ». 80 викладачів з НАУ та інших ЗВО прослухали неймовірні тренінги та отримали сертифікати.
Основні завдання школи були направлені на: оновлення «валізи» викладацьких технік та методик; підтримку особистісного розвитку та зростання викладачів, формування та розвиток нових м’яких навичок (soft skills); мотивацію викладачів до постійного саморозвитку та ресурс-тур щодо новітніх методик викладання. Викладачі дізнались про тренди розвитку інноваційних університетів, зміст прогресивних освітніх оновлень. Завдяки тренінгам сформовано команду прогресивних викладачів університету, спроможних поширювати прогресивний педагогічний досвід на своїх кафедрах.
Серед тренерів школи: тренер Бізнес-школи КРОК Оксана Сєдашова; фасилітатор, співзасновниця тренінгового центру T-Update, тренер Програми лідерського потенціалу розвитку університетів України Неля Лебідь; завідувач навчально-наукового центру розвитку персоналу та лідерства Київського університету імені Бориса Грінченка, співзасновниця Центру T-Update Юлія Бреус; тренер з розвитку громадянських компетентностей та управління освітніми змінами Інна Семенець-Орлова.
Це був гарний старт та початок комплексної програми!