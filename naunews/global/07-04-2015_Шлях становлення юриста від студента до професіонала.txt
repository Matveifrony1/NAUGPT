Заголовок: Шлях становлення юриста від студента до професіонала
Дата: 07/04/2015
URL: https://nau.edu.ua/ua/news/2015/4/shlyax-stanovlennya-yurista-vid-studenta-do-profesionala.html
==================================================

31 березня 2015 року для студентів першого курсу Юридичного інституту директор Юридичної компанії «Тріо» Іван Хоменко провів лекцію на тему «Шлях становлення юриста від студента до професіонала».
Він охарактеризував особливості роботи юриста в правоохоронних органах, державних підприємствах, приватних компаніях, наголосив на важливості та необхідності в наш час знати іноземну мову, а також порадив майбутнім юристам паралельно з вивченням права та законодавства нарощувати практичний досвід, який у майбутньому допоможе стати справжнім професіоналом у своїй справі.
Зустріч першокурсників з практикуючими юристами дозволяє сформувати в них повагу до професії юриста, права та закону, підвищити мотивацію до систематичного здобуття теоретичних знань та практичних навичок.