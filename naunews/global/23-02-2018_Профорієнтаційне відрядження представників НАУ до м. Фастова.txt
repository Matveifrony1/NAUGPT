Заголовок: Профорієнтаційне відрядження представників НАУ до м. Фастова
Дата: 23/02/2018
URL: https://nau.edu.ua/ua/news/1/2/proforientatsiyne-vidryadzhennya-predstavnikiv-nau-do-m-fastova.html
==================================================

22 лютого 2018 р., на запрошення Фастівського міськрайонного центру зайнятості, Навчально-науковий інститут неперервної освіти організував участь Національного авіаційного університету в масовому профорієнтаційному заході «Ярмарок професій» для учнів 9–11 класів ЗНЗ міста. Він відбувся на базі Фастівського міського палацу культури. НАУ на ньому представляли: НН Інститут неперервної освіти; НН Юридичний інститут; НН Гуманітарний інститут; НН Інститут аеронавігації, електроніки та телекомунікацій; Факультет економіки та бізнес-адміністрування та ВСП університету: Коледж інформаційних технологій та землевпорядкування НАУ і Коледж інженерії та управління.
Учнів 11-х класів ознайомили з умовами проведення Всеукраїнських олімпіад НАУ, зокрема з можливістю отримати додаткові до 20-ти балів до загального рейтингу при вступі до університету та з інформацією про якісну підготовку до загальнонаціонального ЗНО. Учні 10-х класів отримали інформацію про такі профорієнтаційні заходи, як Літня школа–2018 та пробне ЗНО–2018, що пройдуть у червні 2018 р. Старшокласники були запрошені на дні відкритих дверей НАУ (12 квітня та 9 червня 2018 р.), а також на екскурсії до університету. Представники коледжів, навчально-наукових інститутів та факультетів надали старшокласникам докладну інформацію про свої підрозділи.
«Ярмарок професій» відвідало понад 450 учнів 9–11 класів із 8 ЗНЗ міста та 4-х ЗНЗ Фастівського району. Викладачі університету надали фахові консультації учням, їхнім батькам та вчителям про спеціальності та спеціалізації, за якими здійснюється підготовка фахівців; діяльність та специфіку інститутів, факультетів та кафедр. З вичерпною інформацією про діяльність НАУ абітурієнти мали змогу ознайомилися із матеріалів презентацій, інформаційно-рекламних буклетів, інформаційних стендів та випусків газети «Авіатор».
Директор Фастівського міськрайонного центру зайнятості В. Барабаш подякувала за якісну проведену профорієнтаційну роботу та передала щирі слова вітання адміністрації Національного авіаційного університету за плідну співпрацю із Фастівським міськрайонним центром зайнятості.