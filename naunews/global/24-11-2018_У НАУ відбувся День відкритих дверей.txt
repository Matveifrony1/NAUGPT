Заголовок: У НАУ відбувся День відкритих дверей
Дата: 24/11/2018
URL: https://nau.edu.ua/ua/news/1/11/u-nau-vidbuvsya-den-vidkritih-dverey.html
==================================================

Національний авіаційний університет радо зустрічав учнів 10-11 класів на Дні відкритих дверей, що відбувся 24 листопада в залі Приймальної комісії НАУ.
Учасників заходу проінформували про пріоритети навчання в університеті, перелік спеціальностей (спеціалізацій), можливість навчатися на кафедрі військової підготовки; особливості заочного та дистанційного навчання, паралельне навчання, другу вищу освіту, перспективи працевлаштування, можливість якісно підготуватися до загальнонаціонального ЗНО.
Школярі мали можливість почути відповіді на усі актуальні питання, що сьогодні хвилюють сучасних абітурієнтів: вимоги до рівня освіти вступників, які бажають навчатися в НАУ; вартість навчання, кількість місць державного замовлення, перелік освітньо-професійних програм.
Учасники Дня відкритих дверей також отримали запрошення на пробне ЗНО, Всеукраїнські учнівські олімпіади НАУ, уроки профорієнтації, наукові лекції та спецкурси.