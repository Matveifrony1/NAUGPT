Заголовок:Про студраду та гуртожиток

Дата: ----------
URL: https://telegra.ph/Pro-studradu-ta-gurtozhitok-08-12
==================================================
Про студраду та гуртожиток
СР СМ НАУAugust 12, 2024
Що таке студентська рада студентського містечка?

Студентська Рада Студмістечка (СР СМ) – це вищий виконавчий ОСС в студентському містечку університету, який представляє інтереси всіх студентів, які мешкають у гуртожитках. Студентське самоврядування в Студентській Раді Студмістечка НАУ здійснюється студентами-мешканцями гуртожитку на громадських засадах.

Структура Студентської Ради Студмістечка (СР СМ):

СР СМ очолює Голова, який обирається мешканцями всіх гуртожитків строком на один рік;
 до складу СР СМ входять Голова, заступники Голови, Секретар, голови та члени департаментів; голови студентських рад усіх гуртожитків студмістечка.




Які є гуртожитки?

Всього є три типи гуртожитків НАУ:

Коридорні – на поверсі 2 кухні, кімнати для вмивання та туалети.
В гуртожитку 1, 4, 5 душеві кімнати знаходяться на першому поверсі.

В гуртожитку 3 душеві розміщені в підвальному приміщені.

Секційні – 8 житлових кімнат, кухня та туалет на секцію, душ в підвалі.
Блочні – душ та туалет на 2 кімнати, кухні на поверсі.




Які івенти проводяться у студмістечку?

СР СМ намагається проводити якомога більше веселих івентів для всіх охочих.

Здебільшого проводяться:

спортивні змагання;
івенти – вечори фільмів, настільні ігри, перегляди спортивних матчів;
толоки для облагородження території навколо гуртожитків;
освітні та благодійні заходи (наприклад, лекції з надання домедичної допомоги).




Чи є спортзал у студмістечку?

Так, є! 

Знаходиться спортзал в 11 гуртожитку. Він знаходиться на 7 поверсі в холі, доступний з 10:00 до 22:00. Ключі від нього знаходяться в блоці 717, на вхідних дверях з іншого боку. 

Доступ до нього мають всі жителі студмістечка за невелику оплату (100грн на місяць), яка йде на покращення приміщення. 

Також спортзал має свою спільноту в телеграмі.