Заголовок: Відкриття в НАУ літньої школи-2016
Дата: 25/08/2016
URL: https://nau.edu.ua/ua/news/2016/8/vidkrittya-v-nau-litnoi-shkoli-2016.html
==================================================

22 серпня 2016 року в університеті відбулося урочисте відкриття літньої школи для учнів 11 класів. Учасниками школи стала учнівська молодь з м. Києва та з одинадцяти областей України.
В урочистостях взяли участь батьки учасників, представники Інституту доуніверситетської підготовки, викладачі кафедри базових і спеціальних дисциплін, учителі навчальних закладів освіти та науковці університету.
Презентуючи діяльність Національного авіаційного університету, директор ІДП Н. Муранова відзначила рейтинг вишу, особливості навчання в ньому, результати загальнонаціонального ЗНО–2016 та вступної кампанії до НАУ, правила вступу до ВНЗ України, переваги навчання на підготовчих курсах. Була також представлена змістовна програма роботи літньої школи, що передбачає: врахування інтересів та потреб майбутнього професійного вибору, формування та становлення особистості школяра, розвиток здібностей кожного учасника, перевірку рівня знань та вмінь з шкільних предметів, знайомство з випусковими кафедрами та залучення старшокласників до подальшого навчання в університеті.