Заголовок: Актуальні проблеми вищої професійної освіти
Дата: 23/03/2016
URL: https://nau.edu.ua/ua/news/2016/3/aktualni-problemi-vishhoi-profesijnoi-osviti.html
==================================================

17 березня 2016 року в Навчально-науковому Гуманітарному інституті відбулась ІV Міжнародна науково-практична конференція «Актуальні проблеми вищої професійної освіти». Її співорганізаторами виступили кафедра педагогіки та психології професійної освіти та кафедра іноземних мов за фахом. У конференції взяли участь понад 150 представників різних ВНЗ України та світу. Зокрема, представники Барановицького державного університету (Республіка Білорусь), Білоруського державного педагогічного університету (Республіка Білорусь), Костанайського державного університету імені А. Байтурсинова (Республіка Казахстан), Університету Масарика (Чеська Республіка) та ряду ВНЗ України.
Мета заходу - обговорити ефективні способи оновлення змісту сучасної вищої освіти, розвивати полікультурність, доступність та технологічність у цій сфері.
З вітальним словом до учасників конференції звернулася професор кафедри педагогіки та психології професійної освіти, д. пед.. н., професор Н. Булгакова. На пленарному засіданні з доповідями виступили: д. пед. н., професор А. Вітченко, Національний університет оборони України.; д. пед. н., доцент А. Кучерявий; к. пед. н., доцент Я. Абсалямова, НАУ; к. пед. н., доцент В.  Рахманов, НАУ.
На пленарному та секційних засіданнях учасники наукової комунікації виокремили такі основні проблеми сучасної освітньої системи, як: формування професійних стандартів та освітніх програм в умовах модернізації освіти; розробка нових методологічних засад формування компетентностей студентів на основі міжнародних та міжвузівських контактів; пошук оптимальних методів навчання  та мотивації; розробка єдиного освітньо-діяльнісного середовища в процесі навчання і підвищення якості освіти при формуванні професійної, загальнокультурної компетентності, вивчення закордонного досвіду. Конференція завершилася підбиттям підсумків, систематизацією висновків та рекомендацій.