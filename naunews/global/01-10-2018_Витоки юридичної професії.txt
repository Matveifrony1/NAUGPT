Заголовок: Витоки юридичної професії
Дата: 01/10/2018
URL: https://nau.edu.ua/ua/news/1/10/vitoki-yuridichnoi-profesii.html
==================================================

27 вересня 2018 року кафедрою теорії та історії держави і права Навчально-наукового юридичного інституту спільно з
Навчальною лабораторією методичного супроводження освітнього процесу
проведено тематичну виставку навчальної літератури для студентів першого курсу на тему «Витоки юридичної професії».
Під час проведення заходу доцент кафедри теорії та історії держави і права Олена Макеєва розкрила студентам передумови становлення та етапи розвитку юридичної професії. Для кращого розуміння першокурсниками обраної майбутньої професії для участі в заході було запрошено адвоката, члена англійської асоціації юристів, кандидата юридичних наук Ольгу Мілетич, яка розповіла майбутнім правникам про особливості юридичної професії в Україні та за кордоном, наводячи приклади із власного  досвіду щодо стажування в провідних адвокатських компаніях Лондона (Великобританія).
Завідувач лабораторії методичного супроводження освітнього процесуВіра Новицька розповіла студентам про фонди лабораторії, каталоги навчальної літератури та провідні періодичні фахові видання для юристів.
Тематичні зустрічі  формують у студентів пізнавальний інтерес до історії юридичної професії, сприяють більш широкому уявленню про призначення юриста у суспільстві та державі.