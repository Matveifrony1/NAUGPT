Заголовок: У Київському авіаційному інституті відбувся День відкритих дверей у форматі онлайн
Дата: 11/04/2025
URL: https://nau.edu.ua/ua/news/2025/4/u-kiivskomu-aviatsiynomu-instituti-vidbuvsya-den-vidkritih-dverey-u-formati-onlayn.html
==================================================

8 квітня 2025 року
Державний університет «Київський авіаційний інститут» провів День відкритих дверей у форматі онлайн для учнів 10-11 класів закладів загальної середньої освіти. Захід відбувся на платформі Zoom та об’єднав абітурієнтів із Аерокосмічним факультетом і Факультетом комп’ютерних наук та технологій.
Організатором заходу
виступив Навчально-науковий інститут розвитку освіти (ННІРО) на чолі із заслуженою працівницею освіти України
Галиною Лазарєвою
у співпраці з деканами факультетів —
Святославом Юцкевичем
(АКФ) та
Андрієм Фесенком
(ФКНТ).
Ключовими спікерами заходу стали
Андрій Молчанов
, к.т.н., заступник декана з навчально-виховної роботи ФКНТ, та
Олександр Якобчук
, к.т.н., доцент кафедри конструкції літальних апаратів АКФ.
Модераторкою виступила
Тетяна Петровська,
к.пед.н., директорка Центру допрофесійної підготовки та обдарованої учнівської молоді ННІРО, яка розповіла про переваги навчання в КАІ та профорієнтаційні проєкти. Технічну підтримку заходу забезпечила
Ольга Бруяка,
к.т.н., доцентка, завідувачка кафедри базових і спеціальних дисциплін ННІРО.
Під час Дня відкритих дверей
абітурієнти отримали вичерпну інформацію про
переваги та можливості навчання в КАІ, актуальні напрями роботи факультетів та кафедр, науково-дослідні та навчально-наукові лабораторії, престижні спеціальності та освітні програми, можливості англомовного навчання, міжнародні зв'язки університету, процедуру вступу та студентське життя, а також перспективи працевлаштування випускників.
Серед учасників заходу були
учні Чернівецького ліцею № 12 «Ювілейний», Печерського ліцею № 75 м. Києва, Середньої загальноосвітньої школи № 166 м. Києва, а також вихованці Авіаційно-космічного центру Київського палацу дітей та юнацтва та інші зацікавлені абітурієнти.
Запрошуємо всіх охочих на
День кар’єри в авіації,
який відбудеться
12 квітня 2025 року в Київському авіаційному інституті!