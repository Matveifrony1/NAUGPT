Заголовок: На Факультеті архітектури, будівництва та дизайну відбулася ІІ Всеукраїнська науково-практична конференція «Сталий розвиток інфраструктури авіаційного транспорту: проблеми утримання та відновлення»
Дата: 19/03/2025
URL: https://nau.edu.ua/ua/news/2025/3/na-fakulteti-arhitekturi-budivnitstva-ta-dizaynu-vidbulasya-ii-vseukrainska-naukovo-praktichna-konferentsiya-staliy-rozvitok-infrastrukturi-aviatsiynogo-transportu-problemi-utrimannya-ta-vidnovlennya.html
==================================================

12 березня 2025 року
на Факультеті архітектури, будівництва та дизайну ДУ КАІ відбулася ІІ Всеукраїнська науково-практична конференція
«Сталий розвиток інфраструктури авіаційного транспорту: проблеми утримання та відновлення»,
організована кафедрою інфраструктури авіаційного транспорту. Захід, присвячений актуальним питанням розвитку інфраструктури авіаційного транспорту, об’єднав понад 40 науковців з усієї України.
Співорганізаторами конференції
виступили провідні установи галузі: Асоціація «Аеропорти України» цивільної авіації, Національний університет «Львівська політехніка», «Міжнародний аеропорт «Львів» імені Данила Галицького, ТОВ «Уніпром», ТОВ «Європейська дорожньо-будівельна компанія», ТОВ «БІГ-СІТІ ЮА», Національний транспортний університет, ЗВО «Університет Короля Данила», Національний університет водного господарства та природокористування.
З вітальним словом
до учасників заходу звернулися: проректор з наукових досліджень та трансферу технологій ДУ КАІ
Сергій Гнатюк,
в. о. декана факультету архітектури, будівництва та дизайну
Григорій Мельничук
, заступниця декана з наукової роботи
Октябрина Чемакіна,
начальник аеродромної служби ДП «Міжнародний аеропорт «Львів» імені Данила Галицького
Андрій Воробець.
Промовці наголосили на важливості проведення такої конференції для вирішення нагальних проблем відновлення транспортної інфраструктури України і побажали всім плідної роботи.
Модератором заходу
виступив завідувач кафедри інфраструктури авіаційного транспорту Олександр Дубик.
На пленарному засіданні виступили
українські вчені та практики з провідних компаній галузі. Доповіді були присвячені актуальним проблемам розвитку інфраструктури авіаційного транспорту:
«Інноваційні безпілотні технології. Основа для відновлення та розвитку громад»
(Денис Судика, компанія «Кавер-Авіейнш»);
«Дослідження інноваційних матеріалів в аеродромному та дорожньому будівництві»
(Юрій Сідун, Національний університет «Львівська політехніка»);
«Застосування композитної арматури в жорстких покриттях автомобільних доріг і аеродромів»
(Анатолій Карпенко, ТОВ «ЕЖІС Україна»);
«Сучасні технології та матеріали для ремонту та будівництва об’єктів транспортної інфраструктури»
(Павло Харін, ТОВ «Уніпром»).
Після пленарного засідання роботу
конференції було продовжено в секційному форматі. Тематика доповідей
охоплювала широке коло питань:
визначення несної здатності аеродромних конструкцій;
захисту інженерно-аеродромної інфраструктури України;
особливостей розрахунку будівельних конструкцій в умовах військового стану;
автоматизації розрахунків монолітного цементобетонного покриття в програмному забезпечення TechEditor;
використання сучасних високоефективних матеріалів в аеродромному будівництві;
впровадження композитної арматури в будівництві автомобільних доріг і аеродромів;
теоретичних та практичних основ проєктування аеропортів з використанням штучного інтелекту та ін.
За результатами роботи конференції буде видано збірник тез доповідей.
Кафедра інфраструктури авіаційного транспорту висловлює щиру вдячність усім учасникам ІІ Всеукраїнської науково-практичної конференції «Сталий розвиток інфраструктури авіаційного транспорту: проблеми утримання та відновлення». Дякуємо нашим колегам і дослідникам, які працюють на благо відновлення інфраструктури авіаційного транспорту в Україні!