Заголовок: ЗНО-2016. Освіта в Україні. Освіта за кордоном.
Дата: 24/09/2015
URL: https://nau.edu.ua/ua/news/2015/9/zno-2016-osvita-v-ukraini-osvita-za-kordonom.html
==================================================

24 вересня 2015 року в Київському міському будинку вчителя розпочала свою роботу Міжнародна професійна спеціалізована виставка "ЗНО-2016. ОСВІТА В УКРАЇНІ. ОСВІТА ЗА КОРДОНОМ".
Організатор виставки - ТОВ "ЛІДЕРЕКСПОЦЕНТР", що тісно співпрацює з Міністерством освіти і науки України, Національною академією педагогічних наук України, Державним агентством з питань електронного урядування України, Спілкою ректорів вищих навчальних закладів України та Представництвом Європейського Союзу в Україні.
Метою виставки є внесення якісних змін у навчальний процес та вирішення актуальних проблем освіти.
За доброю традицією, на освітянській виставці був представлений і Національний авіаційний університет.
Експозицією НАУ зацікавились майбутні абітурієнти та представники освітніх установ. В рамках виставки, учасники мали нагоду обмінятися практичним досвідом у сфері освіти.