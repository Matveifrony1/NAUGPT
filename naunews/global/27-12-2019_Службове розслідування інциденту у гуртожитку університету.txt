Заголовок: Службове розслідування інциденту у гуртожитку університету
Дата: 27/12/2019
URL: https://nau.edu.ua/ua/news/1/12/sluzhbove-rozsliduvannya-intsidentu-u-gurtozhitku-universitetu.html
==================================================

Відбулось чергове засідання робочої комісії університету з встановлення обставин виникнення  займання у гуртожитку № 8 Студмістечка НАУ. У засіданні взяли участь: голова комісії, проректор з наукової роботи Володимир Харченко, заступник голови комісії, проректор з соціальної роботи Оксана Вовк, члени комісії: начальник служби пожежної безпеки Андрій Ігнатко, головний інженер Юрій Симоненко, головний механік Сергій Єрін, головний енергетик Юрій Малиш, провідний юрисконсульт юридичного відділу Максим Шишов, начальник відділу безпекової діяльності Юрій Поліщук,  начальник Центру медіакомунікацій Юрій Нестеряк,  начальник відділу документообігу Ярослав Жовнірчик, завідувач сектору організаційно-адміністративного забезпечення відділу управління та адміністрування Роман Ситник та завідувач сектору контролю за виконанням рішень відділу управління та адміністрування Ярослав Бурч. Також на засіданні були присутні студенти, які виявили бажання ознайомитися з роботою комісії.
За результатами сьогоднішнього засідання готуються Акт про обставини інциденту та висновки і рекомендації комісії. Значна увага була зосереджена на розробці заходів, які б унеможливили подібні випадки та стали надійним запобіжником виникнення надзвичайних ситуацій, пов’язаних з пожежною безпекою у приміщеннях та гуртожитках університету.
Комісія продовжить свою роботу у понеділок, 30 грудня 2019 року.