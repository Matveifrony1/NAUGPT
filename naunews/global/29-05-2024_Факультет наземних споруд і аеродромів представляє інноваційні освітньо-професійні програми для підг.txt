Заголовок: Факультет наземних споруд і аеродромів представляє інноваційні освітньо-професійні програми для підготовки фахівців
Дата: 29/05/2024
URL: https://nau.edu.ua/ua/news/2024/5/fakultet-nazemnih-sporud-i-aerodromiv-predstavlyae-innovatsiyni-osvitno-profesiyni-programi-dlya-pidgotovki-fahivtsiv.html
==================================================

Актуалізація та популяризація освітньо-професійних програм
є невід’ємною частиною профорієнтаційної роботи кафедри інфраструктури авіаційного транспорту Факультету наземних споруд і аеродромів.
Кафедра здійснює
підготовку фахівців за трьома ОПП
: «Автомобільні дороги і аеродроми» (ОС «Бакалавр», ОС «Магістр), «Проєктування та експлуатація аеродромів» (ОС «Бакалавр»). Усі три програми
постійно оновлюються та вдосконалюються.
Підставами для їх актуалізації
в умовах воєнного стану України стали:
ініціативи провідних викладачів та науковців кафедри;
результати обговорень ОПП із залученням студентів, випускників та зовнішніх стейкхолдерів;
рекомендації експертних груп під час акредитаційних експертиз.
Основні заходи з актуалізації
ОПП спрямовані на:
перегляд, коригування та оновлення змісту дисциплін для формування загальних та фахових компетентностей здобувачів;
розширення переліку вибіркових дисциплін для створення індивідуальних освітніх траєкторій;
створення умов для запровадження дуальної освіти;
актуалізацію тем кваліфікаційних робіт відповідно до потреб галузі.
Низку результатів актуалізації
ОПП було представлено доценткою кафедри, Дійсною членомкинею Академії будівництва України, головою Аеродромно-технічного комітету Асоціації «Аеропорти України» цивільної авіації
Галиною Агєєвою:
на міжнародній конференції «Модерні наукові дослідження із технічних наук: вплив воєнного стану в Україні» (м. Рига, Латвія, 6-7 березня 2024 р.).
Доповідь
«Актуалізація освітньо-професійних програм підготовки фахівців для післявоєнного відновлення авіаційної інфраструктури»;
на VIII Міжнародному науково-практичному симпозіумі «Концептуальні проблеми розвитку сучасної гуманітарної та прикладної науки» (м. Івано-Франківськ, 9 травня 2024 р.).
Доповідь
«Містобудівна складова освітньо-професійних програм підготовки фахівців для експлуатації авіаційної інфраструктури у воєнний та повоєнний періоди».
Тези доповідей розміщено в Репозиторії Національного авіаційного університету.