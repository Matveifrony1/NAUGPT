Заголовок: В НАУ проведено Всеукраїнський круглий стіл «Соціальна відповідальність людства у контексті людина-природа» (в умовах воєнного стану)
Дата: 22/04/2022
URL: https://nau.edu.ua/ua/news/2022/3/v-nau-provedeno-vseukrainskiy-krugliy-stil-sotsialna-vidpovidalnist-lyudstva-u-konteksti-lyudina-priroda-(v-umovah-voennogo-stanu).html
==================================================

19 квітня кафедра філософії Факультету лінгвістики та соціальних комунікацій (ФЛСК) Національного авіаційного університету, за підтримки адміністрації факультету та стейкхолдерів, у режимі відеоконференції провела Всеукраїнський круглий стіл «Соціальна відповідальність людства у контексті людина-природа» (в умовах воєнного стану).
Серед учасників заходу:
- д-р. філос. наук, професор Мозгова Н.Г.;
- д-р. філос. наук, професор Харченко Ю.В.;
- завідувач кафедри соціології та політології ФЛСК НАУ, професор Хомерікі О. А.;
- завідувач кафедри історії та документознавства ФЛСК НАУ Тюрменко І.І.;
- представники кафедри філософії та політології Центральноукраїнського державного педагогічного університету імені Володимира Винниченка;
- співробітники кафедри філософії Національного педагогічного університету імені М.П. Драгоманова та інші.
Модераторами круглого столу виступили д-р. філос. наук, професор Дротянко Л.Г. та канд. філос. наук, доцент Пода Т.А.
З вітальним словом до присутніх звернулася заступник декана з науково-методичної та міжнародної діяльності Кокарєва А.М. Вона наголосила на важливості продовження педагогічної й наукової діяльності. «У такі важкі часи філософія якнайбільше може справлятися з цією задачею, навчаючи виваженій думці про навколишню дійсність і мотиви людських вчинків. Рефлексії людства щодо власної відповідальності перед природою – це один з аспектів здорового й тверезого самопізнання і само звітності, тому проблема круглого столу є вкрай актуальною – підкреслила вона.
Даний круглий стіл складає четвертий етап науково-дослідної роботи кафедри на тему «Природа-Суспільство-Людина: нові цивілізаційні виклики», результати цього етапу будуть представлені у відповідному збірнику матеріалів.
У ході роботи були представлені доповіді з різних аспектів теми дослідження. Розглядалися:
- онтологічні, гносеологічні, аксіологічні засади розуміння відповідальності;
- питання внутрішньої єдності понять екологічної і соціальної відповідальності;
- дискусії щодо основ сучасного гуманізму і суперечностей принципів антропоцентризму та біоцентризму;
- поняття екологічної безпеки як системи політичних, правових, економічних, технологічних та інших заходів, спрямованих на забезпечення гарантій захисту довкілля та життєво важливих інтересів людини;
- порушення балансу «людина-природа» внаслідок військових дій; роль науки і соціальних ідеалів у взаємодії «людина-природа» тощо.
Висловлюємо вдячність всім учасникам за плідну і роботу.