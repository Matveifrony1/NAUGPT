Заголовок:Про засідання Вченої ради університету від 26 лютого 2020 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-26-lyutogo-2020-roku/
==================================================
Про засідання Вченої ради університету від 26 лютого 2020 року
26 лютого 2020 року у Національному авіаційному університеті відбулося засідання Вченої ради університету.

Ректор університету Володимир ІСАЄНКО відзначив кращих співробітників університету та вручив нагороди.

Атестат професора вручено КОНІНУ Валерію Вікторовичу – професору кафедри аеронавігаційних систем Факультету аеронавігації, електроніки та телекомунікацій.

Грамоту Міністерства освіти і науки України вручено ШКУРКО Олені Петрівні – заступнику директора з наукової роботи Науково-технічної бібліотеки.

Подяку Міністерства освіти і науки України вручено ЯКОВЛЄВІЙ Анні Валеріївні – доценту кафедри екології Факультету екологічної безпеки, інженерії та технологій.

Почесну Грамоту за особливі заслуги перед Національним авіаційним університетом вручено:

ХАРЛАНУ Володимиру Миколайовичу – головному бухгалтеру Національного авіаційного університету.

Нагрудний знак «Ветеран Національного авіаційного університету» вручено:

АНПІЛОГОВІЙ Тетяні Володимирівні – старшому викладачу кафедри іноземних мов за фахом Факультету лінгвістики та соціальних комунікацій;

БУРИЧЕНКУ Михайлу Юрійовичу – доценту кафедри біокібернетики та аерокосмічної медицини Факультету екологічної безпеки, інженерії та технологій;

КОБИЛЯНСЬКІЙ Тетяні Іванівні – методисту вищої категорії відділу ліцензування та акредитації;

КОВАЛЬ Ользі Панасівні – завідувачу складу експлуатаційно-ремонтної дільниці;

ЛИТВИНЕНКУ Олександру Євгенійовичу – завідувачу кафедри комп’ютеризованих систем управління Факультету кібербезпеки, комп’ютерної та програмної інженерії.

Нагрудний знак «За сумлінну працю» Національного авіаційного університету вручено КЛЮЗКУ Євгену Івановичу – провідному фахівцю кафедри біокібернетики та аерокосмічної медицини Факультету екологічної безпеки, інженерії та технологій.

Подяку Національного центру «Мала академія наук України» вручено ГНАТЮКУ Віктору Олександровичу – заступнику директора з навчально-методичної роботи Навчально-наукового інституту інноваційних освітніх технологій.

За рішучі та сміливі дії під час пожежі в гуртожитку №8 Студентського містечка НАУ лист Подяки вручено:

БУРЛО Єлизаветі Віталіївні – студентці групи ЕК-211Ба Факультету екологічної безпеки, інженерії та технологій;

НАКОНЕЧНОМУ Роману Олександровичу – студенту групи ГС-209Б Факультету екологічної безпеки, інженерії та технологій;

ОЛІЙНИКУ Андрію Олеговичу – студенту групи ЕС-205М Факультету аеронавігації, електроніки та телекомунікацій;

САВІ Максиму Степановичу – студенту групи СУ/КП-101Б Факультету аеронавігації, електроніки та телекомунікацій.

Вчена рада університету присвоїла вчене звання професора по кафедрі публічного управління та адміністрування професору кафедри публічного управління та адміністрування Навчально-наукового інституту неперервної освіти, доктору наук з державного управління, доценту ЖОВНІРЧИКУ Ярославу Федоровичу. Присвоєно вчене звання професора по кафедрі цивільної та промислової безпеки професору кафедри цивільної та промислової безпеки Факультету екологічної безпеки, інженерії та технологій, доктору технічних наук, доценту МІКОСЯНЧИК Оксані Олександрівні.

Вчена рада університету присвоїла вчене звання доцента по кафедрі соціології та політології доценту кафедри соціології та політології Факультету лінгвістики та соціальних комунікацій, доктору наук з державного управління СЕМЕНЕЦЬ-ОРЛОВІЙ Інні Андріївні; по кафедрі соціології та політології доценту кафедри соціології та політології Факультету лінгвістики та соціальних комунікацій, кандидату соціологічних наук СТРИГУЛЬ Марині Василівні.

Відповідно до Постанови Верховної Ради України від 05 лютого 2019 р. №2675–VIII «Про Премію Верховної Ради України для молодих учених» та на підставі клопотання Науково-технічної ради університету Вчена рада висунула на здобуття Премії Верховної Ради України для молодих учених такі роботи:

«Інформаційна технологія порівняльного аналізу електронних текстових документів за змістом» автора ВАВІЛЕНКОВОЇ Анастасії Ігорівни – професора кафедри комп’ютеризованих систем управління Факультету кібербезпеки, комп’ютерної та програмної інженерії;

«Розроблення інноваційних засобів підвищення рівня безпеки авіаційних інтелектуальних транспортних систем» автора КУЗЬМЕНКО Наталії Сергіївни – старшого наукового співробітника Науково-дослідної частини, кандидата технічних наук;

«Фундаментальні засади європейської інтеграції України: менталітет ® культура ® право ® публічне управління» автора ЮРИНЕЦЬ Юлії Леонідівни – професора кафедри конституційного та адміністративного права Юридичного факультету, доктора юридичних наук, доцента.

Відповідно до Постанови Кабінету Міністрів України від 16 серпня 1994 р. № 560 «Про стипендії Кабінету Міністрів України для молодих вчених» та на підставі клопотання Науково-технічної ради університету Вчена рада підтримала кандидатури претендентів на здобуття стипендії Кабінету Міністрів України для молодих вчених, а саме:

ІЛЬЄНКО Анни Вадимівни – доцента кафедри комп’ютеризованих систем захисту інформації Факультету кібербезпеки, комп’ютерної та програмної інженерії, кандидата технічних наук;

МАРТИНЮК Ганни Вадимівни – доцента кафедри засобів захисту інформації Факультету кібербезпеки, комп’ютерної та програмної інженерії, кандидата технічних наук;

ОХРІМЕНКО Тетяни Олександрівни – докторанта Національного авіаційного університету, кандидата технічних наук;

ОСТРОУМОВА Івана Вікторовича – докторанта Національного авіаційного університету, кандидата технічних наук;

ТОВКАЧА Сергія Сергійовича – доцента кафедри автоматизації та енергоменеджменту Аерокосмічного факультету, кандидата технічних наук;

ТОЛКАЧОВОЇ Ірини Анатоліївни – доцента кафедри конституційного та адміністративного права Юридичного факультету, кандидата юридичних наук.

На засіданні Вченої ради університету заслухано звіт проректора з наукової роботи Володимира ХАРЧЕНКА про наукову діяльність університету за 2019 рік. Проведену науково-педагогічними працівниками університету наукову роботу за 2019 рік визнано задовільною, звіт проректора з наукової роботи затверджено.

Вчена рада університету заслухала та схвалила фінансовий звіт університету за 2019 рік, який представив головний бухгалтер Володимир ХАРЛАН. Начальник планово-фінансового відділу Наталія СЛОБОДЯН представила фінансовий план університету на 2020 рік.

Вченою радою університету внесено зміни до організаційної структури Національного авіаційного університету, а саме: створено Департамент з організації освітньої діяльності, Департамент забезпечення якості освіти; відділ цивільного захисту, пожежної та екологічної безпеки.

На засіданні встановлено загальний ліміт стипендіатів та ліміт стипендіатів, які досягли особливих успіхів у навчанні на ІІ семестр 2019-2020 н.р.; затверджено кандидатури студентів на призначення академічних стипендій Президента України, Кабінету Міністрів України, а також академічних стипендій імені державних діячів першого українського уряду здобувачам вищої освіти освітнього ступеня «Магістр» на ІІ семестр 2019-2020 н. р.

Затверджено Концепцію організації інклюзивного навчання в Національному авіаційному університеті та Положення про запобігання та протидію булінгу, мобінгу, кібербулінгу, харасменту в Національному авіаційному університеті.

Окрім того, затверджено теми докторських дисертацій, рекомендовано до друку низку монографій, збірників наукових праць та наукових журналів.

 