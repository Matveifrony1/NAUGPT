Заголовок: Свято «Всесвітнього дня вишиванки» в річницю депортації кримськотатарського народу
Дата: 19/05/2017
URL: https://nau.edu.ua/ua/news/2017/5/svyato-vsesvitnogo-dnya-vishivanki-v-richnitsyu-deportatsii-krimskotatarskogo-narodu.html
==================================================

У третій четвер травня традиційно святкується Всесвітній день вишиванки. Це міжнародне свято, яке покликане зберегти народні традиції створення і носіння етнічного вишитого українського одягу.
У 2006 році ідею акції «Всесвітній день вишиванки» започаткувала студентка факультету історії, політології та міжнародних відносин Чернівецького національного університету імені Юрія Федьковича Леся Воронюк.
Дівчина запропонувала студентам вибрати один день і всім разом одягнути вишиванки. Спочатку вишиванки одягли кілька десятків студентів і кілька викладачів факультету. А вже протягом наступних років свято розрослося до всеукраїнського рівня. В цей день кожен бажаючий може долучитися до свята, надівши вишиванку на роботу, в університет, школу або садок.
Цього року «Всесвітній день вишиванки» збігається з трагічною подією в історії України, річницею депортації кримськотатарського народу, який радянська влада примусово депортувала з території Криму до Середньої Азії. В цілому за три дні з Криму було виселено близько 200 тисяч кримських татар.
18 травня 2017 року в Авіакосмічному ліцеї ім. І. Сікорського НАУ м. Києва проведено радіогазету, присвячену річниці трагічних подій у Криму, яку провела учениця 403 групи, переселенка з анексованого Криму, Еліна Сукач.
Хвилиною мовчання учні та вчителі ліцею вшанували пам'ять про кримських татар, які загинули або постраждали під час депортації .
Фіналом виступу став флеш-моб «Єдність», учні ліцею в вишиванках створили герб кримських татар, що засвідчило любов до єдиної і неподільної України та Криму.