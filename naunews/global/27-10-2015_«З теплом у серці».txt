Заголовок: «З теплом у серці»
Дата: 27/10/2015
URL: https://nau.edu.ua/ua/news/2015/10/z-teplom-u-serczi.html
==================================================

22 жовтня 2015 р. соціальний відділ студентської ради Навчально-наукового інституту Аеропортів провів у центрі розвитку дитини «Успіх» навчально-розважальний захід за проектом «З теплом у серці».
В програмі заходу були майстер-класи з декупажу на чашці, виготовлення прикрас та майстер-клас з мехенді (розпис хною). Діти різного віку самі вибирали, в якому з майстер-класів узяти участь. Після проведення заходу діткам подарували предмети ручної роботи, виготовлені нашими студентами, та солодощі.
Велика подяка всім учасникам заходу.
Проект «З теплом у серці» є постійно діючим. Організатори запрошують усіх бажаючих, і студентів і викладачів, долучитись до його  реалізації.
Координатор проекту від Національного авіаційного університету Тетяна Шеліган, тел. 098-772-05-46.