Заголовок: В НАУ відбулась ІІ Міжнародна наукова конференція «MATLAB та комп'ютерні обчислення в освіті, науці та інженерії»
Дата: 30/04/2021
URL: https://nau.edu.ua/ua/news/2021/4/v-nau-vidbulas-ii-mizhnarodna-naukova-konferentsiya-matlab-ta-kompyuterni-obchislennya-v-osviti-nautsi-ta-inzhenerii.html
==================================================

24-27 квітня 2021 року на кафедрі аерокосмічних систем управління Факультету аеронавігації, електроніки та телекомунікацій Національного авіаційного університету відбулась ІІ Міжнародна наукова конференція «MATLAB та комп'ютерні обчислення в освіті, науці та інженерії».
Співорганізаторами конференції виступили: Херсонський державний університет, IT-компанія GlobalLogic Ukraine, Education та компанія MathWorks Inc. (Netherland branch).
У роботі конференції взяли участь науковці, викладачі та студенти з України та Китаю.
З вітальним словом до учасників конференції звернулися завідувач кафедри аерокосмічних систем управління д.т.н., с.н.с. Тачиніна Олена Миколаївна та ректор Херсонського державного університету д.п.н., професор Співаковський Олександр Володимирович. Учасників вітали також пані Ольга Курна від спонсора IT-компанія GlobalLogic Ukraine, Education та представник голландської гілки компанії MathWorks Inc. Mr. Joachim Levelt.
Конференція стала майданчиком для обговорення актуальних проблем, пов’язаних з застосуванням МАТЛАБ в навчальному процесі та науково-дослідних проектах.
Надзвичайно цікавими та змістовними стали доповіді професора Гаєва Є.О. "Чому MATLAB? Порівняння з Mathematica та Python" та професора Ракова С.А. (г.н.с. ДНУ "Інститут освітньої аналітики", представника України в Управлінській Раді PISA) "Застосування комп'ютерних математичних систем в математичній освіті на прикладі теми «Квадратична функція»".
Велике зацікавлення викликали результати впровадження MATLAB і дослідницького підходу у дисципліну «Чисельні методи», які були викладені у доповіді к.т.н., доцента кафедри аерокосмічних систем управління Білак Наталії Василівни та приклади застосування MATLAB при викладанні дисциплін «Системи автоматичного управління» та «Аналіз систем автоматичного управління», що висвітлила у своїй доповіді к.т.н., доцент кафедри аерокосмічних систем управління Кліпа Антоніна Миколаївна.
Стало традицією, що в цій MATLAB-конференції приймають участь студенти. Цього разу це були студенти кафедри аерокосмічних систем управління Вероніка Чошко, Артем Коваленко та студенти YaoYao Wang, Fang Yuan Чжэцзянского університету (Китай, керівник – колишній професор НАУ Шквар Є.О.).
Крім того, стало вже гарною традицією, що викладачі ВНЗ в рамках конференції проводять майстер-класи для всіх бажаючих. Три таких майстер-класи відбулися 24 і 25 квітня:
- «Алгоритми, які надихають на навчання», професор Гаєв Є.О. (НАУ). Учасники мали змогу приєднатися до MATLAB-online, завдячуємо за таку можливість Mr. Joachim Levelt та Mr. Andy Cedrone з фірми MathWorks Inc.
- «Задачі теплопровідності у MATLAB», професор Іглін С.П. (ХПІ).
- «Хмарні сервіси та обчислення на основі платформи Amazon», доцент Силантьєв С.О. (КНУ).
Представлені доповіді та майстер-класи засвідчили актуальність застосування MATLAB в освіті, науці та інженерії, а також збагатили усіх присутніх новими знаннями та позитивним досвідом.
Всім доповідям буде надано DOI і вони будуть розміщені в мережах:
https://www.researchgate.net
і
https://www.academia.edu
.