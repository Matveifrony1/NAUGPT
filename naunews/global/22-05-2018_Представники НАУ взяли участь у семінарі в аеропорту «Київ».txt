Заголовок: Представники НАУ взяли участь у семінарі в аеропорту «Київ»
Дата: 22/05/2018
URL: https://nau.edu.ua/ua/news/1/5/predstavniki-nau-vzyali-uchast-u-seminari-v-aeroportu-kiiv.html
==================================================

15-18 травня 2018 року в приміщенні конференц зали VIP терміналу «В» Аеропорту «Київ» (Жуляни)  відбувся Дев’ятий Міжнародний науково-практичний семінар «Авіаційна наземна техніка: наукові дослідження, виробництво, експлуатація та підготовка персоналу», організований Асоціацією «Аеропорти України» ЦА (ААУЦА). У його межах відбулося спільне засідання двох комітетів «Наземної авіаційної техніки» та «Аеродромно-технічного забезпечення польотів».
У засіданні участь керівники аеропортів, провідні фахівці,  представники Державіаслужби, Національного авіаційного університету, представники провідних світових виробників спецобладнання, матеріалів, рідин та засобів утримання аеродромів, проектувальники аеродромних покриттів.
Порядок денний засідання передбачав розгляд важливих питань: впровадження технічних вимог та адміністративних процедур для сертифікації аеродромів, згідно регламенту ЄС №139; стан впровадження нормативно-правових актів та технічної документації згідно з європейськими стандартати; виконання сертифікаційних вимог та регламентів ЄС при сертифікації аеродромів; використання новітніх технологій, спецобладнання, матеріалів, рідин та засобів утримання аеродромів в експлуатаційному стані;
Також було організовано декілька дискус-панелей. Під час однієї з них на тему: «Аеродромні покриття. Проектування та експлуатація. Матеріали, спецрідини для поточних ремонтів та експлуатаційного утримання аеродромних покриттів» (модератор - доцент кафедри дизайну інтерєру ННІАП Катерина Вікторівна Краюшкіна), відбувся обмін думками та  досвідом між провідними фахівцями  цього  напрямку.  Доповідь Катерини Краюшкіної стосовно необхідності розробки нормативних документів в аеродромній галузі, виконання науково-технічного супроводу проектних, будівельно-ремонтних, робіт з експлуатаційного утримання, моніторингу побудованих обєктів та випробувань нових прогресивних матеріалів, викликала жваву дискусію фахівців. З цікавістю були заслухані та обговорені презентації компаній-учасників.
Захід пройшов у діловій, конструктивній обстановці, відчувалося, що зібралися професіонали своєї діяльності, фахівці спілкувалися між собою з розумінням справи, яка їх об'єднує.
Учасники семінару відвідали аеродром, ознайомились з інфраструктурними об’єктами та наземною авіаційною технікою.