Заголовок: Семінар «Медіаосвіта і медіакомунікації та їхній вплив на прийняття управлінських рішень»
Дата: 17/05/2019
URL: https://nau.edu.ua/ua/news/2019/5/seminar-mediaosvita-i-mediakomunikatsii-ta-ihniy-vpliv-na-priynyattya-upravlinskih-rishen.html
==================================================

Мета та призначення корпоративних комунікацій, створення ефективних новин, посилення почуття корпоративної відповідальності – основні теми семінару «Медіаосвіта і медіакомунікації та їхній вплив на прийняття управлінських рішень». Це вже четверте заняття з підвищення кваліфікації управлінських кадрів Національного авіаційного університету.
Тренінг для керівництва університету провела викладач Інституту журналістики Київського національного університету імені Тараса Шевченка,  медіаексперт Юлія Нестеряк.
Лектор закцентувала увагу на правилах кризової комунікації та факторах, що визначають новинну цінність інформації. Юлія Миколаївна поділилась прийомами створення новин, завдяки яким засоби масової інформації зацікавляться тією чи іншою подією університету.