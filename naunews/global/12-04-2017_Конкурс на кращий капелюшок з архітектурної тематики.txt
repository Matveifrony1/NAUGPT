Заголовок: Конкурс на кращий капелюшок з архітектурної тематики
Дата: 12/04/2017
URL: https://nau.edu.ua/ua/news/2017/4/konkurs-na-krashchiy-kapelyushok-z-arhitekturnoi-tematiki.html
==================================================

11 квітня 2017 року на Дні відкритих дверей студенти-архітектори 3 курсу під керівництвом завідувача кафедри основ архітектури та дизайну О. Трошкіної провели конкурс на кращий капелюшок з архітектурної тематики. Конкурс проходив перед ЦКМ НАУ. Гарні талановиті дівчата у незвичних капелюхах привертали увагу як гостей заходу, так і викладачів інших кафедр. На жаль, вітряна погода не дозволила усім абітурієнтам насолодитися видовищем, проте, учасницям вдалося зацікавити значну кількість відвідувачів напрямками підготовки «Архітектура» та «Дизайн».
Підсумки конкурсу на кращий тематичний капелюшок будуть оприлюднені в день підбиття підсумків та закриття фестивалю «Архітектура. Дизайн. Будівництво» в кінці квітня.