Заголовок: Викладач Юридичного факультету НАУ провела воркшоп «Інформаційна гігієна у воєнний час: як протистояти фейкам»
Дата: 05/10/2022
URL: https://nau.edu.ua/ua/news/2022/10/vikladach-yuridichnogo-fakultetu-nau-provela-vorkshop-informatsiyna-gigiena-u-voenniy-chas-yak-protistoyati-feykam.html
==================================================

29 вересня доцент кафедри цивільного права і процесу Юридичного факультету (ЮФ) Національного авіаційного університету Валерія Філінович провела для учнів 9-го класу Авіакосмічного ліцею імені І. Сікорського НАУ воркшоп на тему: «Інформаційна гігієна у воєнний час: як протистояти фейкам».
«Кожна людина володіє правом на свободу думки та слова, а також на вільне вираження своїх поглядів та переконань. В умовах боротьби з COVID-19 у світі, а також збройної агресії росії, яка триває вже понад 8 років, дезінформація прямо загрожує людському здоров’ю та життю. Проте, кожна особа, яка свідомо вводить в оману суспільство повинна знати про правові наслідки створення та розповсюдження дезінформації», - розпочавши захід зазначила Валерія Філінович.
Наступним етапом воркшопу став екскурс у сферу формування та протидії пропаганди. Окремо лектор зупинилася на питанні безпечних джерел отримання інформації, понятті фактчекінгу та як не стати жертвою інформаційних маніпуляцій.
Такі заходи потрібні у нинішній непростий час, коли ворог, використовуючи інформаційну зброю, намагається завдати шкоди нашій державі. Обізнаність з інформаційної гігієни допоможе молоді краще орієнтуватися у виборі інформації, підвищить їх свідомість, обізнаність та вбереже від негативних наслідків ворожої пропаганди.