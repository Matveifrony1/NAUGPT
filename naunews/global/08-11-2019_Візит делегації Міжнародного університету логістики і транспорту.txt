Заголовок: Візит делегації Міжнародного університету логістики і транспорту
Дата: 08/11/2019
URL: https://nau.edu.ua/ua/news/2019/11/vizit-delegatsii-mizhnarodnogo-universitetu-logistiki-i-transportu.html
==================================================

Завершився візит делегації Міжнародного університету логістики і транспорту у Вроцлаві (Республіка Польща), який тривав протягом 4-6 листопада 2019 року.
Президент університету Януш Павеска, проректор Зенон Заміар та професор Тадеуш Попковський обговорили з проректором з наукової роботи НАУ Володимиром Харченко, заступником директора Інституту міжнародного співробітництва й освіти Дмитром Бугайко та завідувачкою кафедри логістики Марією Григорак розвиток співпраці між університетами у галузі міжнародної освіти та науки.  Польська делегація відвідала лабораторну базу НАУ та ознайомилась з методами науковців університету вирішувати практичні завдання глобальної логістики.
Президент  Міжнародного університету логістики і транспорту у Вроцлаві Януш Павеска зауважив важливость розвитку програми подвійних дипломів зі спеціальності "Логістика", окреслив перспективи участі студентів у програмі ERASMUS+, розповів про нову для обох ВОЗ освітньо-професійну програму «Авіаційна логістика». Він провів відкриту лекцію «Логістика майбутнього» для студентів кафедри аеронавігаційних систем. Лекцію «Міжнародне співробітництво університетів: крок до спільного успіху» для студентів Факультету транспорту, менеджменту і логістики прочитав професор Тадеуш Попковський.
Візит представників Міжнародного університету логістики і транспорту у Вроцлаві чітко окреслив перспективи розвитку співпраці між університетами – важливої частини десятирічної історії співробітництва.