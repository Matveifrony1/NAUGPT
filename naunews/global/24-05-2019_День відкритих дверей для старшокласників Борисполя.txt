Заголовок: День відкритих дверей для старшокласників Борисполя
Дата: 24/05/2019
URL: https://nau.edu.ua/ua/news/2019/5/den-vidkritih-dverey-dlya-starshoklasnikiv-borispolya.html
==================================================

Інститутом інноваційних освітніх технологій проведено День відкритих дверей для старшокласників Бориспільської ЗОШ І-ІІІ ступенів № 1 імені Юрія Головатого, Бориспільської ЗОШ І-ІІІ ступенів № 3, Бориспільської ЗОШ І-ІІІ ступенів № 7 та Бориспільського НВК «Спеціалізована школа І-ІІІ ступенів – загальноосвітня школа І-ІІІ ступенів» імені Костянтина Могилка.
В профорієнтаційному заході взяли участь представники Інституту інноваційних освітніх технологій, Аерокосмічного факультету, Юридичного факультету, Факультету екологічної безпеки, інженерії та технологій та Факультету лінгвістики та соціальних комунікацій.
Майбутнім абітурієнтам розповіли про специфіку вступної кампанії, правила прийому до ЗВО у 2019 році, ознайомили з переліком спеціальностей і освітньо-професійних програм та особливостями навчання в НАУ. Дев’ятикласники та десятикласники дізналися про перспективи навчання на підготовчому відділенні. Їх запросили до участі в освітньому та профорієнтаційному проекті «Літня школа – 2019», у рамках якого 8 червня буде проведено день відкритих дверей НАУ та «Пробне ЗНО». За доброю багаторічною традицією поновлено угоди про співпрацю із директорами відвіданих шкіл.