Заголовок: Основні напрямки соціального становлення та розвитку молоді в Україні
Дата: 29/11/2014
URL: https://nau.edu.ua/ua/news/2014/11/osnovni-napryamki-soczialnogo-stanovlennya-ta-rozvitku-molodi-v-ukraini.html
==================================================

26 листопада 2014 року відбулася зустріч професора кафедри цивільного права і процесу Юридичного інституту Світлани Вишновецької із старшокласниками ліцею № 208 м. Києва.
Мета заходу – привернути увагу неповнолітніх до проблеми забезпечення державних гарантій у сфері працевлаштування молоді.
Світлана Вишновецька зосередила увагу учнів на тому, що держава забезпечує працездатній молоді надання першого робочого місця на строк не менше двох років після закінчення або припинення навчання у загальноосвітніх, професійно-технічних і вищих навчальних закладах, завершення професійної підготовки і перепідготовки, а також після звільнення зі строкової військової або альтернативної (невійськової) служби. Дворічний строк першого робочого місця обчислюється з урахуванням часу роботи молодого громадянина до призову на строкову військову або альтернативну (невійськову) службу.
Старшокласники були поінформовані про переваги навчання за напрямом підготовки «Правознавство» в Юридичному інституті НАУ та запрошені до участі в найближчих профорієнтаційних заходах інституту.