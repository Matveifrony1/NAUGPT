Заголовок: Українська делегація взяла активну участь у міжнародній конференції з квантових технологій у Польщі
Дата: 22/03/2024
URL: https://nau.edu.ua/ua/news/2024/3/ukrainska-delegatsiya-vzyala-aktivnu-uchast-u-mizhnarodniy-konferentsii-z-kvantovih-tehnologiy-u-polshchi.html
==================================================

Протягом 13-15 березня декан Факультету комп’ютерних наук та технологій
Сергій Гнатюк
у складі української делегації
взяв активну участь
у міжнародній конференції
European Conference on Quantum Technologies for Defence
, що проходила у Варшаві на базі Центру передових матеріалів та технологій Варшавської політехніки CEZAMAT.
На конференції були представлені
останні світові тренди в галузі квантових технологій, зокрема квантовий комп'ютинг, квантовий розподіл ключів, квантовий супутниковий зв’язок, квантова безпека та квантова боротьба у кіберпросторі. Також було продемонстровано практичні кейси застосування квантових технологій для завдань оборони.
Серед учасників заходу
були провідні європейські та вітчизняні наукові осередки,
що займаються дослідженням квантових технологій, у тому числі наукова група науково-дослідної лабораторії протидії кіберзагрозам в авіаційній галузі Національного авіаційного університету.
На конференції
були представлені міжнародні проєкти
та стартапи, орієнтовані на удосконалення засобів оборони та захисту із застосуванням квантових технологій.
Українська делегація
, що налічувала понад 10 осіб, була однією з найчисленніших та найактивніших на заході, беручи участь як у доповідях, так і в воркшопах та матчмейкингу. Така активна присутність української сторони є особливо важливою в умовах війни.
Організаторами
цієї важливої міжнародної конференції виступили
European Commission
,
Polish Technological Platform on Photonics
,
OpTecBB
а також
Ukrainian Cluster Alliance
.