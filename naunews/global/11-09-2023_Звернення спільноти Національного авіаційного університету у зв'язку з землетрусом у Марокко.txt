Заголовок: Звернення спільноти Національного авіаційного університету у зв'язку з землетрусом у Марокко
Дата: 11/09/2023
URL: https://nau.edu.ua/ua/news/2023/9/zvernennya-kolektivu-ta-studentstva-natsionalnogo-aviatsiynogo-universitetu-u-zvyazku-z-zemletrusom-u-marokko.html
==================================================

Колектив Національного авіаційного університету з величезним сумом сприйняв звістку про руйнівний землетрус у Марокко, країні з якою НАУ протягом багатьох років підтримує дружні відносини. Велика кількість загиблих і постраждалих внаслідок стихійного лиха болем відгукнулась у серцях всього багатотисячного колективу нашого університету.
Висловлюємо глибокі співчуття народу Марокко, рідним і близьким жертв трагедії. Бажаємо якнайшвидшого одужання пораненим. Віримо в те, що мужній і працьовитий марокканський народ зуміє гідно витримати підступний удар стихії та подолати страшні наслідки природної катастрофи.
В цей складний час Національний авіаційний університет є солідарним з дружнім народом Марокко і впевнений у відбудові та відновленні Вашої країни.