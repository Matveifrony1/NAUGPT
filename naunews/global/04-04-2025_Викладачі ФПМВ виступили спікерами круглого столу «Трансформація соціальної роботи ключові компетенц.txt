Заголовок: Викладачі ФПМВ виступили спікерами круглого столу «Трансформація соціальної роботи: ключові компетенції в умовах глобальних змін»
Дата: 04/04/2025
URL: https://nau.edu.ua/ua/news/2025/4/vikladachi-fpmv-vistupili-spikerami-kruglogo-stolu-transformatsiya-sotsialnoi-roboti-klyuchovi-kompetentsii-v-umovah-globalnih-zmin.html
==================================================

26 березня 2025 року
завідувачка кафедри конституційного та адміністративного права Факультету права та міжнародних відносин КАІ
Людмила Шапенко
та професорка цієї ж кафедри
Ірина Сопілко
виступили спікерами
круглого столу «Трансформація соціальної роботи: ключові компетенції в умовах глобальних змін»
, організованому Київською міською державною адміністрацією та ГО «Жінки за зміни».
Захід об’єднав фахівців у галузі права, соціальної роботи, психології, представників місцевої влади, громадських активістів, науковців та студентську молодь.
Організатори створили
міждисциплінарну платформу для розгляду
стратегій модернізації соціальної допомоги, шляхів підвищення ефективності взаємодії державних і громадських інституцій у наданні підтримки вразливим категоріям населення.
У фокусі обговорення опинилися два практичні кейси, які репрезентували найгостріші проблеми сучасної соціальної роботи в Україні: «Реінтеграція ветеранів війни у суспільство» та «Соціальна підтримка осіб з ментальними порушеннями в умовах кризових ситуацій». У спільному діалозі запропоновано модель інтегрованої допомоги, яка об’єднує правову, психологічну й соціальну компоненти.
Людмила Шапенко
, доповідаючи
зазначила:
«Соціальна робота на сьогодні перебуває в точці перетину правової науки, психології, публічного адміністрування та цифрової інженерії». Вона представила авторське бачення
ключових етапів трансформації соціальних практик
в умовах війни, а також окреслила три ключові домени нової соціальної роботи:
етична мобільність (уміння діяти в умовах моральних колізій);
правова компетентність (знання міжнародних та національних норм);
цифрова обізнаність (використання ІТ для соціального моніторингу та дистанційної допомоги).
Окремим питанням стало
висвітлення діяльності ФПМВ
та університету щодо соціальної підтримки та аспектів функціонування першого київського Центру ветеранського розвитку (забезпечення навчальними освітніми програмами з перекваліфікації; професійний розвиток з урахуванням ринку праці; психологічна допомога у вигляді консультування та реабілітаційної підтримки); Юридичної клініки «Юридична консультація» (надання правової допомоги ветеранам та членам їх сімей, а також малозахищеним верствам населення).
У підсумку учасники заходу дійшли висновку, що сучасна с
оціальна робота потребує
системного оновлення, правової модернізації та педагогічної перебудови. Присутніми запропоновано розробити спільну дорожню карту з інтеграції мультидисциплінарного підходу в підготовці соціальних працівників, активізувати партнерство між державою, університетами та громадянським суспільством.