Заголовок: «АВТОДОРЕКСПО-2017» відкриває нові обрії у майбутнє
Дата: 09/11/2017
URL: https://nau.edu.ua/ua/news/2017/11/avtodorekspo-2017-vidkrivae-novi-obrii-u-maybutne.html
==================================================

8-10 листопада 2017 р. студенти та викладачі, аспіранти та докторанти кафедри реконструкції аеропортів та автошляхів Навчально-наукового інституту Аеропортів НАУ на чолі з завідувачем кафедри д.т.н., професором Андрієм Бєлятинським взяли активну участь в урочистому відкритті та роботі 15-ого Міжнародного форуму з будівництва, експлуатації та проектування автомобільних доріг і мостів «АВТОДОРЕКСПО-2017». Він проходив під патронатом Державної агенції автомобільних доріг України (Укравтодор) в м. Києві на базі Виставкового центру «АККО Інтернешнл».
На цьогорічному форумі традиційно були представлені тематичні розділи з будівництва, ремонту та експлуатації автодоріг і мостів; засобів організації та регулювання дорожнього руху; будівельних матеріалів та компонентів тощо. В рамках форуму проходила Міжнародна виставка технічних досягнень дорожньої галузі та Міжнародна наукова конференція «Дорожня галузь України на шляху реформування, модернізації, розвитку». Подробиці на сайті:
www.avtodorexpo.ua