Заголовок: Сьогодні в НАУ відбувся творчий конкурс для майбутніх архітекторів
Дата: 07/07/2021
URL: https://nau.edu.ua/ua/news/2021/7/sogodni-v-nau-vidbuvsya-tvorchiy-konkurs-dlya-maybutnih-arhitektoriv.html
==================================================

Вступна кампанія на Факультеті архітектури, будівництва та дизайну НАУ розпочалась із творчого конкурсу.
Архітектор – це поєднання точних знань і навичок та творчого потенціалу.
Метою творчого конкурсу є виявлення в абітурієнта рівня розвитку художньо-образного та композиційного мислення і здатність до художньо-графічної діяльності.
Творчий конкурс складається з 2 завдань: завдання 1: «Рисунок» та завдання 2: «Композиція».
Мета першого завдання полягає в необхідності перевірити уміння абітурієнта закомпонувати малюнок, передати пропорції його елементів засобами штрихування, передати форму, фактуру, матеріальність постановки, домогтися тональної завершеності, зображення.
Завдання «Композиція» вступного випробування має за мету розкриття активних творчих пошуків абітурієнта, творчої фантазії та інтуїтивних здібностей, вміння організувати двовимірний і тривимірний простір, побудувати цілісну та врівноважену композицію, правильно передати пропорції, масштабність і взаємозв’язки основних частин і елементів композиції.
Ці завдання вкрай необхідні, оскільки є важливими кроками для професійного становлення майбутніх архітекторів.
Бажаємо успіхів та чекаємо на гарні результати!