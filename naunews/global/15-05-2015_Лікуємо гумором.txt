Заголовок: Лікуємо гумором
Дата: 15/05/2015
URL: https://nau.edu.ua/ua/news/2015/5/likuemo-gumorom.html
==================================================

2 травня 2015 року викладач кафедри політології та соціальних  технологій Гуманітарного інституту Ю. Шатило разом зі студенти третього курсу напряму «Соціальна робота» та учасниками драматичного гуртку Бучанського будинку культури відвідали Ірпінський воєнний госпіталь. Мета відвідин - підняти дух та настрій учасникам бойових дій, які перебувають у госпіталі на лікуванні, адже це сприяє соціально-психологічній реабілітації військовиків.
Діти підготували гуморески П. Глазового та сценки на патріотичну тематику, а також намалювали чудові малюнки-подяки військовим. Вони також зробили патріотичні браслети для кожного воїна. Студенти привезли різні солодощі та фрукти, а також гарний настрій та свої усмішки.
Концерт пройшов дуже весело, прочитані гуморески підняли настрій не тільки хворим, але й працівникам госпіталю. Після концерту студенти та діти спілкувалися з учасниками АТО, дарували їм малюнки та браслетки, ставили запитання та дякували за все те, що вони роблять для них.