Заголовок: Студенти Юридичного факультету увійшли до ТОП-10 фіналістів в Україні у II Всеукраїнському молодіжному конкурсі «Юридична освіта майбутнього»
Дата: 26/06/2024
URL: https://nau.edu.ua/ua/news/2024/6/uspishna-vipusknitsya-nau-provede-onlayn-zustrich-zi-studentami.html
==================================================

21 червня
2024 року в Міністерстві освіти і науки України відбулося
урочисте нагородження переможців Всеукраїнського молодіжного конкурсу «Юридична освіта майбутнього»
, організованого Радою молодих юристів України спільно з Інститутом політико-правових та релігійних досліджень, Київською Малою академією наук учнівської молоді, Аналітичним центром якості освіти, за сприяння Національного агентства із забезпечення якості вищої освіти та за підтримки Міністерства молоді та спорту України та Міністерства освіти та науки України.
Участь у конкурсі «Юридична освіта майбутнього» у 2024 році взяло близько
6000 осіб
зі всієї України, а у церемонії нагородження лише
75 фіналістів
, серед яких 25 студентів, які навчаються у закладах вищої освіти України.
За результатами конкурсу студент групи ПР-101Б
Ростислав Летків
отримав Диплом № 2 рейтингу в Україні
(
наукова керівниця
: к.і.н., доцентка
Світлана Головко
)та сертифікат на
стажування у юридичній фірмі «ADER HABER»
,яка є визнаним лідером з надання комплексних юридичних послуг та входить до ТОП-5 провідних фірм України, а студентка групи ПР-301Б
Яна Кушнір
нагороджена Дипломом № 8
рейтингу в Україні (
наукова керівниця
: заступниця декана з навчально-організаційної роботи, к.ю.н., доцентка
Ніна Троцюк
).
«
Нагородження проходило у два етапи.
Перший етап — нагородження фіналістів конкурсу, а другий — нагородження тих, хто потрапив до ТОП-10. Коли ми себе не почули у першій частині нагородження, то були приємно здивовані, адже розуміли, що потрапили до ТОП-10 у рейтингу.
Цей конкурс показав нам, що немає нічого неможливого, якщо ти наполегливо працюєш і віриш у свої сили.
Хочемо висловити свою щиру подяку команді Організаційного комітету Всеукраїнського молодіжного конкурсу «Юридична освіта майбутнього». Адже саме на їх плечах була найскладніша організаційна робота протягом 6 місяців від початку реєстрації до моменту вручення переможцям дипломів, ними було проаналізовано та здійснено попередній відбір до наступних етапів близько 6000 робіт учасників. І звичайно хочемо висловити подяку нашим науковим керівникам —
Світлані Григорівні Головко та Ніні Валеріївні Троцюк.
Ваша віра в нас і ваша підтримка допомогли нам досягти цього успіху», —
поділились своїми емоціями студенти після нагородження.