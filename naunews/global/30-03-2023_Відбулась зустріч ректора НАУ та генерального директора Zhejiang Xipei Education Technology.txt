Заголовок: Відбулась зустріч ректора НАУ та генерального директора Zhejiang Xipei Education Technology
Дата: 30/03/2023
URL: https://nau.edu.ua/ua/news/2023/3/vidbulas-zustrich-rektora-nau-ta-generalnogo-direktora-zhejiang-xipei-education-technology.html
==================================================

Під час робочого візиту представників Національного авіаційного університету до КНР відбулась зустріч ректора НАУ Максима Луцького з генеральним директором Zhejiang Xipei Education Technology Мао Їфей (Ханчжоу, Чжецзян).
До зустрічі також приєдналися: адміністративний директор Лю Фэн, менеджери центру навчання за кордоном Сюй Фейин і Виктор Ян, перший проректор НАУ Олексій Михальченко, директор центру забезпечення та розвитку інноваційної діяльності НАУ Віталій Клобуков та його заступник Олег Зиков.
Представників НАУ провели територією закладу освіти, продемонстрували новітні наукові та технічні розробки, інноваційні освітні інструменти та познайомили з науково-педагогічним колективом.
НАУ та Zhejiang Xipei Education Technology об'єднує плідна співпраця, яка базується на взаємовигідній партнерській діяльності у науковій, дослідницькій та освітянській сферах.
Максим Луцький, своєю чергою, розповів про плани розвитку авіаційного університету, перспективи української освітньої галузі та зауважив щодо важливості гармонізації освітніх програм в рамках споріднених спеціальностей.
Сторони обговорили перспективи співробітництва заради реалізації спільних планів, а також питання розширення співробітництва закладів вищої освіти двох країн у частині академічної мобільності студентів та професорсько-викладацького складу.
Після закінчення офіційної частини візиту гостей запросили на традиційну чайну церемонію.