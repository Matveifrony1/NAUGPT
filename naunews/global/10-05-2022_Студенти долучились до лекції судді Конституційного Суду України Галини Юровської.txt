Заголовок: Студенти долучились до лекції судді Конституційного Суду України Галини Юровської
Дата: 10/05/2022
URL: https://nau.edu.ua/ua/news/2022/5/studenti-doluchilis-do-lektsii-suddi-konstitutsiynogo-sudu-ukraini-galini-yurovskoi.html
==================================================

5 травня науково-педагогічні працівники та здобувачі вищої освіти Юридичного факультету (ЮФ) Національного авіаційного університету відвідали онлайн-лекцію судді Конституційного Суду України Галини Юровської на тему «Шкода, заподіяна внаслідок військових дій. Проблеми доведення та відшкодування». Захід був проведений в рамках проєкту «Курс лекцій щодо актуальних питань сьогодення».
Спікер розкрила поняття війни та збройного конфлікту, підстави застосування поняття «збройна агресія», висвітлено факти доведення заподіяної шкоди у зв’язку із повномасштабним вторгненням країни-агресора на територію України, проаналізовано норми Закону України «Про міжнародне приватне право», які регулюють відносини щодо порядку визнання та виконання рішень іноземних судів та практики Європейського Суду з прав людини.
«Проєкт має право на життя навіть у такий складний час! Його мета – простими словами говорити про складні проблемні питання, що виникають під час війни, а моє завдання, ознайомити та нагадати як працює міжнародна практика, українське законодавство, практика Європейського Суду з прав людини щодо питання відшкодування шкоди, заподіяної внаслідок військових дій», зазначила пані Галина.
Дякуємо Галині Юровській цікаву та змістовну лекцію.