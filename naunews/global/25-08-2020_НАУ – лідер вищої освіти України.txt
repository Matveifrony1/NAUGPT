Заголовок: НАУ – лідер вищої освіти України
Дата: 25/08/2020
URL: https://nau.edu.ua/ua/news/2020/serpen/nau-–-lider-vishchoi-osviti-ukraini.html
==================================================

На XI Міжнародній виставці «Сучасні заклади освіти» за результатами рейтингового виставкового конкурсу Національний авіаційний університет визнано переможцем і нагороджено Гран-Прі «Лідер вищої освіти України.
Університет також відзначено Дипломом за активну участь у презентації досягнень із модернізації національної освіти та Сертифікатом «Якість наукових публікацій» (на підставі індекса Гірша у Scopus (h-індекс).Почесною грамотою за активну участь у розвитку сучасної національної системи освіти нагороджено ректора Володимира Ісаєнка.
Цьогоріч у роботі виставки взяли участь 583 заклади вищої, фахової передвищої та післядипломної освіти, наукові установи, заклади професійно-технічної освіти, загальної середньої, дошкільної та позашкільної освіти, органи державного й регіонального управління, місцевого самоврядування, навчально-методичних центри, виробники й постачальники засобів навчання, видавництва тощо.
Тематичні заходи виставки: конференції, презентації, семінари, тренінги, педагогічні коучинги, освітні воркшопи, майстер-класи відбулися в онлайн-форматі. Зокрема, науковці Інституту інноваційних освітніх технологій НАУ спільно з партнерами ДЗВО «Університет менеджменту освіти НАПН України» провели у форматі онлайн круглий стіл «Інноваційна діяльність цифрового університету».
Учні, батьки, студенти, які завітали на виставку, отримали вичерпну інформацію щодо освітніх програм, переліку спеціальностей, інфраструктури вишу, перспектив навчання та працевлаштування, різних сфер діяльності університету.
Виставка відбулася в умовах адаптивного карантину з дотриманням рекомендацій МОЗ України щодо організації протиепідемічних заходів на період карантину у зв’язку з поширенням коронавірусної хвороби (COVID-19).