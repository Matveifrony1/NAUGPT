Заголовок: Фахівці АТ «Антонов» пройшли підготовку з інспекцій SAFA в Інституті ІСАО НАУ
Дата: 20/09/2024
URL: https://nau.edu.ua/ua/news/2024/9/fahivtsi-at-antonov-proyshli-pidgotovku-z-inspektsiy-safa-v-instituti-isao-nau.html
==================================================

З 9 по 13 вересня 2024 року
навчальний центр Інституту ІСАО НАУ провів спеціалізований курс для групи провідних фахівців АТ «Антонов». Програма навчання мала назву
«Навчальний курс з проходження інспекції SAFA для авіакомпаній».
Курс складався
з двох ключових компонентів:
Теоретична підготовка;
Практичні тренування за методикою OJT (On-the-Job Training).
Навчання проходило в атмосфері активного обміну досвідом щодо успішного проходження українськими авіаперевізниками інспекційних перевірок в іноземних аеропортах за програмою SAFA (Safety Assessment of Foreign Aircraft).
Досвідчені інструктори навчального центру Інституту ІСАО НАУ
забезпечили комплексну підготовку
спеціалістів АТ «Антонов». У результаті навчання учасники курсу:
поглибили знання про процедури інспекцій SAFA;
розвинули навички ефективної комунікації з інспекторами та фахівцями іноземних авіаційних адміністрацій;
засвоїли методи забезпечення високого рівня авіаційної безпеки;
опанували стратегії успішного проходження інспекційних перевірок за програмою SAFA з метою досягнення високих рейтингових показників
Цей курс є частиною постійних зусиль Інституту ІСАО НАУ та АТ «Антонов» щодо підвищення професійного рівня українських авіаційних фахівців та зміцнення позицій української авіації на міжнародній арені.