Заголовок: Простір творчості та креативу відкрито!
Дата: 14/02/2020
URL: https://nau.edu.ua/ua/news/2020/2-lyutiy/prostir-tvorchosti-ta-kreativu-vidkrito.html
==================================================

У Центрі культури і мистецтв (ЦКМ) університету відбулось відкриття студентської творчої платформи «EasyPeoplePlace» для розвитку та відпочинку молоді.
Ректор Володимир Ісаєнко, відкриваючи студентський простір, зазначив, що «з великим задоволенням і надією підтримав ініціативу студентів перетворити ЦКМ НАУ в сучасний креативний простір, де народжуватимуться і реалізовуватимуться нові ідеї та творчі задуми. Кращі наші студенти та випускники мають стати частиною НАУ. Тож мінімум 10 % посад в університеті передбачаємо для наших вихованців! Цю роботу ми вже розпочали.Просуватимемо і підтримуватимемо проєкти розвитку за участю студентів. Звертаюся до усіх талановитих, креативних, наполегливих і сміливих студентів НАУ –давайте разом зробимо наш університет місцем, яке ми любитимемо і яким пишатимемося».
Студенти мали можливість відвідати оновлене арт-кафе, інтерактивні зони творчої платформи та ознайомитись з роботою студій, що працюватимуть у рамках EasyPeoplePlace. На відкритті студентського простору виступили провідні українські репери — Ярмак та TOF.