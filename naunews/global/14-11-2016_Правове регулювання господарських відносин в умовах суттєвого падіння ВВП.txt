Заголовок: Правове регулювання господарських відносин в умовах суттєвого падіння ВВП
Дата: 14/11/2016
URL: https://nau.edu.ua/ua/news/2016/11/pravove-regulyuvannya-gospodarskih-vidnosin-v-umovah-suttevogo-padinnya-vvp.html
==================================================

10 листопада 2016 року в Навчально-науковому Юридичному інституті відбувся науково-методичний семінар на тему «Правове регулювання господарських відносин в умовах суттєвого падіння ВВП».
У науковому заході взяли участь відомі вчені та юристи-практики: д.ю.н., професор, професор кафедри адміністративної діяльності Інституту права ім. О.Є. Дідоренка Луганського державного університету внутрішніх справ – Сергій Пєтков, д.ю.н., доцент, завідувач кафедри конституційного, адміністративного та господарського права і процесу Київського університету права НАН України - Надія Армаш, д.ю.н., професор, директор Науково-дослідного інституту публічного права Валентин Галунько, д.ю.н., професор, член-кореспондент Національної академії правових наук, професор кафедри господарського, повітряного та космічного права НН ЮІ НАУ – Оксана Вінник, к.псих.н., доцент, президент поліцейської асоціації, докторант – Борис Шаповалов, голова Київського регіонального відділення Спілки юристів України – Микола Матьора, головний спеціаліст відділу моніторингу Національної агенції із запобігання корупції – Вадим Паньківський, науково-педагогічні працівники НН ЮІ НАУ.
На семінарі, зокрема, обговорювалися проблеми інвестиційного права, питання збереження потенціалу виробничих підприємств і соціального спрямування в діяльності приватних підприємств. Були також розглянуті актуальні та наукові проблеми господарського законодавства, доктрини господарського права, проблеми корупції як чинника зниження ВВП, проблеми захисту прав споживачів та інвесторів в умовах економічної кризи.
За результатами роботи науково-методичного семінару запропоновано продовжити подальше дослідження актуальних теоретичних питань за обраними напрямками та на підставі отриманих результатів підготувати статті та інші публікації, а отримані висновки, пропозиції і рекомендації використати для створення відповідних проектів нормативних актів.