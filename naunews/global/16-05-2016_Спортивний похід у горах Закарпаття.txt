Заголовок: Спортивний похід у горах Закарпаття
Дата: 16/05/2016
URL: https://nau.edu.ua/ua/news/2016/5/sportivnij-poxid-u-gorax-zakarpattya.html
==================================================

З 30 квітня по 8 травня 2016 року студенти збірної команди НАУ зі спортивного туризму під керівництвом доцента кафедри фізичного виховання та спортивної підготовки Навчально-наукового Гуманітарного інституту Вікторії Білецької здійснили заліковий спортивний туристський пішохідний похід першої категорії складності по Закарпаттю. Похід відбувся за маршрутом: с. Лавочне – г. Яворник (1120 м) – перевал Бескид – г. Рабочин (1009 м) – перевал Воловецький – хребет Боржава – г. Темнатик (1343,8 м) –  с. Воловець – перевал Менчил – р. Стрий – перевал Середнєверецький – перевал Латорицький – г. Пікуй (1408 м)  – г. Великий Верх (1309,1 м) – перевал Руский путь – г. Старостіно (1226,4 м) – г. Дрогобичський камінь (1186 м) – р. Гусний – с. Волосянка
Під час походу студенти пройшли пішки понад 130 км, подолали три хребти: Бескид, Боржавський та Вододільний. Після походу відвідали Невицький та Ужгородський замки.