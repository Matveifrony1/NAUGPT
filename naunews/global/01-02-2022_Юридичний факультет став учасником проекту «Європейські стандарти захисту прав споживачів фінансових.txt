Заголовок: Юридичний факультет став учасником проекту «Європейські стандарти захисту прав споживачів фінансових послуг»
Дата: 01/02/2022
URL: https://nau.edu.ua/ua/news/2022/1/yuridichniy-fakultet-stav-uchasnikom-proektu-evropeyski-standarti-zahistu-prav-spozhivachiv-finansovih-poslug.html
==================================================

28 січня науково-педагогічні працівники Юридичного факультету (ЮФ) Національного авіаційного університету взяли участь у роботі круглого столу на тему «Правове регулювання фінансових послуг: національний, європейський, глобалізаційний виміри».
Захід відбувся в рамках реалізації проекту 619998-EPP-1-2020-1-UAEPPJMO-MODULE «Європейські стандарти захисту прав споживачів фінансових послуг» за програмою Еразмус+ напрям Жана Моне.
Учасники обговорили:
- питання балансу публічних та приватних інтересів при регулюванні фінансових послуг;
- місце фінансових послуг України в системі інституційно-правових моделей регулювання фінансового ринку;
- проблематику захисту прав споживачів послуг зі страхування життя в Україні;
- особливості дотримання суб'єктами фінансового моніторингу законодавства у сфері захисту персональних даних гравців;
- судові форми захисту прав позичальників у сфері споживчого мікрокредитування;
- позасудові мережі захисту прав споживачів фінансових послуг в ЄС тощо.
Доцент кафедри конституційного і адміністративного права Ірина Устинова презентувала досягнення ЮФ у сфері регулювання обігу криптовалют в Україні. «Питання визначення змісту й правової сутності віртуальних активів віртуальних валют - криптовалют на сьогодні не знайшли достатнього відбиття в науці фінансового права. Комплексних праць, присвячених аналізу фінансової сутності віртуального актива як сучасного явища й обліку операцій із ними в Україні також немає. Тому науково-педагогічні працівники та аспіранти Юридичного факультету активно працюють над дослідженням правової сутності віртуальних активів, їх класифікацією, а також питанням обліку операцій із такими активами», зазначила вона.