Заголовок: Всеукраїнська студентська олімпіада з  навчальної дисципліни «Цивільний захист»
Дата: 25/03/2019
URL: https://nau.edu.ua/ua/news/2019/3/vseukrainska-studentska-olimpiada-z-navchalnoi-distsiplini-czivilniy-zahist.html
==================================================

На базі кафедри цивільної та промислової безпеки Факультету екологічної безпеки, інженерії та технологій  відбувся ІІ етап Всеукраїнської студентської олімпіади з навчальної дисципліни "Цивільний захист".
В олімпіаді взяли участь 93 студента, які представляли 34 заклади вищої освіти з Київської, Дніпропетровської, Донецької, Запорізької, Луцької, Львівської, Миколаївської, Одеської, Полтавської, Сумської, Черкаської, Рівненської, Харківської областей України.
Перед початком олімпіади на плацу 7 корпусу відбулась демонстрація роботи  рятувального підрозділу, який призначений для розгортання й проведення рятувальних та інших невідкладних робіт в найкоротші терміни. Зокрема, підрозділ займається розшуком та порятунком людей, які знаходяться у зруйнованих, палаючих будинках, а також надають першу медичну допомогу потерпілим.
Відкрив олімпіаду ректор Володимир Ісаєнко, який побажав учасникам результативного змагання та наголосив на важливості вивчення проблем, пов’язаних із сучасним станом цивільної безпеки. З побажанням гарних успіхів до учасників Олімпіади звернувся проректор з міжнародного співробітництва і освіти Олександр Запорожець,  старший науковий співробітник Інституту модернізації змісту освіти МОН України Олена Дашковська та  голова журі, завідувач кафедри Національного університету водного господарства та природокористування Віктор Филипчук,.
Відповідальний секретар Вікторія Коваленко ознайомила присутніх з розподілом по групах. Заклади вищої освіти були поділені на п’ять груп згідно з напрямками навчання та спеціалізації: 1) ЗВО зі спеціалізацією «Цивільний захист»; 2) ЗВО гуманітарного напрямку; 3) ЗВО зі спеціальністю підготовки «Охорона праці»; 4) ЗВО технічного спрямування; 5) транспортні та аграрні ЗВО.
Олімпіада проходила у два тури: перший – оцінювання рівня теоретичних знань студентів з питань цивільного захисту шляхом тестування, другий – оцінка практичних навичок та творчих здібностей учасників.
Нагороджували та вітали переможців декан ФЕБІТ Сергій Бойченко, заохочувальні грамоти та подяки вручали Дмитро Піхало – від Київської міської державної адміністрації, Андрій Пруський – від Державної служби надзвичайних ситуацій, Юрій Куліш – від оперативно-рятувальної служби Харкова.
За рішенням журі в кожній групі визначались переможець (диплом першого ступеня) та призери (дипломи другого і третього ступенів):
Місце
Прізвище, ім’я та по батькові студента
Повна назва закладу вищої освіти
Заклади вищої освіти зі спеціалізацією підготовки «Цивільний захист»
І
Валерія Товкач
Національний авіаційний університет (м. Київ)
ІІ
Юлія Карасенко
Харківський національний університет міського господарства імені О.М. Бекетова (м. Харків)
ІІІ
Дар’я Баштова
Національний університет цивільного захисту України (м. Харків)
Заклади вищої освіти гуманітарного направлення
І
Анна Гіджеліцька
Межрегіональна академія управління персоналом  (м. Київ)
ІІ
Олександр Мирович
Харківська державна академія фізичної культури  м. Харків
ІІІ
Тетяна Роїк
Національний педагогічний
університет ім. М.П.Драгоманова (м. Київ)
Заклади вищої освіти зі спеціальністю підготовки «Охорона праці»
І
Олександр Лопачук
Національний університет водного господарства та природокористування (м. Рівне)
ІІ
Ілля Ільїн
Донецький національний технічний університет (м. Покровск)
ІІІ
Олена Гладка
Кременчуцький національний університет імені Михайла Остроградського (м. Кременчук)
Заклади вищої освіти технічного спрямування
І
Юлія Кругляк
Одеська національна академія харчових технологій (м. Одеса)
ІІ
Ірина Сіпко
Сумський державний університет  (м. Суми)
ІІІ
Тарас Василишин
Національний університет «Львівська політехніка (м. Львів)
Транспортні та аграрні заклади вищої освіти
І
Денис Давидов
Харківський національний автомобільно-дорожній університет (м. Харків)
ІІ
Арсен Букса
Львівський національний аграрний університет (м. Львів)
ІІІ
Ганна Дурневич
Національний аерокосмічний університет ім. М.Є. Жуковського «Харківський авіаційний інститут» (м. Харків)
Вітаємо студентів та бажаємо нових перемог!