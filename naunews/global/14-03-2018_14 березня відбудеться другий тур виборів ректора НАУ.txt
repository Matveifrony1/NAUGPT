Заголовок: 14 березня відбудеться другий тур виборів ректора НАУ
Дата: 14/03/2018
URL: https://nau.edu.ua/ua/news/1/3/14-bereznya-vidbudetsya-drugiy-tur-viboriv-rektora-nau.html
==================================================

Організаційний комітет з проведення виборів ректора Національного авіаційного університету інформує, що другий тур виборів відбудеться 14 березня 2018 року.
Відповідно до п.3.1 Положення про порядок проведення виборів ректора Національного авіаційного університету, затвердженого Вченою радою НАУ (протокол №13  від 20.12.2017), на виборах ректора університету голосувати мають право кожен науковий, науково-педагогічний і педагогічний працівник, який станом на 18 грудня 2017 року був штатним співробітником університету;  представники з числа інших штатних представників університету, обрані шляхом прямих таємних виборів;  виборні представники з числа студентів (курсантів) університету, обрані студентами (курсантами) шляхом прямих таємних виборів.
Для голосування при собі обов’язково мати документ, який посвідчує особу.
Виборчі дільниці, працюватимуть з 9.00 до 15.00.
Нагадаємо, у 1-му турі виборів ректора НАУ, який відбувся 6 березня 2018 року участь у голосуванні взяли 2645  з 3088 виборців.