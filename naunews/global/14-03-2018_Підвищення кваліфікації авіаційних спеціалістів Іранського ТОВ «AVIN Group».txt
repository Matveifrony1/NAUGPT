Заголовок: Підвищення кваліфікації авіаційних спеціалістів Іранського ТОВ «AVIN Group»
Дата: 14/03/2018
URL: https://nau.edu.ua/ua/news/1/3/pidvishchennya-kvalifikatsii-aviatsiynih-spetsialistiv-iranskogo-tov-avin-group.html
==================================================

З 28 лютого по 07 березня 2018 р. в м. Тегеран Ісламської республіки Іран Навчально-науковим інститутом неперервної освіти НАУ відповідно до Контракту № ІНО.17-094 від 20.02.2018 р. вперше було організовано проведення курсів підвищення кваліфікації для авіаційних спеціалістів товариства «AVIN Group» за програмами «Газотурбінні двигуни та енергетичні установки» та «Оптимальне управління групами безпілотних літальних апаратів».
Підвищення кваліфікації успішно забезпечували висококваліфіковані викладачі Навчально-наукового аерокосмічного інституту, а саме: доцент кафедри авіаційних двигунів Кірчу Ф. І. та кандидат технічних наук, доцент кафедри автоматизації та енергоменеджменту Тачиніна О. М. У процесі навчання було розглянуто такі основні навчальні модулі як: конвертація авіаційного двигуна для наземного застосування в якості приводу електрогенеруючої станції, турбореактивні двигуни, управління групами БПЛА.
Якісну організацію з проведення курсів забезпечив сектор підвищення кваліфікації Навчально-наукового інституту неперервної освіти при взаємодії з відділом міжнародних зв’язків університету.
Слухачі курсів якісно підвищили кваліфікацію, отримали індивідуальні консультації та оновили знання за затвердженою і заздалегідь погодженою програмою навчання.
За результатами навчання 24 іранських авіаційних спеціаліста отримали Сертифікати про підвищення кваліфікації.
За підсумками співробітництва учасниками було досягнуто домовленості щодо продовження проходження підвищення кваліфікації фахівців ТОВ «AVIN Group» на базі Національного авіаційного університету. Керівництво ТОВ «AVIN Group» та НАУ висловили щире бажання щодо продовження плідної співпраці, намітили основні перспективні проекти, що сприятимуть і в подальшому підготовці високопрофесійних кадрів для авіаційної галузі Ірану.