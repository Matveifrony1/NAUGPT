Заголовок: «Дебати PRO»: місцеві вибори за новою схемою
Дата: 09/10/2015
URL: https://nau.edu.ua/ua/news/2015/10/debati-pro-misczevi-vibori-za-novoyu-sxemoyu.html
==================================================

6 жовтня 2015 року студенти 3 курсу Навчально-наукового Юридичного інституту взяли участь у прямому ефірі другого випуску нового сезону проекту «Дебати PRO» на телеканалі «UА:Першому». Тема випуску – «Місцеві вибори за новою схемою: влада народу чи шлях до масового повернення продажних політиків?».
«Дебати PRO» - перший в Україні публічний дискусійний майданчик телевізійного формату, де головна роль належить аудиторії, а не ведучим чи експертам. Люди, які мають діаметрально протилежні точки зору на ту чи іншу соціальну проблему з допомогою фахівців знаходять спільні рішення.
Під час ефіру студенти мали змогу з уст народних обранців отримати інформацію  про переваги та недоліки нового Закону України «Про місцеві вибори» від 04.07.2015 № 595-VIII та поспілкуватися з такими експертами: Оксаною Юринець – народним депутатом України, «Блок Петра Порошенка»; Андрієм Магерою – заступником голови Центральної виборчої комісії; Андрієм Дудою – кандидатом політичних наук, доцентом кафедри політології Національного універсітету «Києво-Могилянська академія»; Олександром Черненком - народним депутатом України, «Блок Петра Порошенка»; Павлом Козирєвим – міським головою м. Українка, головою Асоціації малих міст України; Олексієм Кошелем – головою Комітету виборців України.
Майбутні правники, отримавши велике задоволення від побаченого та почутого, мають намір ще не раз відвідати дискусійний майданчик «дебатів».
Переглянути відео можна:
http://telebudka.com.ua/1nac/100025-mscev-vibori-za-novoyu-shemoyu-vlada-narodu-chi-shlyah-do-masovogo-povernennya-prodazhnih-poltikv-youtube.html
.