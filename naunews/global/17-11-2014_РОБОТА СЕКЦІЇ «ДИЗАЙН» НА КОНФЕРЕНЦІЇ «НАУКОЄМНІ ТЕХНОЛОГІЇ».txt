Заголовок: РОБОТА СЕКЦІЇ «ДИЗАЙН» НА КОНФЕРЕНЦІЇ «НАУКОЄМНІ ТЕХНОЛОГІЇ»
Дата: 17/11/2014
URL: https://nau.edu.ua/ua/news/2014/11/robota-sekczii-dizajn-na-konferenczii-naukoemni-texnologii.html
==================================================

13 листопада 2014 року  відбулось засідання секції «ДИЗАЙН» на науково-технічній конференції студентів та молодих учених «Наукоємні технології».
На секції були заслухані студентські доповіді: «Декорування тканинних виробів Вікторіанської епохи» студентки 5 курсу А. Соломенко; «Особливості формоутворення інтер’єрів у стилі модерн з допомогою структурних зв’язків» студентки  6 курсу В. Захарчук та 3 курсу Л. Рослякової; «Особливості формоутворення східнотрипільського керамічного посуду» студентки 3 курсу Д. Луганцевої; «Особливості дизайну інтер’єру сучасних дитячих лікарень» студентки 3 курсу Є. Спіциної; «Принципи історичного формоутворення об’єктів протодизайну за допомогою використання різних матеріалів» студентки  3 курсу О. Гапчук та 6 курсу Ю. Оксенюк; «Поняття руху в дизайні» студентки 4 курсу В. Сірак; «Особливості проектування кают-компаній на морському судні» студентки 4 курсу Г. Шепель; «Особливості формоутворення сучасних креативних меблів» Ю. Залізко.
В роботі секції взяли участь доктор мистецтвознавства, професор Ірина Кузнєцова, ст..викладач Андрій Мараховський, Вікторія Ус, які є керівниками студентських робіт, та інші викладачі. Також на конференції були студенти 2 курсу, які є членами наукового студентського гуртка та куратор Інституту новітніх технологій Н. Шилкіна.
Перше місце розділили дві доповіді - Вікторії Сирак і Єлизавети Спіциної. Друге місце здобула робота Ганни Шепель, а третє - Любові Рослякової та Вікторії Захарчук.
Вітаємо переможців.