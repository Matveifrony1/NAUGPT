Заголовок: В ННЮІ відбувся турнір із шахів
Дата: 01/06/2016
URL: https://nau.edu.ua/ua/news/2016/6/v-nnyui-vidbuvsya-turnir-iz-shahiv.html
==================================================

30 травня 2016 року в Навчально-науковому Юридичному інституті проведено турнір із шахів між студентами та викладачами Інституту.
Змагання організовано з метою всебічного розвитку особистості та надання можливості продемонструвати свої здібності не лише у навчанні, науковій діяльності, студентських та інших конкурсах. Адже шахи – це дуже цікава гра, що здатна розвивати та покращувати пам'ять, інтелект, концентрувати увагу. Саме тому вона завоювала прихильність мешканців більше ніж 100 країн світу, а з 1999 року за сприяння міжнародного олімпійського комітету визнана офіційним видом спорту.
Шахові партії відбулися одночасно на двох дошках між завідувачем кафедри теорії та історії держави і права Іваном Бородіним та студентом групи ПР-101 Олександром Мандрикою, а також професором кафедри теорії та історії держави і права Ростиславом Калюжним та студентом групи ПР-101 Артемом Пономаренко. За результатами змагань перемогу здобули Ростислав Калюжний та Олександр Мандрика.
Наприкінці заходу переможці були нагороджені грамотами, а інші учасники отримали подяки за активну участь у турнірі.