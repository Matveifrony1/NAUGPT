Заголовок: Навчально-ознайомчі практики студентів НАУ та Технічного університету м. Лодзь  (Польща)
Дата: 16/07/2015
URL: https://nau.edu.ua/ua/news/2015/7/navchalno-oznajomchi-praktiki-studentiv-nau-ta-texnichnogo-universitetu-m-lodz-(polshha).html
==================================================

Відділ міжнародних зв'язків повідомляє, що з 21 червня по 8 липня відбулися навчально–ознайомчі візити в рамках виробничої практики студентів кафедри менеджменту ЗЕДП НАУ та факультету менеджменту і організації Лодзинського технічного університету (Польща) відповідно до реалізації Міжнародної програми (НАУ та Євросоюзу) щодо отримання подвійних дипломів магістрів з менеджменту зовнішньоекономічної діяльності.
Під час візитів студенти обох країн ознайомилися з особливостями підготовки менеджерів - майбутніх керівників виробництва, організації навчального процесу в університетах-партнерах та відвідали ряд польських і українських підприємств різного профілю.
Незабутні враження про історичні та культурні цінності Польщі та України залишаться в пам'яті студентів назавжди. Зустрічі пройшли у теплій та дружній атмосфері і стали ще одним кроком у розвитку співпраці між університетами.