Заголовок: Навчання авіаційних фахівців з питань безпеки польотів у Навчально-науковому інституті неперервної освіти
Дата: 08/03/2024
URL: https://nau.edu.ua/ua/news/2024/3/navchannya-aviatsiynih-fahivtsiv-z-pitan-bezpeki-polotiv-u-navchalno-naukovomu-instituti-neperervnoi-osviti.html
==================================================

З 26 лютого по 5 березня 2024 року
в Навчально-науковому інституті неперервної освіти Національного авіаційного університету відбулося навчання авіаційних фахівців за новою програмою «
Запобігання небезпеці присутності птахів та диких тварин в аеропортах».
У навчанні
взяли участь представники
Державного підприємства «АНТОНОВ», ЗОКП «Міжнародний аеропорт Ужгород», Національного бюро розслідувань на транспорті, КП БМР «Білоцерківський вантажний авіаційний комплекс».
Програма курсу розроблена
на основі Міжнародних стандартів і рекомендованої практики ІКАО, викладених у Додатку 14 до Конвенції про Міжнародну цивільну авіацію, відповідних керівництвах і документах ІКАО та EASA, а також з урахуванням вимог, положень і рекомендацій з авіаційної орнітології, що містяться в нормативних, інструктивних і методичних документах Цивільної авіації України.
Керівником проєкту є Віктор Личик
, старший викладач кафедри технологій аеропортів Аерокосмічного факультету.
Організаційно-методичне забезпечення навчального процесу здійснює Навчально-консультативний центр підвищення кваліфікації Навчально-наукового інституту неперервної освіти.