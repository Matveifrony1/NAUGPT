Заголовок: В НАУ відкрито меморіальну дошку пам’яті загиблих у наслідок збройної агресії рф проти України
Дата: 24/02/2023
URL: https://nau.edu.ua/ua/news/2023/2/v-nau-vidkrito-memorialnu-doshku-pam’yati-zagiblih-u-naslidok-zbroynoi-agresii-rf-proti-ukraini.html
==================================================

Сьогодні рік з початку повномасштабного вторгнення в Україну. За цей час на українців чекало багато випробувань, але ми показали всьому світу силу нашої єдності та незламності.
Українці багато чому навчилися, здобули, але іноді, на жаль ціною втрат.
За цей рік Управління верховного комісара ООН із прав людини тільки серед цивільних підтвердило 7 199 загиблих, серед яких 461 дитина, а скільки полягло військових.
У музеї НАУ сьогодні з нагоди роковин початку війни було відкрито меморіальну дошку пам’яті загиблих за цей рік у наслідок збройної агресії рф проти України випускників, студентів та співробітників НАУ.
Пам'ять загиблих прийшли вшанувати адміністрація Національного авіаційного університету на чолі з ректором Максимом Луцьким, декани факультетів та інші почесні гості.
«Герої не вмирають. Ми пам’ятаємо та завдячуємо тим, хто ціною власного життя, боронить Україну, захищаючи її незалежність, свободу та цілісність, завдяки кому ми можемо продовжувати наш освітній фронт», - зазначив Максим Луцький.
Співчуваємо родинам загиблих. Пам’ятаємо назавжди
Все буде Україна!