Заголовок: Криворізький коледж отримав «добро» на підготовку магістрів і бакалаврів
Дата: 12/03/2018
URL: https://nau.edu.ua/ua/news/1/2/krivorizkiy-koledzh-otrimav-dobro-na-pidgotovku-magistriv-i-bakalavriv.html
==================================================

Керівництво Національного авіаційного університету дає «добро» на підготовку магістрів і бакалаврів на базі Криворізького коледжу.
Про це йдеться в листі в.о. ректора НАУ В.Ісаєнка надісланого на адресу начальника ВСП «Криворізький коледж НАУ» А. Андрусевича.
«Національний авіаційний університет не заперечує проти використання приміщень коледжу для здійснення в них освітньої діяльності здобувачів вищої освіти за освітнім ступенем «Бакалавр» та «Магістр» за наявності розробленого спільно з навчально-науковими інститутами/факультетами та затвердженого Вченою радою НАУ Положення про особливості здійснення освітньої діяльності у відокремлених структурних підрозділах Національного авіаційного університету», - зазначається в листі.
Нагадаємо, зараз Криворізькому коледжі навчальний процес здійснюється на денній та заочній формі навчання за освітньо-кваліфікаційними рівнями: бакалавр (освітньо-квліфікаційний рівень: молодший спеціаліст); молодший спеціаліст (повна загальна середня освіта); молодший спеціаліст (базова загальна середня освіта).