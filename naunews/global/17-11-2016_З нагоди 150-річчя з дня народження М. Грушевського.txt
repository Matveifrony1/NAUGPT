Заголовок: З нагоди 150-річчя з дня народження М. Грушевського
Дата: 17/11/2016
URL: https://nau.edu.ua/ua/news/2016/11/z-nagodi-150-richchya-z-dnya-narodzhennya-m-grushevskogo.html
==================================================

16 листопада 2016 року кафедра історії та документознавства Навчально-наукового Гуманітарного інституту на чолі із завідувачем кафедри І. Тюрменко, спільно з кафедрою архівознавства та спеціальних галузей історичної науки Київського національного університету ім. Тараса Шевченка провели сімнадцяті джерелознавчі читання, присвячені 150-річчю з дня народження Михайла Грушевського.
Велику зацікавленість викликали доповіді доктора історичних наук, професора, завідувача кафедри архівознавства та спеціальних галузей історичної науки Київського національного університету імені Тараса Шевченка М. Щербака («Жандармські документи про українофільську діяльність М. Грушевського»), докторів історичних наук, професорів цієї ж кафедри М. Палієнко («Михайло Грушевський та журнал «Киевская старина»») та Я. Калакури («Постать Михайла Грушевського очима сучасних істориків та архівознавців»).
Нові документи, які розкривають невідомі сторінки життя М. Грушевського та його родини у Києві представив Державний архів Київської області. На конференції був презентований е:архів М.Грушевського, який створено зусиллями багатьох небайдужих українських науковців та видавців.