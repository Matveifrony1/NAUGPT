Заголовок: Фахівці НАУ започаткували нову міжнародну економічну конференцію
Дата: 11/04/2023
URL: https://nau.edu.ua/ua/news/2023/4/fahivtsi-nau-zapochatkuvali-novu-mizhnarodnu-ekonomichnu-konferentsiyu.html
==================================================

6 квітня на кафедрі економіки та бізнес-технологій факультету та бізнес-адміністрування (ФЕБА) НАУ відбулась І Міжнародна науково-практична конференція «Проблеми та перспективи підприємницьких структур за умов нестійких процесів розвитку економіки», яка присвячена забезпеченню стійкості економічного розвитку та збереженню підприємницьких ідей, створенню нових мотиваторів, стимулів економічних досліджень.
До організації конференції та її проведення долучились партнери Національного авіаційного університету та факультету та бізнес-адміністрування: Батумський державний університет ім. Шота Руставелі(Грузія), Батумський учбовий університет навігації (Грузія), Університет Мілтона Фридмана (Угорщина), Державний біотехнологічний університет (м. Харків, Україна), Луцький національний технологічний університет (м. Луцьк, Україна).
З вітальними словами конференцію відкрили заступниця декана ФЕБА, доктор економічних наук Ольга Вовк, директор Міжнародного аеропорту «Львів» імені Данила Галицького Тетяна Романовська, директор Асоціації
Митних брокерів України Ілля Зібніцкий, професор Луцького національного технологічного університету, доктор технічних наук Світлана Ягелюк, завідувачка кафедри обліку, аудиту та оподаткування Державного біотехнологічного університету, доктор економічних наук Наталія Кащина, директор ТОВ «Капсулар» Олександр Нагорний, кандидат технічних наук, Лауреат Премії Президента України для молодих вчених, а також голова організаційного комітету, завідувачка кафедри економіки та бізнес-технологій ФЕБА, доктор економічних наук Оксана Чумак.
Учасники презентували наукові здобутки з питань управління нестійкими економічними процесами за умов воєнного стану в Україні, впливами структурних змін у геополітиці та становленні євроінтеграційного вектора в митній справі, покриття безпекових викликів та формування майбутніх імперативів розвитку підприємництва в українській економіці.