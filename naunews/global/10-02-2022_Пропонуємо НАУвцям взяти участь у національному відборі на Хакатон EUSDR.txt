Заголовок: Пропонуємо НАУвцям взяти участь у національному відборі на Хакатон EUSDR
Дата: 10/02/2022
URL: https://nau.edu.ua/ua/news/2022/2/proponuemo-nauvtsyam-vzyati-uchast-u-natsionalnomu-vidbori-na-hakaton-eusdr.html
==================================================

В рамках головування України у Стратегії ЄС для Дунайського регіону Міністерством розвитку громад та території України у співпраці з Національним університетом «Києво-Могилянська академія» заплановано проведення Транснаціонального Хакатону із сталого розвитку Дунайського регіону для студентів та молоді (далі – Хакатон EUSDR).
Захід має на меті формування партнерської мережі та розвиток транснаціональної співпраці між країнами-учасниками.
До участі у Хакатоні залучаються:
- молодь, до участі у розробленні та реалізації проектів у сфері сталого розвитку;
- заклади вищої освіти, до вирішення науково-прикладних практичних завдань у сфері сталого розвитку за запитом муніципалітетів і громад;
- муніципалітети, громади та активні представники громадського суспільства, до акселерації соціальних та підприємницьких ініціатив у сфері сталого розвитку та інші.
Запрошено всі 14 країн-учасниць Стратегії Європейського Союзу для Дунайського регіону: Австрія, Болгарія, Хорватія, Чеська Республіка, Німеччина, Угорщина, Румунія, Словаччина, Словенія, Боснія і Герцеговина, Чорногорія, Сербія, Молдова та Україна.
Проведення Хакатону EUSDR відбудеться у два етапи:
I етап – національний відбір (червень 2022 року);
II етап – фінал Транснаціонального Хакатону EUSDR (жовтень 2022 року).
Також інформуємо, що 11 лютого об 11:00 на платформі Zoom буде проведено вебінар: «Хакатон EUSDR, як драйвер розбудови інноваційної екосистеми сталого розвитку Дунайського регіону», під час якого будуть надані роз’яснення щодо участі у національному відборі.
Для участі у вебінарі необхідно зареєструватися за
посиланням
.