Заголовок: У НАУ відбувся семінар «Електронна митниця: структура, стан та перспективи»
Дата: 02/09/2022
URL: https://nau.edu.ua/ua/news/2022/9/u-nau-vidbuvsya-seminar-elektronna-mitnitsya-struktura-stan-ta-perspektivi.html
==================================================

В рамках співпраці кафедри економіки та бізнес-технологій Факультету економіки та бізнес-адміністрування (ФЕБА) Національного авіаційного університету з Державною митною службою України, було організовано зустріч з представниками Асоціації митних брокерів України.
Спікерами заходу виступили:
- Олег Миколайчук, заступник голови ДМСУ з питань цифрового розвитку, цифрових трансформацій та цифровізації;
- Дмитро Киященко, директор департаменту цифрового розвитку.
З вітальним словом до учасників семінару звернулися декан ФЕБА Сергій Смерічевський та завідувач кафедри Оксана Чумак.
Присутні ознайомились із концепцією застосування електронної митниці, її місцем у системі електронного урядування, процесами адаптації концепції електронного документообігу в митних органах, оптимізацією проблемних напрямків із розвитком митних інформаційних технологій й викликами, які стимулюють розвиток цифрового потенціалу сьогодення.
Такі заходи дозволяють здобувачам освіти збагатитись професійними знаннями в митній сфері, а викладачам визначити орієнтири у підвищенні якості викладання за освітньо-професійною програмою «Митна та біржова справа».
Висловлюємо вдячність спікерам заходу та всім присутнім.