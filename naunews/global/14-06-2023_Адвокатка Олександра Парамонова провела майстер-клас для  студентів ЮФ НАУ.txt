Заголовок: Адвокатка Олександра Парамонова провела майстер-клас для  студентів ЮФ НАУ
Дата: 14/06/2023
URL: https://nau.edu.ua/ua/news/2023/6/studenti-yuf-nau-vidvidali-mayster-klas-vid-advokatki-oleksandri-paramonovoi.html
==================================================

12 червня на Юридичному факультеті НАУ, в рамках проходження фахової ознайомлювальної практики, адвокатка Олександра Парамонова провела майстер-клас для студентів 1 курсу ОС «Бакалавр» на тему «Захист прав громадян в умовах правового режиму воєнного стану».
Під час зустрічі говорили про: права людини, Європейський суд з прав людини, культурний релятивізм, провели порівняння понять «умисне вбивство» і «воєнний злочин», а також звернули увагу на геноцид, як правове поняття, чітко розмежувавши його з поняттям «масове вбивство».
Враховуючи багаторічний досвід роботи в органах юриспруденції, зокрема 8 років в органах прокуратури та 7 адвокатської діяльності, лекторка поділилася зі здобувачами вищої освіти практичним досвідом щодо захисту прав людини у кримінальних провадженнях, в тому числі в умовах правового режиму воєнного стану. Правозахисниця проаналізувала проблеми, які заважають реальному захисту прав людини в Україні в суді (ст. 615 КПК України «Особливий режим кримінального провадження в умовах воєнного стану) та зауважила щодо необхідністі реформування чинного законодавства.
Студенти активно брали участь в обговоренні актуальних питань, серед яких особливу дискусію викликали: «росія в ООН?», «Як захистити людині свої права в умовах війни?», «Міжнародний трибунал – чи буде він створений?», «Як пристосуватися до життя в умовах війни?» тощо.
На завершення виступу, Олександра Парамонова закликала майбутніх правників до співпраці, активної життєвої позиції та ініціювання змін в чинне законодавство України.