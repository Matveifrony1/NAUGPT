Заголовок: Валентина Дмитришина – бронзовий призер Всеукраїнського конкурсу студентських наукових робіт з юридичних наук
Дата: 06/04/2017
URL: https://nau.edu.ua/ua/news/2017/4/valentina-dmitrishina-–-bronzoviy-prizer-vseukrainskogo-konkursu-studentskih-naukovih-robit-z-yuridichnih-nauk.html
==================================================

28-29 березня 2017 року в Національному юридичному університеті ім. Ярослава Мудрого (м. Харків) пройшов III  етап конкурсу студентських наукових робіт з юридичних наук. Захід відбувся на виконання наказу Міністерства освіти і науки України «Про проведення Всеукраїнського конкурсу студентських наукових робіт з природничих, технічних і гуманітарних наук у 2016/2017 н.р.» №1266 від 20.10.2016 р. та згідно з Положенням про проведення Всеукраїнського конкурсу студентських наукових робіт з природничих, технічних та гуманітарних наук, затвердженого наказом Міністерства освіти і науки, молоді та спорту України № 202 від 21.02.2012 р.
За результатами зовнішнього рецензування, яке проходило у II етапі конкурсу, із  195 робіт з 50 ВНЗ країни, було рекомендовано до захисту в III турі лише 114. Безпосередню участь у захисті наукових робіт брали 59 студентів з 21 вищого навчального закладу України.
Національний авіаційний університет представляла на конкурсі студентка 4 курсу групи ПР-402 Навчально-наукового юридичного інституту Валентина Дмитришина, яку за результатами захисту авторської роботи «Безпека бізнесу: Рейдерство» було нагороджено дипломом ІІІ ступеня.
Вітаємо студентку Навчально-наукового юридичного інституту з перемогою та бажаємо подальших успіхів у науковій діяльності.