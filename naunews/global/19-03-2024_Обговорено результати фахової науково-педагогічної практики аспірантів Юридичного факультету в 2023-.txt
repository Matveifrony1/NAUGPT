Заголовок: Обговорено результати фахової науково-педагогічної практики аспірантів Юридичного факультету в 2023-2024 н.р.
Дата: 19/03/2024
URL: https://nau.edu.ua/ua/news/2024/3/obgovoreno-rezultati-fahovoi-naukovo-pedagogichnoi-praktiki-aspirantiv-yuridichnogo-fakultetu-v-2023-2024-nr.html
==================================================

6 березня 2024 року
на Юридичному факультеті Національного авіаційного університету відбувся міжкафедральний науково-методичний семінар
«Про результати фахової науково-педагогічної практики аспірантів у 2023-2024 н.р.»
.
Метою заходу
було вивчення досвіду здобувачів третього освітньо-наукового рівня вищої освіти щодо організації та проведення освітнього процесу на факультеті, а також обговорення пропозицій щодо вдосконалення освітньо-наукової програми зі спеціальності  081 «Право» для третього освітньо-наукового рівня, затвердженої у 2023 році відповідно до стандарту вищої освіти.
Випускова кафедра конституційного і адміністративного права
провела апробацію робочої навчальної програми
фахової науково-педагогічної практики та сформувала нові методичні рекомендації щодо подальшої організації аналогічної практики відповідно до нового стандарту, зокрема було скорочено обсяг практики з 180 до 90 годин.
Під час семінару аспіранти
Василь Рябченко, Євген Федоренко, Олег Адаменко, Ірина Юдіна, Тамара Олєйнікова, Вадим Любарський, Олександр Малиш, Олег Бойко, Андрій Бахмач, Євгеній Криволап
висловили свої пропозиції щодо покращення освітнього процесу. Зокрема, вони наголосили на необхідності активнішого розвитку hard та soft skills у здобувачів освітніх рівнів «бакалавр» та «магістр» поглибленні навичок фінансової грамотності та роботи з процесуальними документами, розширенні психологічної підготовки майбутніх юристів, а також ширшому застосуванні методів відкритої дискусії на практичних заняттях.
Крім того, серед аспірантів
було проведено анкетування
щодо задоволеності якістю надання освітньої послуги, яке факультет проводить щорічно.
Результати
цього зворотного зв’язку дозволили керівництву факультету, гарантам освітніх програм, науково-педагогічним працівникам та членам Ради роботодавців визначити основні напрями покращення якості освітньої послуги, що відповідає місії та візії Національного авіаційного університету.
Міжкафедральний семінар став новою ефективною формою вивчення рівня задоволеності аспірантів організацією та проведенням фахової науково-педагогічної практики. Під час заходу жваво обговорювалися питання подальшого вдосконалення процесів підготовки докторів філософії (PhD) з права.