Заголовок: КІБЕРЗАХИСТ В КОНТЕКСТІ ЕНЕРГЕТИЧНОЇ БЕЗПЕКИ
Дата: 29/05/2017
URL: https://nau.edu.ua/ua/news/2017/5/kiberzahist-v-konteksti-energetichnoi-bezpeki.html
==================================================

22-26 травня 2017 року у рамках SPS Programme NATO відбувся тренінг «Cyber Defenсe in the Context of Energy Security».
SPS Programme (The Science for Peace and Security - Наука заради миру і безпеки) - інструмент, що сприяє розширенню співпраці та діалогу з усіма партнерами на основі наукових досліджень, інновацій та обміну знаннями. Відповідно до SPS Programme надається фінансування, консультації експертів та підтримка щодо безпеки діяльності, спільно розробленої НАТО і країною-партнером.
Під час цьогорічного заходу розглядались актуальні питання організації та забезпечення захисту критично важливих інформаційних ресурсів від кібернетичних загроз в контексті безпеки енергетичної галузі.
Серед доповідачів були представники Служби безпеки України, Міністерства оборони України, провідних навчальних закладів, а також регіональний представник НАТО пан Г. Глушке (Німеччина).
Основні напрямки підготовки та сертифікації IТ-фахівців у галузі кібербезпеки були представлені у доповіді директора Навчально-наукового інституту комп’ютерних інформаційних технологій НАУ Олександра Юдіна.
Висвітлені актуальні питання та інноваційні шляхи їх вирішення викликали жваву дискусію.
З метою закріплення набутих теоретичних знань учасникам був запропонований ряд завдань, пов’язаних з розв’язанням  проблем організації системи надійного захисту інформаційних ресурсів в умовах кібератак на об’єкти енергетичної інфраструктури.
За результатами тренінгу учасники заходу отримали сертифікати.
Представники Національного авіаційного університету висловлюють щиру подяку організаторам тренінгу за надану можливість обміну знаннями та досвідом.