Заголовок: Сьогодні в НАУ відбувся довгоочікуваний «Кубок ректора»
Дата: 14/12/2022
URL: https://nau.edu.ua/ua/news/2022/12/sogodni-v-nau-vidbuvsya-dovgoochikuvaniy-kubok-rektora.html
==================================================

Три роки чекала вся студентська спільнота та адміністрація НАУ на повернення свята гумору та радості. Сьогодні в Центрі культури та мистецтва Національного авіаційного університету, на сцені, яка бачила відбір до Евробачення пройшов «Кубок Ректора».
Навіть у найскрутніші часи гумор завжди допомагав жити далі, боротися за правду, відстоювати кордони та зі сподіваннями говорити про завтрашній день. Саме тому таке свято необхідне, а традиції мають жити.
На захід завітав ректор НАУ Максим Луцький, адміністрація університету і звісно студенти, які з радістю прийшли побачитися і повболівати в режимі офлайн.
Максим Луцький звернувся до присутніх та запропонував відзначити хвилиною мовчання загиблих героїв, саме завдяки яким сьогоднішній захід став можливим, ми всі змогли зібратися в цьому залі, студенти продовжують навчатися, а викладачі тримати освітній фронт, особливо згадуючи випускників НАУ Ярослава Гаркавко та Олександра Чуба.
Ректор НАУ подякував командам за активну участь у формуванні активного студентського життя та побажав успіху у сьогоднішніх змаганнях, відзначивши наскільки приємно зустрітися вперше офлайн після такої тривалої перерви. І крім того, експромтом зробив новорічний сюрприз-подарунок для студентів, втричі збільшивши призовий фонд Кубку.
До складу журі увійшли:
Світлана Тімкіна - Проректор з гуманітарної політики та інновацій;
Денис Часновський - голова профкому студентів НАУ та лідер команди НАУтур;
Павло Демченко - редактор телевізійної "Ліги сміху", учасник та автор команди "Одескіє манси";
Дарья Лапутько - двократний чемпіон кубка ректора НАУ, ведуча, директорка "Київської Ліги сміху";
Дмитро Серков - стендапер, ведучий, фіналіст телевізійної "Ліги сміху", учасник команди "ОГО", актор українських сіткомів.
Участь у змаганні взяло 9 команд студентів університету: Інтерстелимо, Юристи, Стокгольмський синдром,
Недописана імпровізація, ПЗРК, Медовий Стас, ОБКА, Марко Тарас, Дішовиє драми.
Молоді, амбіційні, кмітливі, з жагою до життя та звершень студенти проживали на сцені міні-життя, жартували про наболіле, запитували не зрозуміле і звісно кепкували один з одного.
Призові місця розділили: 3 місце - ПЗРК( ФЕБА)
2 місце - МаркоТарас ( ФККПІ) та переможці-
ОБКА ( ФЛСК ).
В якості призового фонду команди отримали грошову винагороду від ректора, а також солодкі подарунки та смаколики.
Команди подякували адміністрації університету та особисто Максиму Луцькому за сприяння в організації свята та відродження традицій університету.