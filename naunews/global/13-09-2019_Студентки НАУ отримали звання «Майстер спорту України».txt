Заголовок: Студентки НАУ отримали звання «Майстер спорту України»
Дата: 13/09/2019
URL: https://nau.edu.ua/ua/news/2019/9/studentki-nau-otrimali-zvannya-mayster-sportu-ukraini.html
==================================================

Членам збірної команди НАУ зі спортивної аеробіки, студентці групи 513 ФККПІ Альбіні Посенко та студентці групи 401 ФЛСК Валерії Палій присвоєно звання «Майстер спорту України».
Валерія та Альбіна за останні роки завойовували золоті нагороди регіональних змагань, срібні нагороди всеукраїнських студентських ігор та чемпіонатів України,  бронзові нагороди міжнародних турнірів.
Наша збірна команда зі спортивної аеробіки вже протягом 8 років займає вищі щаблі на п’єдесталах пошани  всеукраїнських та міжнародних змагань. За цей час старший викладач кафедри фізичного виховання та спортивної підготовки ФЛСК Світлана Оргєєва підготувала 39 кандидатів у майстри спорту та 9 Майстрів спорту України.
Вітаємо дівчат та їх тренера з високим досягненням!