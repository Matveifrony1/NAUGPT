Заголовок: Успішний захист кандидатської дисертації Олександром Якобчуком
Дата: 18/06/2024
URL: https://nau.edu.ua/ua/news/2024/6/uspishniy-zahist-kandidatskoi-disertatsii-oleksandrom-yakobchukom.html
==================================================

Старший викладач кафедри конструкції літальних апаратів Аерокосмічного факультету
Олександр Якобчук
успішно захистив кандидатську дисертацію на тему
«Підвищення зносостійкості пар тертя локальних контактів в нестабільних умовах роботи шляхом відбору мастильних матеріалів із заданими триботехнічними властивостями».
Науковою керівницею дисертаційної роботи була докторка технічних наук, професорка
Оксана Мікосянчик.
Дисертація присвячена актуальному питанню
імпортозаміщення мастильних матеріалів, які використовуються на вітчизняних літальних апаратах. Важливо відзначити, що результати дослідження були успішно інтегровані в навчальний процес у рамках дисциплін «Основи технологій виробництва авіаційної техніки» та «Новітні технологічні процеси у виробництві повітряних суден та їх обладнання».
Вітаємо Олександра Якобчука
та його наукову керівницю
Оксану Мікосянчик
з видатним досягненням! Бажаємо їм подальших успіхів у науковій діяльності та нових звершень на благо розвитку авіаційної галузі України.