Заголовок: Робота з іноземними студентами
Дата: 04/12/2018
URL: https://nau.edu.ua/ua/news/1/12/robota-z-inozemnimi-studentami.html
==================================================

У НАУ постійно проводиться робота не лише серед українських, а й іноземних студентів. З метою зміцнення авторитету нашої держави на світовому рівні викладачі університету знайомлять іноземних студентів з багатою культурною спадщиною та традиціями України.
Зокрема, Інститут міжнародного співробітництва та освіти НАУ у жовтні-листопаді організував для слухачів підготовчого відділення екскурсії по архітектурним і культурним пам'яткам Києва.
Також слухачі завітали до Державного музею авіації України, де оглянули експозицію літаків та вертольотів, оцінили салони повітряних суден, посиділи за штурвалом, поспілкувались із персоналом музею.
Не менш цікавим було знайомство з «Шоколадною фабрикою ROSHEN», де народжується шоколад. Іноземні слухачі мали можливість дізнатись секрети виробництва різноманітних солодощів, відчути себе справжніми кондитерами та створили власний дизайн упаковки. А наприкінці екскурсії слухачі отримали солодкий подарунок з авторським дизайном.
Під час всіх заходів викладачі НАУ формували національно-патріотичну та духовну платформу серед іноземних студентів, які в подальшому виконуватимуть роль народних дипломатів, сприятимуть зміцненню миру та міжнародної безпеки, співробітництву України з державами світу.