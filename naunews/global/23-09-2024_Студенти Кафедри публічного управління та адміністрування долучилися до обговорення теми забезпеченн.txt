Заголовок: Студенти Кафедри публічного управління та адміністрування долучилися до обговорення теми забезпечення безбар’єрності в Україні
Дата: 23/09/2024
URL: https://nau.edu.ua/ua/news/2024/9/studenti-kafedri-publichnogo-upravlinnya-ta-administruvannya-doluchilisya-do-obgovorennya-temi-zabezpechennya-bezbar’ernosti-v-ukraini.html
==================================================

19 вересня
аспіранти, магістри та бакалаври за спеціальністю 281 «Публічне управління та адміністрування» завітали в Національне агентство України з питань державної служби т
а стали учасниками круглого столу «Публічна служба без бар’єрів».
У заході взяли участь:
Наталія Алюшина
, Голова Національного агентства України з питань державної служби;
Світлана Колишко
, менеджерка проектів з прав людини та доступу до правосуддя ПРООН в Україні;
Христофорос Політіс
, заступник постійного представника ПРООН в Україні;
Надія Адаменко
, в.о. директора Департаменту цифрового розвитку та трансформації Міністерства у справах ветеранів України;
Державні службовці всіх рівнів,
посадові особи місцевого самоврядування, представники служб управління персоналом, представники наукової та освітянської спільноти, здобувачі вищої освіти.
У межах заходу акцентували увагу на тому, що
з початком повномасштабного вторгнення росії на територію України проблема безбар’єрності набула ще більшої актуальності та, на жаль, людей з інвалідністю ставатиме ще більше, тому необхідно вже сьогодні створювати рівні умови доступу різних груп населення до отримання послуг і надання їм можливостей до активної участі в житті суспільства. Мова йшла не лише про фізичну безбар’єрність, а й про інформаційно-цифрову та організаційно-культурну.
Під час круглого столу було презентовано
дослідження щодо прав людини та інклюзивності системи професійного навчання публічних службовців. Всі учасники заходу отримали
посібник «Безбар’єрність на публічній службі»
, який є дороговказом для побудови інклюзивної та доступної України.
Учасники круглого столу зосередилися також на одній з найважливіших тем сучасності — я
к залучити молодь до роботи в органи публічної влади.
Здобувачі вищої освіти з кафедри публічного управління та адміністрування, після відвідування круглого столу, запропонували провести в межах навчальної дисципліни «Публічна служба та управління персоналом»
семінар на тему: «Безбар’єрність в закладі вищої освіти»
, адже, як сказали самі магістри і аспіранти:
«Основне завдання зараз
— змінювати свідомість людей щодо питання безбар’єрності. Маленькими, але системними кроками потрібно рухатися до інклюзивності у всьому, адже ми маємо зростати як свідоме суспільство, яке дбає про своїх громадян».