Заголовок: Представники НАУ взяли участь у глобальному міжнародному заході з кібербезпеки в Австрії
Дата: 07/12/2022
URL: https://nau.edu.ua/ua/news/2022/12/predstavniki-nau-vzyali-uchast-u-globalnomu-mizhnarodnomu-zahodi-z-kiberbezpeki-v-avstrii.html
==================================================

Днями у столиці Австрії м. Відень пройшла масштабна міжнародна науково-практична конференція з кібербезпеки
DEEPSEC 2022
.
Захід зібрав провідних науковців та фахівців-практиків з кібербезпеки з Європи, США, Канади, Японії, Китаю та інших держав. Крім наукових доповідей, на конференції було організовано низку практичних тренінгів щодо захисту критичної інформаційної інфраструктури, аналізу шкідливого програмного забезпечення, тестування інформаційних систем на проникнення тощо.
Національний авіаційний університет на конференції представили д.т.н., професор Сергій Гнатюк (заст. декана ФККПІ) з доповіддю "Ukrainian-Russian warfare in cyberspace: technological and psychological aspects" та д.т.н., професор Роман Одарченко (зав. каф. ТКРС ФАЕТ) з доповіддю "Main Means and Intermediate Results of the Russian-Ukrainian Cyber War: Cyber Volunteer Initiatives".
Обидві доповіді викликали значний інтерес та гарячі дискусії з боку міжнародної спільноти, адже стосувалися актуальної теми сьогодення - українсько-російської війни, а саме протистояння держав у кіберпросторі, який є дуже важливим плацдармом ведення бойових дій у 21 сторіччі.