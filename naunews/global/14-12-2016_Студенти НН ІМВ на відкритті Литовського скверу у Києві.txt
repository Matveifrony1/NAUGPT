Заголовок: Студенти НН ІМВ на відкритті Литовського скверу у Києві
Дата: 14/12/2016
URL: https://nau.edu.ua/ua/news/2016/12/studenti-nn-imv-na-vidkritti-litovskogo-skveru-u-kievi.html
==================================================

Президент Литви Даля Грибаускайте разом із віце-прем’єр-міністром з питань європейської та євроатлантичної інтеграції Іванною Климпуш-Цинцадзе і представниками Київської міської державної адміністрації відкрила Литовський сквер на честь 25-річчя дипломатичних відносин між двома країнами. Сквер розташований у самому серці столиці – на Володимирському проїзді, напроти Софії Київської.
У заході взяли участь студенти Навчально-наукового інституту Міжнародних відносин НАУ на чолі з директором інституту Аллою Фоменко та відповідальним  за міжнародні зв’язки та окремі напрями навчальної роботи Максимом Алієвим.
«25 років тому були відновлені відносини між Україною і Литвою. Однак ми завжди підтримували зв’язки, особливо в тяжкі часи. Литовський сквер є символом нашої дружби», – cказала пані Президент під час своєї промови. Вона також зазначила, що Литва і надалі продовжуватиме надавати Україні всіляку допомогу та підтримуватиме її на шляху реформування та євроінтеграції.
До речі, нещодавно у Литві з’явився сквер України, а саме – у Вільнюсі, де кілька років провів Тарас Шевченко, та де встановлено пам’ятник Кобзарю.