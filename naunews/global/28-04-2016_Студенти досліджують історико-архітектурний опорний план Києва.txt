Заголовок: Студенти досліджують історико-архітектурний опорний план Києва
Дата: 28/04/2016
URL: https://nau.edu.ua/ua/news/2016/4/studenti-doslidzhuyut-istoriko-arxitekturnij-opornij-plan-kieva.html
==================================================

27 квітня 2016 року на засіданні Науково-методичної ради Міністерства культури Украйни була розглянута робота студентів 5 курсу напрямку підготовки «Дизайн» Навчально-наукового інституту Аеропортів, які в межах курсового проектування з дисципліни «Дизайн середовища» виконували дослідження до Історико-архітектурного опорного плану Києва.
Головним розробником Історико-архітектурного опорного плану м. Києва виступає Інститут пам'яткоохоронних досліджень, який доручив кафедрі дизайну інтер'єру фотофіксацію та дослідження історичної цінної забудови.
Студенти провели дослідження близько 500 цінних об’єктів, виявили ряд проблем і підготували зведений звіт. Робота отримала цілковите схвалення професійної громадськості.
Дослідження студенти виконували під керівництвом члена Президії Науково-методичної ради, завідувача кафедри дизайну інтер'єру Олени  Олійник.
Члени Ради відзначили високий рівень проведення досліджень та позитивний приклад залучення студентів для розробки першочергових важливих завдань із збереження культурної спадщини м. Києва. На фотографіях представлені зразки цінної фонової забудови Києва та зведений план.