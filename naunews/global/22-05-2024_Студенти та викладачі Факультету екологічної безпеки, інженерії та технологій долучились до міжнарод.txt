Заголовок: Студенти та викладачі Факультету екологічної безпеки, інженерії та технологій долучились до міжнародного тренінгу з ефективного прийняття управлінських рішень
Дата: 22/05/2024
URL: https://nau.edu.ua/ua/news/2024/5/studenti-ta-vikladachi-fakultetu-ekologichnoi-bezpeki-inzhenerii-ta-tehnologiy-doluchilis-do-mizhnarodnogo-treningu-z-efektivnogo-priynyattya-upravlinskih-rishen.html
==================================================

Протягом квітня — травня 2024 року
студенти та викладачі кафедри екології Факультету екологічної безпеки, інженерії та технологій втретє
взяли участь у тренінгу, організованому Університетом Гетеборгу (Швеція)
. Захід був присвячений
ефективним засобам підтримки управлінських рішень.
До заходу долучились
представники трьох українських закладів вищої освіти:
Харківського національного університету міського господарства імені О.М. Бекетова;
Ніжинського державного університету імені Миколи Гоголя;
Національного авіаційного університету.
Також студенти Університету Гренади (Іспанія). Усі учасники отримали унікальну можливість
пройти навчання під керівництвом професорів Університету Гетеборгу
та отримати настанови від представників низки компаній та організацій зі Швеції.
Зокрема,
зі слухачами тренінгу зустрівся засновник кількох стартапі
в, які застосовують штучний інтелект для вирішення інженерних задач у сфері альтернативної енергетики, просторового планування та аналізу даних. Застосування ШІ відкриває багато нових можливостей для вирішення питань охорони довкілля, міського комунального господарства та вибору стратегій навчання.
Отриманий досвід та компетентності стануть у нагоді майбутнім фахівцям
при вирішенні складних задач управлінського рівня, коли необхідно врахувати численні фактори та інтереси різноманітних зацікавлених сторін.
Європейські принципи рівної участі громадян у процесах прийняття рішень з питань, що впливають на безпеку та рівень життя населення, є наріжним каменем побудови сталого і ефективного суспільства в Україні.
Учасники тренінгу висловлюють подяку
професорам
Родні Стівенсу
(Rodney Stevens) та
Леннарту Борнмальму
(Lennart Bornmalm), які організували захід та поділились своїм досвідом і знаннями.