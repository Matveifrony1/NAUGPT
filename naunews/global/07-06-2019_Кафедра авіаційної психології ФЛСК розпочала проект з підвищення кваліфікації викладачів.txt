Заголовок: Кафедра авіаційної психології ФЛСК розпочала проект з підвищення кваліфікації викладачів
Дата: 07/06/2019
URL: https://nau.edu.ua/ua/news/2019/6/kafedra-aviatsiynoi-psihologii-flsk-rozpochala-proekt-z-pidvishchennya-kvalifikatsii-vikladachiv.html
==================================================

Кафедра авіаційної психології Факультету лінгвістики та соціальних комунікацій на чолі з завідувачем Любов’ю Помиткіною розпочала довготривалий проект щодо підвищення кваліфікації викладачів.
Першими слухачами за даною програмою стали завідувачі відділів, заступники деканів, доктори і кандидати наук, професори, доценти, наукові співробітники, провідні фахівці з Державної наукової установи «Інститут модернізації змісту освіти», Інституту педагогічної освіти і освіти дорослих ім. Івана Зязюна НАПН України та Національного авіаційного університету.
Програмою підвищення кваліфікації викладачів: «Пріоритетні напрями психології для викладачів ЗВО» передбачено проведення лекцій, практичних та тренінгових занять із використанням сучасних надбань практичної психології та різноманітних новітніх форм і методів проведення аудиторних занять. Команда тренерів – доценти та професори кафедри, які мають багатий досвід міжнародного стажування та викладання дисциплін у галузі психології, а також практичний досвід проведення тренінгів і психологічного консультування.
Серед лекторів: декан факультету Сергій Ягодзінський, завідувач кафедри авіаційної психології Любов Помиткіна; професори кафедри Олена Хохліна та Микола Руденко, доцент кафедри Оксана Лич.