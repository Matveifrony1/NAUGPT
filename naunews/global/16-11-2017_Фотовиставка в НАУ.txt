Заголовок: Фотовиставка в НАУ
Дата: 16/11/2017
URL: https://nau.edu.ua/ua/news/2017/11/fotovistavka-v-nau.html
==================================================

Шановні колеги та студенти!
Запрошуємо вас відвідати фотовиставку, яка відбудеться цієї суботи, 18 листопада в 4 корпусі, холі 2 поверху. Час роботи – 11.00 – 16.00. Фотовиставку організовують колектив українських фотографів «Фото-формула» під керівництвом Олексія Федорова та викладач кафедри основ архітектури та дизайну Софія Триколенко. «Фото-формула» - велика спільнота професійних фотографів, моделей, візажистів, гримерів, стилістів та інших творчих особистостей. Щороку вони проводять різні за спрямуванням фото-проекти, організовують виставки. Цього разу вирішили провести виставку в стінах НАУ. Відомі фотографи представлять свої світлини, а також поділяться з відвідувачами професійними секретами. У фотовиставці братимуть участь викладачі та студенти кафедри основ архітектури та дизайну Навчально-наукового інституту аеропортів.