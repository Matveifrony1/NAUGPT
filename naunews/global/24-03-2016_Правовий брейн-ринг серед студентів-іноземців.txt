Заголовок: Правовий брейн-ринг серед студентів-іноземців
Дата: 24/03/2016
URL: https://nau.edu.ua/ua/news/2016/3/pravovij-brejn-ring-sered-studentiv-inozemcziv.html
==================================================

23 березня 2016 року Навчально-науковий Юридичний інститут вперше в Національному авіаційному університеті започаткував проведення правового брейн-рингу серед студентів-іноземців юридичних вищих навчальних закладів.
Під час урочистого відкриття турніру директор Інституту Ірина Сопілко щиро привітала команди з їхньою участю у інтелектуальній грі та висловила сподівання на те, що в ході змагань учасники зможуть не тільки проявити свої теоретичні знання, але й знайти собі  нових друзів та отримати багато позитивних емоцій від ітелектуального спілкування.
Вісім команд-учасниць з м. Києва представляли: Київський Національний торговельно-економічний університет, Національний технічний університет України «Київський політехнічний інститут»,  Київський міжнародний університет, Національний університет біоресурсів і природокористування України, Інститут міжнародної економіки та фінансів імені Святої Великої княгині Ольги Міжрегіональної академії управління персоналом, Навчально-науковий Юридичний інститут НАУ, Навчально-науковий Інститут міжнародних відносин НАУ, Інститут права імені князя Володимира Великого Міжрегіональної академії управління персоналом.
3 місце зайняла команда Юридичного факультету Національного університету біоресурсів і природокористування України, 2 місце – Навчально-наукового Юридичного інституту Національного авіаційного університету, а перемогла команда факультету міжнародної торгівлі та права Київського національного торговельно-економічного університету.
Вітаємо переможців і бажаємо їм надалі активно долучатися до заходів, які дозволяють краще адаптуватися до навчання в українських ВНЗ, виявляти свої інтелектуальні здібності та сповна відчувати як командний дух, так і дух  конкуренції.