Заголовок: На Міжнародному форумі «Innovation market» пройшов тематичний семінар
Дата: 23/11/2017
URL: https://nau.edu.ua/ua/news/2017/11/na-mizhnarodnomu-forumi-innovation-market-proyshov-tematichniy-seminar.html
==================================================

21 листопада 2017 р. у Міжнародному виставковому центрі розпочав свою роботу Міжнародний форум «Innovation market». У рамках форуму був проведений тематичний семінар Горизонт 2020 «Можливості для малого і середнього бізнесу в програмі з досліджень та технологій розвитку ЄС  Горизонт 2020». Ця нова ініціатива за програмою Горизонт 2020 спрямована на поліпшення бізнес-клімату європейської спільноти, проведення аналізу і технічної обґрунтованості та комерційного потенціалу інноваційного прориву у різних галузях. Доповідачі наочно продемонстрували практичні механізми та алгоритми дій стосовно оформлення ідей, створення бізнес-стратегії та подання заявок на отримання грантів.
Учасники від НН ІНО отримали на семінарі надзвичайно цікаву і корисну інформацію. Завдяки інноваційним методам навчання та розробці новітніх трендів у сфері освіті НН ІНО може втілити у життя концепцію «Освіта протягом життя». Уже зараз є актуальною потреба у розробленні та впровадженні сучасних методів та технологій навчання для дорослих, створення нової науково-методичної бази міжнародного рівня, вдосконаленні сучасних методів дистанційного навчання. Лише завдяки інтеграції освіти, науки, бізнесу і виробництва можна дати обґрунтовану відповідь на сучасні виклики суспільства. Для цього НН ІНО активно продовжує пошук партнерів.