Заголовок: З Міжнародним днем цивільної авіації!!!
Дата: 07/12/2018
URL: https://nau.edu.ua/ua/news/1/12/z-mizhnarodnim-dnem-tsivilnoi-aviatsii.html
==================================================

7 грудня авіатори всього світу відзначають Міжнародний день цивільної авіації. Саме в цей день у 1947 році була створена Міжнародна організація цивільної авіації (ІКАО), яка є нашим стратегічним партнером.
Це свято – не лише для пілотів, а й для десятків тисяч людей, пов’язаних із авіаперевезеннями, авіабудуванням, навчанням майбутніх авіаторів. У цей день приймають вітання також і технічні працівники, що обслуговують і ремонтують авіаційну техніку, й фахівці, які забезпечують роботу аеропортів, працюють у сільському господарстві, вантажних перевезеннях, беруть участь в рятувальних і пошукових заходах.
Україна пишається своїми авіаційними досягненнями:  першими аеропланами киянина Ігоря Сікорського, потужними і суперсучасними розробками авіабудівного концерну «Антонов», найвідомішими у світі літаками «Русланом» та «Мрією».  Ми довели, що можемо стати сильною і незалежною повітряною державою, здатною підкорювати повітряний простір. Національний авіаційний університет має почесну місію бути причетним до авіаційних звершень, відповідальним за підготовку висококваліфікованих спеціалістів для авіакосмічної галузі.
Тож нехай небо буде мирним і чистим, а життєві злітні смуги довгими і бездоганними. Хай ваші мрії мають крила й збуваються зі швидкістю злету авіалайнера.
Злагоди і любові вашим родинам!
Щиро,
Володимир Ісаєнко