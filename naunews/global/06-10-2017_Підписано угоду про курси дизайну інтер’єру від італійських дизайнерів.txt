Заголовок: Підписано угоду про курси дизайну інтер’єру від італійських дизайнерів
Дата: 06/10/2017
URL: https://nau.edu.ua/ua/news/2017/10/pidpisannya-ugodi-pro-kursi-dizaynu-inter’eru-vid-italiyskih-dizayneriv.html
==================================================

05 жовтня 2017 року на кафедрі дизайну інтер’єру Навчально-наукового інституту аеропортів відбулася зустріч завідувача кафедри Олени Олійник та викладачів ННІАП з представником Італійської школи архітектури і дизайну «Десанка» Леонардо Рагаццо.
Це вже четверта зустріч в рамках угоди про співробітництво. Сторони домовилися про відкриття сумісних курсів підвищення кваліфікації для українських студентів з дизайну інтер’єру, де викладатимуть італійські та українські спеціалісти, по закінченню яких студенти отримають сертифікат, а далі, після складання екзаменів – диплом університету Віченци. Початок навчання заплановано на початок березня 2018 р., а закінчення – в кінці квітня.
Зустріч пройшла в теплій, дружній атмосфері і супроводжувалась творчою дискусією. Леонардо Рагаццо вручив Олені Олійник подарунковий кольоровий екземпляр примірника розширеної програми курсу.