Заголовок: Фахівці НАУ будуть залучені до відновлення аеропорту «Антонов»
Дата: 21/11/2023
URL: https://nau.edu.ua/ua/news/2023/11/fahivtsi-nau-budut-zalucheni-do-vidnovlennya-aeroportu-antonov.html
==================================================

Голова реорганізаційної комісії НАУ, в.о. ректора Володимир Шульга та декан ФНСА Октябрина Чемакіна обговорили з керівником Бучанської агенції регіонального розвитку Олексієм Мартинюком проєкт співпраці щодо просторового планування території пріоритетного розвитку BUCHA TECHNO GARDEN в частині аеропорту «Антонов».
Планування та розвиток концепції відновлення аеропорту «Антонов» – завдання, яке вимагає спеціалізованого знання та ретельного аналізу. Спільна робота між Бучанською агенцією регіонального розвитку та НАУ створює можливість поєднати знання та досвід обох сторін.
Цей проєкт матиме значний вплив на подальший розвиток Бучанського району та сприятиме відбудові інфраструктури аеропорту «Антонов» за сучасними міжнародними стандартами. Це є важливим кроком у створенні модернового та функціонального інфраструктурного рішення в майбутньому.
Крім того, таке просторове планування аеропортової інфраструктури на прикладі Бучанського аеропорту «Антонов» як частини BTG, стане перспективною тематикою науково-прикладних досліджень спільноти НАУ.