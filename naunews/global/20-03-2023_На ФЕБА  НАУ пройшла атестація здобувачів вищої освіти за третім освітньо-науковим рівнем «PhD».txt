Заголовок: На ФЕБА  НАУ пройшла атестація здобувачів вищої освіти за третім освітньо-науковим рівнем «PhD»
Дата: 20/03/2023
URL: https://nau.edu.ua/ua/news/2023/3/na-feba-nau-proyshla-atestatsiya-zdobuvachiv-vishchoi-osviti-za-tretim-osvitno-naukovim-rivnem-phd.html
==================================================

У березні аспіранти за спеціальностями «Економіка», «Маркетинг» і «Фінанси» пройшли атестацію на кафедрах факультету економіки та бізнес-адміністрування (ФЕБА), за якими закріплені освітньо-наукові програми третього освітнього рівня «PhD».
Здобувачі вищої освіти прозвітували за наукові здобутки і виконання навчально-освітньої складової, розкрити перспективи подальших досліджень за тематиками дисертацій. Так, 10.03.2023 року викладачі кафедри фінансів, обліку та оподаткування заслухали звіти здобувачів за спеціальністю «Фінанси». А 15.03.23 на кафедрі економіки повітряного транспорту ФЕБА відбулась атестація здобувачів вищої освіти третього (освітньо-наукового) рівня спеціальності «Економіка» у змішаному форматі.
Захід розпочався із вітальних слів декана факультету Сергія Смерічевського та завідувачки кафедри Олени Ареф’євої. 16.03.2023 року звітували здобувачі зі спеціальності «Маркетинг». Присутні відмітили високу результативність наукової підготовки, що відображена у динаміці захистів дисертаційних робіт аспірантів.
В ході зустрічей аспіранти прозвітували щодо результатів роботи у напрямі підготовки дисертаційних досліджень, їх публікаційної активності, виконання освітньої складової та участі в освітньо-наукових заходах.
Бажаємо успіхів нашим аспірантам у подальшому навчанні та досягненні поставлених цілей !