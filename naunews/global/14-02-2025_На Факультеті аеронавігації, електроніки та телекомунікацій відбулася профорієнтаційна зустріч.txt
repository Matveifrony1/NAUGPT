Заголовок: На Факультеті аеронавігації, електроніки та телекомунікацій відбулася профорієнтаційна зустріч
Дата: 14/02/2025
URL: https://nau.edu.ua/ua/news/2025/2/na-fakulteti-aeronavigatsii-elektroniki-ta-telekomunikatsiy-vidbulasya-proforientatsiyna-zustrich.html
==================================================

7 лютого 2025 року
Факультет аеронавігації, електроніки та телекомунікацій провів профорієнтаційний захід для учнів випускних класів. Зустріч відбулася на базі лабораторії «Ajax» кафедри електроніки, робототехніки і технологій моніторингу та інтернету речей за ініціативою координатора профорієнтаційної роботи, доцента
Миколи Бідного.
Захід відкрив декан ФАЕТ, доктор технічних наук, професор
Роман Одарченко
, який розповів про перспективні напрямки досліджень факультету. Завідувачка кафедри ЕРМІТ, кандидатка технічних наук, професорка
Ірина Морозова
представила освітньо-професійні програми кафедри та можливості для майбутніх студентів.
Особливу увагу школярів привернув виступ доцента, кандидата технічних наук
Дениса Навроцького
, який наголосив на важливості шкільних знань для успішного навчання в університеті. Професорка, докторка технічних наук
Ольга Щербина
провела захопливу міні-лекцію про роль антенних пристроїв у розробці сучасних електронних і телекомунікаційних систем.
Родзинкою зустрічі став
виступ спеціального гостя — офіцера ЗСУ,
який поєднує ролі пілота-випробувача, інструктора та інженера-конструктора роботизованих систем. Він поділився практичним досвідом розробки та експлуатації систем керування безпілотними літальними апаратами, що викликало особливе зацікавлення аудиторії.
Учні активно долучилися до обговорення
та отримали вичерпні відповіді на свої запитання. Вони відзначили, що захід допоміг їм краще зрозуміти особливості різних спеціальностей та перспективи майбутнього кар'єрного розвитку в галузі електроніки та робототехніки.
Такі профорієнтаційні зустрічі є
важливою складовою підготовки майбутніх абітурієнтів,
адже дозволяють школярам зробити свідомий вибір професії на основі реального розуміння можливостей та перспектив, які відкриває перед ними сучасна технічна освіта.