Заголовок: Спільнота ВСП КФККТЕ НАУ долучилась до флешмобу студентів НАУ
Дата: 15/05/2023
URL: https://nau.edu.ua/ua/news/2023/5/spilnota-vsp-kfkkte-nau-doluchilas-do-fleshmobu-studentiv-nau.html
==================================================

Студенти та викладачі ВСП "Київського фахового коледжу комп'ютерних технологій та економіки Національного авіаційного університету" долучилися до флешмобу «Паперові літачки» який відбувся нещодавно в НАУ. Флешмоб започаткувало альтернативне медіа "WAW Ukraine" з метою привернення уваги світової громадськості та іноземних урядів до проблеми пришвидшення постачання реактивних літаків до України.
Так, наша країна сьогодні у вирі війни переживає найтяжчі часи, але ми віримо в Перемогу. Щодня наші захисники в боях на передовій ризикують своїми життями, щоб відстояти мир та свободу. І саме реактивні літаки є особливо необхідними, адже здатні підсилити Збройні Сили України. Окрім того, запущені в небо паперові літачки символізують ще й підтримку союзників, які допомагають нам в цій важкій боротьбі.
Тому студенти й нашого коледжу закликають усіх, хто може допомогти в постачанні реактивних літаків до нашої країни, зробити все можливе для того, щоб це сталося якомога швидше.
Віримо, що ці літаки стануть крилами перемоги!