Заголовок:Акустоемісійна діагностика та моніторинг транспортних, триботехнічних систем, дослідження динамічних характеристик конструкцій

Дата: ----------
URL: https://nau.edu.ua/ua/menu/science/naukova-robota/naukovi-rozrobki/akustoemisijna-diagnostika-ta-monitoring-transportnix-tribotexnichnix-sistem.html
==================================================
Акустоемісійна діагностика та моніторинг транспортних, триботехнічних систем, дослідження динамічних характеристик конструкцій
 

Розробки спрямовані на створення методів, апаратних та програмних засобів діагностики потенційно небезпечних об’єктів. Виявлення та встановлення закономірностей зміни акустичних параметрів оброблюваних сигналів є основою створення методологій випробувань з оцінкою стану та попередження руйнування складних технічних систем.

Проводиться обробка параметрів сигналів акустичної емісії, розроблені технології діагностики та моніторингу бетонних та мостових конструкцій, елементів і систем високого тиску, технологічних продуктопроводів, компонентів і структур аерокосмічного призначення, зварних і паяльних з’єднань та інших об’єктів на основі обробки акустичного випромінювання при безперервному або ступеневому їх навантаженні.

 

 

 

Побудовані мобільні системи з мінімізацією електронних та широким використанням програмних засобів управління, контролю, вимірювання та обробки інформації з отриманням значної кількості параметрів акустоемісійних сигналів та їх потоків, аналізом необхідної кількості критеріальних оцінок з визначенням процесів, що розвиваються у виробах, та їх небезпеки і впливу на несучу здатність об’єктів. Широке застосування програмних засобів управління, контролю, вимірювання та обробки акустоемісійної інформації з отриманням значної кількості параметрів акустичного випромінювання, аналіз необхідної кількості критеріальних оцінок з визначенням небезпеки процесів зношування поверхневих шарів пар тертя забезпечує автоматизацію випробувань в лабораторних і промислових з використанням в лабораторних і промислових умовах з використанням мобільних акустоемісійних систем.

Дослідження процесів зношування, діагностики і моніторинг триботехнічних системі із запобіганням їх руйнуванню базується на обробці акустичного випромінювання при короткочасному та тривалому навантаженні вузлів тертя.

Розроблена система дозволяє визначати параметри коливань великогабаритних конструкцій: діагностика та дослідження динамічних характеристик великогабаритних бетонних і металевих конструкцій, пластмас, матеріалів на основі гуми тощо в промислових умовах і дослідних зразків в лабораторних умовах з використанням їх динамічного навантаження.

Гнучке програмне управління процесом вимірювань та обробки сигналів швидкості та прискорення коливань дозволяє отримувати повний набір параметрів, що характеризують динамічну поведінку досліджуваного об’єкта, частоти коливань, загасання, логарифмічний декремент загасання, коефіцієнт механічних втрат, динамічне зміщення, швидкість, прискорення, добротність тощо. Параметри визначаються за одним-трьома каналами реєстрації інформації – вертикальні горизонтальні, поперечні коливання.


