Заголовок: Сонячне Закарпаття гостинно зустріло представників НАУ
Дата: 21/10/2016
URL: https://nau.edu.ua/ua/news/2016/10/sonyachne-zakarpattya-gostinno-zustrilo-predstavnikiv-nau.html
==================================================

17‑18 жовтня 2016 року науково-педагогічні працівники Інституту доуніверситетської підготовки Ю. Скорик та В. Хребет здійснили відрядження до Міжгірського району Закарпатської області на запрошення голови Міжгірської РДА В. Худинця з метою залучити до навчання в Національний авіаційний університет місцевих випускників.
У ході зустрічі обговорювалися питання подальшої плідної співпраці ЗНЗ району із науковцями університету. Також були укладені угоди про співробітництво як із відділом освіти, так і з шістьма ЗНЗ району, що передбачають заходи з профорієнтації учнівської молоді та підвищення кваліфікації вчителів середніх закладів освіти. Обговорювалася також можливість відкриття підготовчих курсів ІДП НАУ на базі Міжгірської спеціалізованої ЗОШ І–ІІІ ступенів з поглибленим вивченням окремих предметів імені Августина Волошина № 1 Міжгірської районної ради.
Протягом відрядження було проведене профконсультування близько 300 учнів та їхніх батьків у 10 ЗНЗ Міжгірського та Синевірського р-нів, а також у с. Пилипцях та у м. Колочава Закарпаття. Зустрічі проходили у теплій та дружній атмосфері з використанням фото- та відеоматеріалів про НАУ та ІДП. Усім бажаючим освітянам, учням та батькам були надані кваліфіковані поради та консультації.
Чекаємо на вас, випускники сонячного Закарпаття. Адже НАУ – найкращий!