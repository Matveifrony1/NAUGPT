Заголовок: Студенти Факультету міжнародних відносин відправились на навчання до Університету Тойо в Японії
Дата: 01/10/2024
URL: https://nau.edu.ua/ua/news/2024/10/studenti-fakultetu-mizhnarodnih-vidnosin-vidpravilis-na-navchannya-do-universitetu-toyo-v-yaponii.html
==================================================

Студенти Факультету міжнародних відносин
відправились на навчання до Університету Тойо (Японія)
. Це стало можливим завдяки підписаній
Угоди про співпрацю
Національного авіаційного університету з Університетом Тойо (Японія).
Після проведення відкритого конкурсу на знання японської мови на Факультеті міжнародних відносин, до Японії поїхали навчатися студенти, які показали
найкращі результати знання японської та англійської мов.
У рамках дії договору про обмін студентами цього семестру в японському університеті навчатимуться:
Даніель Жабра
, студент 3 курсу спеціальності 293 «Міжнародне право» (англомовний проєкт);
Тетяна Недєлькіна
, студентка 4 курсу спеціальності 292 «Міжнародні економічні відносини»;
Олександра Губанова
, студентка 2 курсу спеціальності 293 «Міжнародне право» (англомовний проєкт);
Вікторія Митрофанова
, студентка 4 курсу спеціальності 291 «Міжнародні відносини, суспільні комунікації та регіональні студії».
Студенти ФМВ будуть відвідувати академічні курси за звичайним навчальним планом та
пройдуть курси японської мови та культури
за програмою Toyo NEST.
Згідно з домовленостями
університет Японії покриває витрати студентів, зокрема, авіабілети до Японії та плату за проживання і харчування в кампусі університету, вони також будуть отримувати якісне медичне обслуговування.
Факультет міжнародних відносин
висловлює щиру подяку Надзвичайному та Повноважному Послу України в Японії Сергію Корсунському
за налагодження співпраці з японським університетом та особисту участь в підписанні Угоди про співпрацю НАУ з Університетом Тойо (Японія).