Заголовок: Студенти НАУ взяли участь у конкурсі стартапів
Дата: 18/07/2023
URL: https://nau.edu.ua/ua/news/2023/7/studenti-nau-vzyali-uchast-u-konkuri-stendapiv.html
==================================================

В рамках ініціативи «Підприємницький університет» YEP за підтримки Програми USAID «Конкурентоспроможна економіка України» було проведено студентський конкурс стартапів, у якому цього року взяли участь команди з понад 90 університетів України.
Національний авіаційний університет представляла команда факультету економіки та бізнес-адміністрування (ФЕБА), здобувачі 3 курсу ОС «Бакалавр» ОПП«Підприємництво та бізнес-технології» спеціальності 076 «Підприємництво, торгівлі та біржова діяльність» на чолі з лідеркою Галиною Галавською та під керівницьвом доцентки кафедри бізнес-технологій ФЕБА Оксани Школенко.
Команда НАУ презентувала розроблений стартап-проєкт «HelpHаnd», як віртуальну платформу за допомогою якої люди з обмеженими можливостями зможуть: просити про допомогу у виконанні завдань, знайти кваліфікованого фахівця, комунікувати між собою та ділитись досвідом, знаходити нових друзів тощо.
За результатами фіналу конкурсу команду HelpHаnd відзначили номінацією за соціально значущий проєкт у сфері підтримки та допомоги людям з обмеженими можливостями.
Вітаємо наших здобувачів та наукового керівника доцента Оксану Школенко. Бажаємо завжди впевнено йти до мети й досягати поставлених цілей!
Сподіваємося, що фінал цього конкурсу є лише стартом для багатьох наступних переможних досягнень!