Заголовок: Представники кафедри ТКРС ФАЕТ НАУ - серед переможців TIDE NATO Hackathon 2023
Дата: 28/02/2023
URL: https://nau.edu.ua/ua/news/2023/2/predstavniki-kafedri-tkrs-faet-nau-sered-peremozhtsiv-tide-nato-hackathon-2023.html
==================================================

З 20 по 24 лютого у Варшаві пройшов щорічний захід НАТО "Tide NATO Hackathon 2023".
TIDE Hackathon — це щорічний конкурс, на якому представники військових, урядових, промислових та академічних кіл демонструють інноваційні підходи до рішень розробників засобів НАТО, архітекторів і керівників програм.
Цього року команди вирішували проблеми оперативної сумісності НАТО та розробляли інноваційні рішення, які можуть стати корисними як країнам НАТО, так і партнерам альянсу.
Представники кафедри телекомунікаційних та радіоелектронних систем Національного авіаційного університету були також представлені на міжнародному ІТ заході. Зокрема, завідувач кафедри Роман Одарченко та його аспірант Максим Рябенко увійшли до команди, яка посіла 2-ге місце серед 26 команд-учасниць із 15 країн NATO та партнерів!
Представниками команди НАУ було розроблене рішення, яке стане в нагоді, як країнам NATO для проведення їх щорічних CWIX заходів, так і для наших військових!
Вітаємо наших колег та бажаємо подальших успіхів!