Заголовок: Привітання з Новим 2019 роком
Дата: 31/12/2018
URL: https://nau.edu.ua/ua/news/1/12/privitannya-z-novim-2019-rokom.html
==================================================

Шановні колеги, дорогі друзі!
2018 рік добігає кінця. Це був рік невпинного і цілеспрямованого руху до свободи і незалежності, до того, щоб Україна посіла чільне місце у європейській родині.
Цього року ми відзначили знаменну дату – 85-річчя заснування нашого університету. Разом з представниками понад 50 провідних авіаційних університетів світу Національний авіаційний університет підписав Угоду про створення Міжнародної асоціації авіаційної та аерокосмічної освіти (ALICANTO). Ще одним нашим здобутком є відкриття Україно-китайського аерокосмічного інституту інноваційних технологій у місті Ханчжоу, КНР. Університет переміг у конкурсі державних інвестиційних проектів та реалізовуватиме у наступному 2019 році проект Міжнародного центру підготовки пілотів на базі НАУ.
Можна й далі перелічувати наші цьогорічні здобутки. Та попереду у нас ще багато роботи. А  наш спільний успіх залежить від зусиль кожного з вас.
Тож у переддень Нового 2019 року бажаю вам та вашим родинам  сімейного затишку, благополуччя і віри.  Нехай Новий рік принесе щастя, здоров’я й удачу. Хай поруч будуть вірні друзі й однодумці.
Нехай збуваються всі ваші мрії і сподівання, відкриваються нові можливості. Хай будуть легкими ваші злети й комфортними посадки. Хай буде мирним наше небо.
Вже рік старий за обрії пливе.
Уже й Новий стоїть на виднокрузі.
Хай у Новому буде все нове, -
старі лиш вина, істини і друзі.
З Новим Роком! Веселих свят!
Щиро,
Володимир Ісаєнко