Заголовок: Дводенна стратегічна сесія керівників ЗВО закінчила свою роботу
Дата: 02/03/2023
URL: https://nau.edu.ua/ua/news/2023/3/dvodenna-strategichna-sesiya-kerivnikiv-zvo-zakinchila-svoyu-robotu.html
==================================================

Робота другого дня ініційованої МОН стратегічної сесії керівників закладів вищої освіти, у якій бере участь ректор НАУ Максим Луцький, розпочалась з виступу Міністра освіти і науки Сергія Шкарлета, який сформулював основний напрямок питань для обговорення присутніми.
Щодо пріоритетних питань вищої освіти свої міркування, пропозиції та висновки офлайн та онлайн представили:
Сергій Захарін - державний секретар Міністра освіти і науки України, Василь Кремень - президент Національної академії педагогічних наук України, Олексій Шкуратов - заступник Міністра освіти і науки України з питань європейської інтеграції, Світлана Даниленко - Заступник Міністра освіти і науки України, Дмитро Завгородній - генеральний директор директорату цифрової трансформації, Олександр Костюченко - заступник Міністра освіти і науки України, Світлана Криштоф - директор департаменту атестації кадрів вищої кваліфікації, Вікторія Сергієнко - директор ДП «Інформаційно-іміджевий центр», Джеймс Грешем -
спеціаліст у галузі освіти Світового банку, Наталія Фурлет - директор департаменту кадрового забезпечення, Андрій Бутенко - голова Національного агентства із забезпечення якості вищої освіти, Світлана Шитікова - координаторка проєкту Еразмус+, керівники різних ЗВО України та інші поважні гості.
У виступах йшлося про реальний стан системи освіти України, державні контракти з ректорами ЗВО, удосконалення правил прийому до вишів в контексті вступної кампанії 2023, можливість створення потужних регіональних університетів шляхом об‘єднання чинних, цьогорічне НМТ, шляхи переведення на бюджет певної категорії громадян, цифрову трансформацію закладів вищої освіти, підготовку та атестацію кадрів вищої кваліфікації, ліцензування освітньої діяльності, визнання іноземних освітніх кваліфікацій та верифікацію українських документів про освіту, стартапи, які вразили своїми ідеями, інновації у ЗВО, внутрішні системи забезпечення якості освіти, програму Еразмус+ і пріоритет підтримки нею під час воєнного стану всіх сфер освіти України тощо.
Захід в цілому було присвячено важливим стратегічним напрямам: розвитку педагогічної та вищої освіти в післявоєнний період України, адже освічена нація – запорука гідного майбутнього держави та її громадян.