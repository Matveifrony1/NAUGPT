Заголовок: До НАУ запрошуємо кращих!
Дата: 22/05/2015
URL: https://nau.edu.ua/ua/news/2015/5/do-nau-zaproshuemo-krashhix.html
==================================================

15-19 травня 2015 року Інститут доуніверситетської підготовки організував та провів презентацію університету та профорієнтаційні уроки «Твій вибір – твоє майбутнє» на базі ЗНЗ м. Києва. Про якісну сучасну освіту та можливість її отримати дізналися понад 300 старшокласників із 18 загальноосвітніх навчальних закладів: СШ № 24, № 129, № 179, № 251, № 258, гімназії №183, НВК «Домінанта», СЗШ ,  №97, № 119, № 132, № 269, № 286, № 287, № 288, № 306, № 320  та Святошинської гімназії.
Учнів поінформували про умови вступу до Національного авіаційного університету, особливості навчання в ньому, про Правила прийому слухачів на курси з підготовки до вступу у ВНЗ та до зовнішнього незалежного оцінювання (ЗНО) у 2016 році. Старшокласникам розповіли про напрями підготовки фахівців, англомовний проект, другу вищу освіту, кафедру військової підготовки, студентське самоврядування та дозвілля.
Чимало абітурієнтів виявили бажання подавати документи і отримувати вищу освіту саме в Національному авіаційному університеті – найкращому з ВНЗ.