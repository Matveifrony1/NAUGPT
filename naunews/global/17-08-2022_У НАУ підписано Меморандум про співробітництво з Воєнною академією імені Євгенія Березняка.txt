Заголовок: У НАУ підписано Меморандум про співробітництво з Воєнною академією імені Євгенія Березняка
Дата: 17/08/2022
URL: https://nau.edu.ua/ua/news/2022/8/u-nau-pidpisano-memorandum-pro-spivrobitnitstvo-z-voennoyu-akademieyu-imeni-evgeniya-bereznyaka.html
==================================================

Сьогодні, між Національним авіаційним університетом в особі ректора Максима Луцького та Воєнною академією імені Євгенія Березняка в особі начальника академії Павла Крисяка, підписано Меморандум про співробітництво.
Головною метою співпраці є організація та здійснення взаємного обміну інформацією і досвідом у рамках проведення спільних науково-практичних заходів.
Основними напрямками співробітництва визначено:
- обмін інформацією у сфері освітньої, наукової, технічної, правозахисної, соціально-культурної діяльності, проєктами і програмами з різних галузей науки;
- проведення спільних круглих столів, семінарів, тренінгів, майстер-класів, конференцій;
- здійснення спільного розроблення науково-методичних праць;
- публікація наукових матеріалів співробітників сторін у друкованих та електронних виданнях університету та академії тощо.
Обидві сторони погодились докладати максимум зусиль щодо підтримки науково-інноваційної діяльності для розвитку технологічного потенціалу.