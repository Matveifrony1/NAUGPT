Заголовок: У Навчально-спортивному оздоровчому центрі НАУ відбувся Дитячий футбольний фестиваль «Чесна гра».
Дата: 22/01/2017
URL: https://nau.edu.ua/ua/news/2017/1/u-navchalno-sportivnomu-ozdorovchomu-tsentri-nau-vidbuvsya-dityachiy-futbolniy-festival-chesna-gra.html
==================================================

21 січня 2017 року в стінах Національного авіаційного університету відбувся справжній фестиваль дитячого футболу серед дітей 2010 року народження. У змаганні за коловою системою брали участь команди СК "Київ", СК "Чайка" ім. Лобановського, ФК "Столиця", ФК "UFS".
Юні футболісти, не дивлячись на свій вік, продемонстрували видовищну гру, порадували глядачів своєю майстерністю і тим самим подарували позитивні емоції всім, хто зібрався на трибунах. Згідно з офіційними протоколами змагань перемогла дружба між командами .
Медичне забезпечення заходу здійснював медичний працівник НСОЦ НАУ, а по закінченню гри і урочистого вручення цінних та пам’ятних призів між гравцями чотирьох команд розділили великий і смачний святковий торт. Глядачі та учасники відзначили високий рівень підготовки фестивалю, що стало можливим завдяки злагодженій співпраці організаторів.