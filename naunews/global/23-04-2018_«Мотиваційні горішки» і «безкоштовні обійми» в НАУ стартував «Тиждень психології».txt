Заголовок: «Мотиваційні горішки» і «безкоштовні обійми»: в НАУ стартував «Тиждень психології»
Дата: 23/04/2018
URL: https://nau.edu.ua/ua/news/1/4/garniy-nastriy-optimistichniy-poglyad-na-zhittya-kreativniy-poglyad-na-budennu-robotu.html
==================================================

23 квітня стартував «Тиждень психології в НАУ», який  відбувається в рамках проведення І Міжнародного симпозіуму «Гуманітарний дискурс мультикультурного світу: наука, освіта, комунікація», присвяченого 85-річчю НАУ та 15-річчю НН ГМІ.
Модерують «Тиждень психології в НАУ» кандидат педагогічних наук, доцент кафедри педагогіки та психології професійної освіти Леся Хоменко-Семенова та завідувач лабораторії психології професійної діяльності Марія Патруль.
Відкриття «Тижня психології» почалося з низки цікавих атракцій, улаштованих у вестибюлі 8 корпусу. Психологи НАУ пригощали студентів і працівників вишу «мотиваційними золотими горішками», закликали брати участь у таких вправах, як «долоньки щасливої людини» та «стільчик безкоштовних обіймів».
-         Крім того, ми організували перегляд на проекторі профорієнтаційних роликів, які знімали студенти нашої кафедри, - розповідає Марія Патруль. - У нас ще багато цікавих ідей і заходів, запрошуємо всіх охочих взяти участь у «Тижні психології».
Нагадаємо, що рамках «Тижня психології в НАУ» відбудеться ряд заходів.
Вівторок,  24.04.2018
11.40–13.15 - Арт-терапія «Кольори життя» (аудиторія 1.116/а);
13.30 – 15.30 - «Теорія доктора Лайтмана» в психологічні грі «Мафія» (аудиторія 1.207);
15.30 ФІЛЬМ.
Середа,  25.04.2018
11.40–13.15 - Психологічна гра «Квітка життя» (аудиторія 1.207);
11.40–13.15 - Майстер-клас «Робота з метафоричними картами» (аудиторія 1.209);
13.30–15.30 - «Зміна ролей» - психологічний тренінг для викладачів, (площа знань НАУ, біля ЦКМ).
Четвер, 26.04.2018
13.30–15.15 - Психологічний квест (відправна точка – 1 поверх 8 корпусу);
15.30 - Закриття тижня психології в НАУ.
Навчально-науковий гуманітарний інституту запрошує всіх охочих до участі в заходах «Тижня психології в НАУ». Обіцяємо – буде цікаво і пізнавально!