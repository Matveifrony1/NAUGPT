Заголовок: Відбулась зустріч адміністрації Факультету екологічної безпеки, інженерії та технологій НАУ з першокурсниками
Дата: 28/09/2022
URL: https://nau.edu.ua/ua/news/2022/9/vidbulas-zustrich-administratsii-fakultetu-ekologichnoi-bezpeki-inzhenerii-ta-tehnologiy-nau-z-pershokursnikami.html
==================================================

На факультеті екологічної безпеки, інженерії та технологій (ФЕБІТ) Національного авіаційного університету проведено цикл зустрічей адміністрації факультету зі здобувачами вищої освіти, які зараховані на перший курс за спеціальностями 101 «Екологія», 161 «Хімічні технології та інженерія», 162 «Біотехнології та біоінженерія», 163 «Біомедична інженерія» та 263 «Цивільна безпека».
Декан факультету, д.т.н., професор Ірина Матвєєва привітала першокурсників та їх батьків, розповіла про можливості та перспективи навчання за обраними спеціальностями.
Заступники декана, к.ф.-м.н., доцент Валентина Гроза і д.т.н., доцент Оксана Тихенко ознайомили присутніх з особливостями навчального процесу та наукової роботи на факультеті та в університеті.
На зустрічах з першокурсниками також були присутні:
- завідувач кафедри екології, д.т.н., професор Тамара Дудар;
- завідувач кафедри хімії і хімічної технології, к.х.н., доцент Антоніна Кустовська;
- завідувач кафедри біотехнології, д.б.н., професор Катерина Гаркава;
- завідувач кафедри біокібернетики та аерокосмічної медицини, д.т.н., професор Лариса Кошева;
- завідувач кафедри цивільної та промислової безпеки, к.м.н., професор Батир Халмурадов;
- представники органів студентського самоврядування Наталія Лиса та Поліна Псюкало.
Не дивлячись на те, що цьогорічний початок навчального року найскладніший за весь час незалежності України, але сподіваємося на нашу Перемогу та скору зустріч в аудиторіях НАУ.