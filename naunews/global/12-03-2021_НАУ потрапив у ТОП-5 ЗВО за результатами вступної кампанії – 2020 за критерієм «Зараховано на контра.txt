Заголовок: НАУ потрапив у ТОП-5 ЗВО за результатами вступної кампанії – 2020 за критерієм «Зараховано на контракт»
Дата: 12/03/2021
URL: https://nau.edu.ua/ua/news/2021/3/nau-potrapiv-u-top-5-zvo-za-rezultatami-vstupnoi-kampanii-–-2020-za-kriteriem-zarahovano-na-kontrakt.html
==================================================

Національний авіаційний університет потрапив у п’ятірку найкращих ЗВО України за критерієм «Зараховано на контракт».
Інформаційною системою «
Вступ.ОСВІТА.UA
» складено рейтинг закладів вищої освіти за показником середнього бала ЗНО абітурієнтів, яких в 2020 році зараховано до вишів на навчання за кошти фізичних та юридичних осіб (контракт).
Середній бал сертифікатів зовнішнього незалежного оцінювання розрахований серед усіх осіб, які зараховані на навчання за кошти фізичних та юридичних осіб (контракт) на перший курс, для здобуття ступеня бакалавра на основі повної загальної середньої освіти за денною та заочною формами навчання.
Під час складання рейтингу використані дані вступної кампанії 2020 року, що отримані інформаційною системою «
Вступ.ОСВІТА.UA
» з Єдиної державної бази з питань освіти за договором з ДП "Інфоресурс".