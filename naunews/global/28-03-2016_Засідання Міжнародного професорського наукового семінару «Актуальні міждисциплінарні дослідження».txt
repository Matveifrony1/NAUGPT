Заголовок: Засідання Міжнародного професорського наукового семінару «Актуальні міждисциплінарні дослідження»
Дата: 28/03/2016
URL: https://nau.edu.ua/ua/news/2016/3/navchalno-naukovij-czentr-novitnix-texnologij-nau.html
==================================================

25 березня 2016 р. в Навчально-науковому центрі Новітніх технологій при Національному авіаційному університеті відбулось чергове засідання постійно діючого Міжнародного професорського наукового семінару «Актуальні міждисциплінарні дослідження». У його роботі взяли участь, доктори наук В. Антонов, А. Білецький, В. Гамаюн, І. Горбань, В. Денисюк, В. Казак, О. Конанов, В. Касьянов, М. Карускевич, О. Петренко, Л. Помиткіна, І. Прокопенко, С. Ігнатович, А. Тунік, Д. Шевчук, провідний науковий співробітник, к.ек.н. Д. Бугайко, кандидати наук, докторанти, аспіранти та студенти Навчально-наукового центру Новітніх технологій НАУ.
З доповіддю на тему «Варіаційні принципи в теорії активних систем» виступив відомій вчений, професор Володимир Касьянов. У доповіді він репрезентував свої новітні здобутки за напрямами: активні системи та варіаційні принципи; принцип максимуму суб’єктивної ентропії; предметні та рейтингові переваги; гібрид варіаційного числення Ейлера – Лагранжа та принципу Джейнса; гібридна модель Колмогорова – Джейнса, суб’єктивний байєсовський ризик, модифікована теорія масового обслуговування; рейтингові переваги та взаємна корисність; неадитивна Н-міра.
Були також представлені монографії автора: «Subjective entropy of preferences»; «Энтропийная парадигма в теории активных систем»; «Свет и тень»; «Вариационный принцип субъективного анализа».
Семінар пройшов за активного обговорення матеріалів доповіді. Присутні висловили щиру вдячність професору В. Касьянову за змістовну та цікаву доповідь.