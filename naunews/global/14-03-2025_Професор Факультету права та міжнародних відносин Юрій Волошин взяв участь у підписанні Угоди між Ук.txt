Заголовок: Професор Факультету права та міжнародних відносин Юрій Волошин взяв участь у підписанні Угоди між Україною та ЄОПП про відкриття дипломатичного офісу
Дата: 14/03/2025
URL: https://nau.edu.ua/ua/news/2025/3/profesor-fakultetu-prava-ta-mizhnarodnih-vidnosin-yuriy-voloshin-vzyav-uchast-u-pidpisanni-ugodi-mizh-ukrainoyu-ta-eopp-pro-vidkrittya-diplomatichnogo-ofisu.html
==================================================

Міністр освіти і науки України
Оксен Лісовий
та член Ради директорів Європейської організації публічного права, доктор юридичних наук, професор кафедри міжнародного та європейського права Факультету права та міжнародних відносин КАІ
Юрій Волошин
підписали Угоду про
створення дипломатичного офісу Європейської організації публічного права в Україні.
Відкриття дипломатичного офісу Європейської організації публічного права в Україні сприятиме
зміцненню та розширенню комунікацій МОН із міжнародними організаціями,
інституціями та державами-членами Європейського Союзу.
Перш за все, це відкриває нові можливості для реалізації ініціатив,
спрямованих на:
зміцнення правових стандартів та демократичних інститутів;
підготовку висококваліфікованих фахівців у сфері права, впровадження міжнародних гуманітарних програм сталого розвитку;
формування громадянського суспільства в процесі повоєнної відбудови України.
Під час офіційної зустрічі
представники МОН та ЄОПП обговорили подальші напрямки співпраці
, зокрема:
посилення інституційної спроможності українських закладів вищої освіти;
реалізацію міжнародних технічних програм підтримки освіти;
фінансування проєктів із реформування вищої освіти;
розвиток спільних освітніх ініціатив, обмін експертним досвідом та створення нових програм у сфері права й державного управління.
Створення дипломатичного офісу Європейської організації публічного права в Україні є
важливим кроком у розширенні міжнародної співпраці
та розвитку правових і освітніх стандартів в Україні.