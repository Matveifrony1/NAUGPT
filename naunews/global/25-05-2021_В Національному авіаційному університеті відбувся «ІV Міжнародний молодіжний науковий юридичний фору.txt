Заголовок: В Національному авіаційному університеті відбувся «ІV Міжнародний молодіжний науковий юридичний форум»
Дата: 25/05/2021
URL: https://nau.edu.ua/ua/news/2021/5/v-natsionalnomu-aviatsiynomu-universiteti-vidbuvsya-iv-mizhnarodniy-molodizhniy-naukoviy-yuridichniy-forum.html
==================================================

20-21 травня 2021 року на юридичному факультеті у форматі відеоконференції відбувся ІV Міжнародний молодіжний науковий юридичний форум, приурочений Дню науки.
До Форуму приєдналися 322 учасники із 14 країн світу, серед яких провідні вітчизняні та зарубіжні фахівці у сфері права, молоді вчені, аспіранти, студенти, керівники юридичних установ, судді.
Під час відкриття Форуму з вітальною промовою виступив проректор з наукової роботи НАУ Євген Романенко.
Декан факультету Ірина Сопілко у своєму вітальному слові висловила вдячність усім учасникам форуму і наголосила на тому, що впровадження сучасних технологій у навчальний процес та у наукові дослідження передбачає не лише використання сучасного обладнання, або програмного забезпечення, але й фундаментальні зміни в підходах до освіти, корпоративної культури, зовнішніх комунікацій.
Вітання на адресу Форуму від Офісу президента України презентував Заступник керівника Департаменту з питань громадянства, помилування, державних нагород, керівник управління з питань помилування Офісу Президента України Дмитро Журавльов.
В урочистому відкритті форуму взяли участь:
Селамі Гюнер – Генеральний директор ТОВ «Гюнсел», Туреччина;
Іштван Литвин – ректор Інституту освітнього і професійного розвитку, кандидат юридичних наук, доцент, Угорщина;
Мухаммад Джаммал – співробітник приймальної комісії Британського університету в Дубаї, к.т.н. в освітньому менеджменті та лідерській політиці, ОАЕ;
Драгана Чворович – PhD., Університет кримінального розшуку та поліцейських досліджень, Сербія;
Раджхова Сучета – PhD., Школа міжнародних досліджень, Університет Джавахарлала Неру, Нью-Делі, Індія;
Станковська Зоя – associate (юрист) LA&P, Італія;
Віталій Вдовічен – декан юридичного факультету Чернівецького національного університету імені Юрія Федьковича, доктор юридичних наук, доцент, Україна;
Володимир Рижий – президент ПП «Юридичне бюро Рижого», кандидат юридичних наук, доцент, Україна;
Єгор Назимко – перший проректор Донецького юридичного інституту, капітан поліції, Україна;
Тетяна Гордіца – депутат Чернівецької районної ради, директор Сторожинецького Навчально-наукового інституту Університету державної фіскальної служби України, Україна;
Оксана Давиденко – голова Громадської організації «Скриня корисних справ», Україна,
Наталія Разиграєва – директор Центру компетенції адресного простору мережі Інтернет та ін.
Такі наукові заходи допомагають молодим науковцям, які тільки починають свій дослідницький шлях, під керівництвом визнаних фахівців у сфері права, сформувати свої ідеї у життєздатні наукові проекти.