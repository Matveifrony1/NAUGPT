Заголовок: Студенти ФМВ відвідали Верховний Суд України
Дата: 12/03/2020
URL: https://nau.edu.ua/ua/news/2020/berezen/studenti-fmv-vidvidali-verhovniy-sud-ukraini.html
==================================================

Студенти Факультету міжнародних відносин разом з доцентом кафедри міжнародного права та порівняльного правознавства Іриною Лесь відвідали Верховний Суд України.
Вони оглянули зал засідань Пленуму Верховного Суду, де відбуваються засідання адміністративної, господарської, цивільної та кримінальної палат суду та конференц-зал,депроходять урочисті зустрічі міжнародних делегацій та офіційні брифінги перших осіб держави.
Також студенти ознайомились з експозицію музею Верховного Суду України, в якому зберігаються документи вищого судового органу часів Української Народної Республіки, Української Держави та Української РСР, презентовано етапи становлення Верховного Суду України, а також містяться подарунки від вищих органів судової влади держав світу.