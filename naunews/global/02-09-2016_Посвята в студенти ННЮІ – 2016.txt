Заголовок: Посвята в студенти ННЮІ – 2016
Дата: 02/09/2016
URL: https://nau.edu.ua/ua/news/2016/9/posvyata-v-studenti-nnyui-–-2016.html
==================================================

31 серпня 2016 року в актовій залі Національного авіаційного університету відбулось традиційне свято – посвята першокурсників Навчально-наукового Юридичного інституту в студенти.
До першокурсників, їхніх батьків, гостей з привітальними словами звернулася директор інституту, доктор юридичних наук, професор Ірина Сопілко. Вона запевнила, що інститут покладе всіх зусиль, щоб молоде покоління студентів здобуло якісну освіту, створить усі умови для навчання та виховання спеціалістів, які будуватимуть нашу державу в третьому тисячолітті.
Після цього першокурсники склали присягу та познайомилися з представниками органів студентського самоврядуванням – Студентської ради інституту, Студентської ради гуртожитку № 13, Науковим товариством студентів і аспірантів, Профспілковою організацією студентів.
Студенти старших курсів підготували для присутніх концертну програму, яка складалася із: відео «НАУ horror show»,  пісні «Як у нас на Україні» у виконанні студентки Ірини Конопацької, гумористичного монологу від Романа Мальованого, номерів від команди КВК Інституту.
На завершення урочистостей відбувся розподіл студентів на групи та представленням наставників академічних груп.
Бажаємо всім першокурсникам активної участі в житті та розвитку університету та інституту. Нехай здобуті знання стануть щасливим квитком до здійснення ваших мрій!