Заголовок: Запрошуємо абітурієнтів на навчання!
Дата: 07/06/2017
URL: https://nau.edu.ua/ua/news/2017/6/zaproshuemo-abiturientiv-na-navchannya.html
==================================================

3 червня 2017 року в Національному авіаційному університеті відбувся День відкритих дверей.
Захід проходив з 09
00
у холі першого корпусу НАУ, де випускники загальноосвітніх навчальних закладів та навчальних закладів I-II рівня акредитації мали можливість задати питання представникам дирекцій Навчально-наукових інститутів.
Майбутнім абітурієнтам, яких цікавить напрям підготовки 08 «Право», співробітниками Навчально-наукового Юридичного інституту надано консультації щодо особливостей вступу та умов навчання в Інституті, основних напрямків, за якими здійснюється підготовка студентів-юристів, можливостей навчання за англомовним проектом тощо.
Після отримання інформації, усі охочі о 10
00
в актовій залі першого корпусу мали можливість познайомитися із керівним складом університету на чолі із в.о. ректора НАУ Володимиром Ісаєнком та пройти з 11
00
пробне ЗНО.
Протягом двох годин майбутні абітурієнти проходили тестування з історії України, української мови та літератури, іноземної мови, математики тощо. Позитивним є те, що навіть після проходження пробного ЗНО, старшокласники не втратили бажання відвідати майстер-класи, які були заплановані до проведення структурними підрозділами університету.
Відчути себе у ролі криміналістів виявило чимало охочих. Асистент кафедри кримінального права і процесу Аліса Логвиненко у приміщенні криміналістичної лабораторії надала гостям консультацію і практичну допомогу по складанню загальної і допоміжної дактилоскопічної формули по 10-ти пальцевій системі, розповіла про розділи криміналістики такі як: «Трасологія», «Балістика» тощо.
Наприкінці заходу співробітники та студенти Навчально-наукового Юридичного інституту побажали абітурієнтам успіхів при складанні ЗНО у 2018 році.