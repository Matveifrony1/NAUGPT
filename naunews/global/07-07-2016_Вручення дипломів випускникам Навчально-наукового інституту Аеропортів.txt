Заголовок: Вручення дипломів випускникам Навчально-наукового інституту Аеропортів
Дата: 07/07/2016
URL: https://nau.edu.ua/ua/news/2016/7/vruchennya-diplomiv-vipusknikam-navchalno-naukovogo-institutu-aeroportiv.html
==================================================

1 липня 2016 року в актовій залі Національного авіаційного університету відбулися урочисті збори з нагоди вручення дипломів випускникам Навчально-наукового інституту Аеропортів.
Дипломи освітньо-кваліфікаційних рівнів «Бакалавр», «Магістр» та «Спеціаліст» зі спеціальностей «Будівництво», «Промислове та цивільне будівництво», «Автомобільні дороги та аеродроми», «Архітектура» та «Дизайн» отримали 204 випускників, з яких 14 дипломів з відзнакою.
З привітальним словом звернулись до випускників директор інституту Аеропортів Октябрина Чемакіна, заступник директора з навчально-виховної роботи Олена Бойко, завідувач кафедри комп'ютерних технологій будівництва Олександр Лапенко, завідувач кафедри комп'ютерних технологій дизайну і графіки Юрій Ковальов, завідувач кафедри архітектури Юрій Дорошенко, завідувач кафедри містобудування Галина Агєєва, завідувач кафедри основ архітектури і графіки Олена Трошкіна.
Виступаючі відмітили високий рівень підготовки студентів, про що свідчить зростаюча кількість нагород за призові місця в міжнародних науково-практичних конференціях та конкурсах архітектурних та дизайнерських проектів, спрямованість проектів на практичну реалізацію та можливість подальшого впровадження у реальне будівництво та використання окремих ідей.
Випускникам напряму підготовки «Дизайн», «Архітектура» і «Будівництво» були вручені дипломи нового, європейського зразка. Крім того, було вручено грамоти за особливі успіхи у навчанні, здобутки у науково-дослідницькій і проектній діяльності та за вагомий внесок в розвиток студентського самоврядування. Зі словами щирої вдячності до викладачів звернулися випускники.
Щиро вітаємо випускників, та бажаємо щастя та наснаги!