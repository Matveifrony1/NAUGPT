Заголовок: Оприлюднено розроблений у НАУ проєкт державних будівельних норм «Аеродроми»
Дата: 08/09/2022
URL: https://nau.edu.ua/ua/news/2022/9/oprilyudneno-rozrobleniy-u-nau-proekt-derzhavnih-budivelnih-norm-aerodromi.html
==================================================

Робоча група під головуванням ректора Національного авіаційного університету, професора Максима Луцького представила для громадського обговорення опрацьований за параметричним методом робочий проєкт першої редакції державних будівельних норм (ДБН) «Аеродроми. Частина І. Проектування. Частина ІІ. Будівництво», який оприлюднено на сайті Міністерства розвитку громад та територій України.
Розроблення проєкту ДБН надасть можливість встановити сучасні, із використанням європейського досвіду, нормативні вимоги до проєктування та будівництва інфраструктури авіаційного транспорту, забезпечити відповідність нормативних вимог до проєктування та будівництва таких об’єктів вимогам чинного законодавства і підзаконних нормативно-правових актів, зокрема Законів України «Про будівельні норми» та «Про регулювання містобудівної діяльності».
Запровадження проєкту дозволить будувати об’єкти інфраструктури авіаційного транспорту (аеродромів, аеродромних споруд) з підвищеним рівнем безпеки, довговічності, а також такими, що задовольняють потреби національної економіки і населення, запобігають аваріям і техногенним катастрофам, сприяють розвитку зовнішньоекономічної діяльності країни, спрямованої на забезпечення конкурентоспроможності України на світовому ринку, підвищують енергоефективності та збільшують використання сучасних технологій і новітніх матеріалів та виробничих процесів.
Громадськість та експертне середовище мають можливість ознайомитися із проєктом та висловити свої пропозиції за
посиланням
.