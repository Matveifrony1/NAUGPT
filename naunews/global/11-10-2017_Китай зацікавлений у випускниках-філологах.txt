Заголовок: Китай зацікавлений у випускниках-філологах
Дата: 11/10/2017
URL: https://nau.edu.ua/ua/news/2017/10/kitay-zatsikavleniy-u-vipusknikah-filologah.html
==================================================

Випускники кафедри англійської філології і перекладу Навчально-наукового гуманітарного інституту НАУ користуються стабільним попитом на ринку праці. Щороку кафедра англійської філології і перекладу проводить низку зустрічей студентів 4-5 курсів з потенційними роботодавцями.
10 жовтня 2017 року з майбутніми випускниками зустрілась координатор компанії ESLGlobal по роботі з вишами Антоніна Костишіна. Вона презентувала програму працевлаштування молодих фахівців, які мають високий рівень володіння англійською мовою, в навчальних закладах Китайської Народної Республіки. Програма дає можливість молодим людям набути унікального досвіду викладання англійської мови китайським дітям, подорожувати та познайомитись з історією та культурою країни, вивчити китайську мову та отримати непогану матеріальну винагороду за свою працю.
Наші випускники вже скористалися вигодами програми компанії ESLGlobal. В серпні 2017 року річний контракт на роботу в Китаї уклали Аліна Шевченко та Ольга Щур, які закінчили бакалаврську програму зі спеціальністі «Філологія».