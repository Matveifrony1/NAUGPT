Заголовок: Профорієнтаційна робота Факультету аеронавігації, електроніки та телекомунікацій завершується успішно
Дата: 07/04/2025
URL: https://nau.edu.ua/ua/news/2025/4/proforientatsiyna-robota-fakultetu-aeronavigatsii-elektroniki-ta-telekomunikatsiy-zavershuetsya-uspishno.html
==================================================

Протягом поточного навчального року представники ФАЕТ провели
близько двадцяти профорієнтаційних заходів
як за власними планами, так і в складі команди ДУ «КАІ». Наприкінці березня та на початку квітня заступники декана
Олександр Кривоносенко, Денис Бахтіяров
і координатор профорієнтаційної роботи
Євген Габрусенко
організували серію зустрічей зі слухачами Підготовчих курсів університету за сприяння завідувачки кафедри базових дисциплін
Ольги Бруяки.
Під час зустрічей абітурієнти
отримали вичерпну інформацію про:
освітні програми факультету та їхні особливості;
сучасні лабораторії студентської науково-практичної творчості;
перспективи працевлаштування випускників;
умови вступу до університету;
можливості проживання в студентському містечку;
позанавчальну творчу діяльність студентів.
Бажаємо слухачам наших Підготовчих курсів успішного складання всіх завдань НМТ та майбутнього навчання!