Заголовок: Київський авіаційний інститут проводитиме дні відкритих дверей у містах України
Дата: 05/06/2025
URL: https://nau.edu.ua/ua/news/2025/6/23999.html
==================================================

Київський авіаційний інститут розпочинає виїзні дні відкритих дверей у містах України. Ініціатива спрямована на те, щоб дати можливість талановитим абітурієнтам з регіонів познайомитися з університетом, не приїжджаючи до Києва.
Не всі потенційні студенти мають можливість відвідати традиційні університетські Open Days у столиці. Саме тому
КАІ вирішив змінити формат та самостійно приїхати до майбутніх спеціалістів.
Тур
«Твій квиток до КАІ» пропонує учасникам
інтерактивну програму з сучасними технологіями. Відвідувачі зможуть спробувати себе в керуванні VR-симуляторами заправляння та посадки літака, управління вантажопідйомником, а також симулятором керування FPV-дроном. Для любителів інтелектуальних змагань підготовлені авіаційні вікторини з призами.
Особливою перевагою туру є можливість неформального спілкування з викладачами КАІ, які зможуть відповісти на всі питання про навчання, спеціальності та перспективи в авіаційній галузі.
Для випускників 2025 року передбачені спеціальні бонуси.
Зареєструвавшись на заході, абітурієнти автоматично отримують 20% знижку на перший рік навчання в
КАІ
. Крім того, університет планує
розіграш року безкоштовного навчання,
деталі якого будуть оголошені в
соціальних мережах
.
Перші локації туру:
6 червня
— Велика Димерка, вул. Бобрицька 1 (біля Літнього театру)
7 червня
— Обухів
8 червня
— Вишневе
Всі локації працюватимуть з 10:00 до 21:00
, що дає можливість відвідати захід у зручний час.
Приходьте з друзями, адже разом завжди цікавіше досліджувати можливості майбутньої професії.