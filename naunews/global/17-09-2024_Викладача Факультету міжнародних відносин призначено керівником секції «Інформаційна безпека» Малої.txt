Заголовок: Викладача Факультету міжнародних відносин призначено керівником секції «Інформаційна безпека» Малої академії наук України
Дата: 17/09/2024
URL: https://nau.edu.ua/ua/news/2024/9/vikladacha-fakultetu-mizhnarodnih-vidnosin-priznacheno-kerivnikom-sektsii-informatsiyna-bezpeka-maloi-akademii-nauk-ukraini.html
==================================================

Викладача кафедри журналістики ФМВ, теле- та радіоведучого
Володимира Бірюкова
призначено керівником секції «Інформаційна безпека» Малої академії наук України.
Збори секції проходитимуть на базі Факультету міжнародних відносин.
Секція спрямована на розвиток
ключових компетентностей у молоді, зокрема, у сфері інформаційних технологій, роботі в журналістиці, захисту даних та аналізу інформації, що дозволяє молодим дослідникам робити внесок у забезпечення національної безпеки та оборони країни.
За результатами наукового пошуку учасники секції «Інформаційна безпека»
під керівництвом Володимира Бірюкова
здобудуть компетентності щодо використання інформаційно-комунікаційних технологій, сучасних методів та моделей інформаційної безпеки. Навчаться застосовувати методи аналізу та захисту інформації на об’єктах інформаційної діяльності й вживати дії та заходи для забезпечення інформаційної безпеки.
Призначення Володимира Бірюкова керівником секції
підкреслює актуальність та важливість теми інформаційної безпеки для сучасної України. Завдяки своєму багаторічному досвіду в журналістиці та медіа, викладач ФМВ здатен не лише передати слухачам секції технічні знання, а й навчити їх аналізувати складні інформаційні процеси. Його розуміння сучасних медійних викликів допоможе молодим журналістам та дослідникам глибше розуміти ситуацію, з якою вони стикатимуться у професійній діяльності.