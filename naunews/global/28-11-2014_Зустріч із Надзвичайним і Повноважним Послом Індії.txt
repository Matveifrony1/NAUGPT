Заголовок: Зустріч із Надзвичайним і Повноважним Послом Індії
Дата: 28/11/2014
URL: https://nau.edu.ua/ua/news/2014/11/zustrich-iz-nadzvichajnim-i-povnovazhnim-poslom-indii.html
==================================================

26 листопада 2014 року студенти та викладачі Інституту міжнародних відносин вітали Надзвичайного і Повноважного Посла Індії в Україні Раджива Кумара Чандера. Високоповажний пан  Посол  розповів про традиції співпраці між Індією та Україною у різних сферах економічної та культурної діяльності. Він підкреслив необхідність і надалі підтримувати та розвивати ці стосунки, закликав студентів з оптимізмом дивитися у майбутнє, оскільки така велика країна як Україна з  кваліфікованими спеціалістами зобов’язана  стати успішною.
Для учасників зустрічі студенти груп 106, 205 та 306 зі спеціальності «Міжнародне право» під керівництвом старшого викладача кафедри іноземних мов ІМВ НАУ Марини Курнилович підготували концертну програму.
У заході взяв участь магістр мистецтв, керівник танцювального тріо «Сангам» та фольклорного ансамблю «Оберіг» Сергій Журавльов із м. Вінниці.
Почесного  гостя  зустрічали проректор з науково-педагогічної роботи та міжнародних зв’язків НАУ І. Зарубінська та директор Інституту міжнародних відносин А. Фоменко.
Викладачі, співробітники та студенти інституту ознайомилися з класичними індійськими танцями і прослухали попурі на тему найвідоміших пісень із індійських фільмів різних часів. Танцювальні традиції двох країн виявилися дуже співзвучними, що і продемонстрував спільний індійсько-український танок у виконанні студентів. Проте найбільше емоцій викликала постановка за мотивами голлівудських фільмів.