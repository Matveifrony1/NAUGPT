Заголовок: Факультет лінгвістики та соціальних комунікацій провів патріотичний захід до Дня Захисників і Захисниць України
Дата: 04/10/2024
URL: https://nau.edu.ua/ua/news/2024/10/fakultet-lingvistiki-ta-sotsialnih-komunikatsiy-proviv-patriotichniy-zahid-do-dnya-zahisnikiv-i-zahisnits-ukraini.html
==================================================

1 жовтня
ми вшановуємо кожного, хто обрав боротьбу за Батьківщину справою свого життя, хто став на захист її незалежності та волі. У нинішніх реаліях це свято набуває особливого значення, адже українські захисники щодня відстоюють нашу незалежність і суверенітет, борються за вільну Україну.
Факультет лінгвістики та соціальних комунікацій
провів урочистий захід, присвячений Дню Захисників і Захисниць України.
На заході обговорювалися теми, що стосуються українських захисників, міст-героїв, волонтерів, освітянського фронту, а також любові та відданості рідній Батьківщині.
Серед почесних гостей були:
Сергій Гнатюк
, в.о. проректора з наукових досліджень та трансферу технологій;
Олексій Шахрай
, директор Центру ветеранського розвитку, ветеран російсько-української війни;
Ірина Мельник
, начальниця Центру медіакомунікацій;
Наталія Мельник
, в.о. декана Факультету лінгвістики та соціальних комунікацій
До заходу також долучилися
Роман Одарченко
, декан Факультету аеронавігації, електроніки та комунікацій,
Юрій Власюк
, представник Центру інновацій НАУ та заступники декана ФЛСК, завідувачі кафедр та викладачі.
Студентська рада факультету, яка виступила ведучими заходу,
презентувала зворушливий відеоролик
, що демонструє повагу, любов і віру студентів у наших Захисників.
Особливими гостями стали:
Богдан Григорук
, учасник бойових дій, студент Факультету аеронавігації, електроніки та телекомунікацій, який поділився історіями з фронту та наголосив на важливості української мови;
Полковник Сергій Грилюк
, начальник науково-дослідної лабораторії проблем філософії війни, історії військової педагогіки та культури Навчально-наукового інституту воєнної історії, який підкреслив важливість підготовки психологів для підтримки військових та цивільного населення;
Підполковник Андрій Карпенко
, начальник служби військового капеланства Центрального територіального Управління Національної гвардії України, військовий поет, який зачитав авторську поезію та презентував збірки «Я живу в раю» та «Кохання, загартоване війною».
Дмитро Лінартович,
молодший лейтенант ЗСУ, український актор, Заслужений артист України, який презентував авторську збірку «Словоспів», написану після поранення у Соледарі.
Захід завершився теплим
спілкуванням учасників, обміном історіями та автографами
. Це ще раз підтвердило єдність і незламність українського народу.
Ми
висловлюємо щиру подяку
всім учасникам за їхню небайдужість та активну громадянську позицію. Наша віра в захисників та в Україну непохитна!