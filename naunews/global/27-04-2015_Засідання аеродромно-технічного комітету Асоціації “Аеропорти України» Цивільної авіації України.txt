Заголовок: Засідання аеродромно-технічного комітету Асоціації “Аеропорти України» Цивільної авіації України
Дата: 27/04/2015
URL: https://nau.edu.ua/ua/news/2015/4/zasidannya-aerodromno-texnichnogo-komitetu-asocziaczii-“aero.html
==================================================

23-24 квітня 2015р. на базі Міжнародного аеропорту «Вінниця» (м.Вінниця) відбулось засідання аеродромно-технічного комітету Асоціації “Аеропорти України» Цивільної авіації України. Основною темою зібрання стало впровадження нормативно-правових актів та технічної документації з експлуатаційного утримання аеродромів Євросоюзу в аеропортах України, а саме: регламенту Європейської Комісії ЄС №139/2014 від 12 лютого 2014р. відносно вимог та адміністративних процедур віднесених до аеродромів (ЕASA ARD.OR.B35). Обговорювалась діяльність в законодавчому полі Європейського Союзу в рамках Угоди про асоціацію між Україною та ЄС і його державами-членами про Спільний авіаційний простір згідно вимог ICAO. В роботі комітету взяли активну участь Президент асоціації “Аеропорти України» Петро Липовенко, заступник начальника управління-начальник відділу Державної авіаційної служби України Ганна Ідрісова та начальники аеродромних служб основних аеропортів України. Національний авіаційний університет був представлений  заступником директора Інституту післядипломного навчання  Миколою Шинкарчуком та заступником директора Інституту аеропортів з наукової роботи  Андрієм Бєлятинським.