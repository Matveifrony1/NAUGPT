Заголовок: Студентка ФЛСК серед переможців міжнародного конкурсу наукових робіт
Дата: 01/06/2020
URL: https://nau.edu.ua/ua/news/2020/cherven/studentka-flsk-sered-peremozhtsiv-mizhnarodnogo-konkursu-naukovih-robit.html
==================================================

Студентка Факультету лінгвістики та соціальних комунікацій Ольга Гнатів посіла II місце на Міжнародному конкурсі студентських наукових робіт за спеціальністю 035 «Філологія».
На конкурс, що проходив на базі Кременчуцького національного університету імені Михайла Остроградського,
надійшло 30 наукових робіт 35 авторів з 22 закладів вищої освіти України  та світу. Серед іноземних учасників – представники освітніх установ Болгарії, Грузії, Німеччини, Польщі, США, Франції та Чехії.
Ольга Гнатів представила на конкурс роботу  «Переклад авіаційної термінології (на матеріалі роману Артура Гейлі «Аеропорт»)». Науковий керівник – доцент кафедри англійської філології і перекладу Ірина Струк.
На основі подвійного сліпого рецензування та відкритого обговорення конкурсних робіт були визначені призери, серед яких – і студентка нашого університету.
Вітаємо та бажаємо подальших наукових досягнень!