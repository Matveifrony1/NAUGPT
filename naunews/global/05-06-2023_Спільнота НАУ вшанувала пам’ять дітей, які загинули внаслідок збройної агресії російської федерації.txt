Заголовок: Спільнота НАУ вшанувала пам’ять дітей, які загинули внаслідок збройної агресії російської федерації проти України
Дата: 05/06/2023
URL: https://nau.edu.ua/ua/news/2023/6/spilnota-nau-vshanuvala-pam’yat-ditey-yaki-zaginuli-vnaslidok-zbroynoi-agresii-rosiyskoi-federatsii-proti-ukraini.html
==================================================

4 червня в Україні – День вшанування пам’яті дітей, які загинули внаслідок збройної агресії російської федерації проти України.
За ініціативи відділу по роботі зі студентами та за підтримки ректора НАУ Максима Луцького студенти і працівники університету долучилися до вшанування пам’яті дітей, повісивши на дерева дзвіночки з білими стрічками, які символізують голоси дітей, що стали янголами.
Станом на ранок 4 червня 2023 року, починаючи від 24 лютого 2022 року, за офіційними даними, унаслідок дій російської армії загинули – 485 дітей. Понад одна тисяча дітей отримали поранення різного ступеня тяжкості. Найбільше постраждало дітей у Донецькій, Харківській, Київській, Херсонській, Запорізькій, Миколаївській, Дніпропетровській, Чернігівській та Луганській областях.
Легких хмаринок кожній загиблій дитині та щирі співчуття батькам і рідним.