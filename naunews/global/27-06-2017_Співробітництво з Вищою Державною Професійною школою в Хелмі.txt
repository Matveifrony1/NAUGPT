Заголовок: Співробітництво з Вищою Державною Професійною школою в Хелмі
Дата: 27/06/2017
URL: https://nau.edu.ua/ua/news/2017/6/spivrobitnitstvo-z-vishchoyu-derzhavnoyu-profesiynoyu-shkoloyu-v-helmi.html
==================================================

У рамках Угоди про співробітництво, підписаної між Вищою Державною Професійною школою в Хелмі (Польща) і Національним Авіаційним Університетом 19-20 червня 2017 р. відбувся візит зав. кафедри дизайну інтер’єру та відповідальної за міжнародну діяльність ННІАП НАУ Олени Павлівни Олійник до польського міста.
У Вищій Державній Професійній школі відбулася зустріч з сенатором, колишнім ректором Йозефом Зайонцем, проректором з навчальної роботи Беатою Фалда, співробітниками міжнародного відділу. Олена Павлівна відвідала навчальні лабораторії, оснащені найсучаснішим обладнанням, наданим Хелмській школі Євросоюзом.
Домовленість щодо співпраці торкнулася  таких питань:
- проведення сумісних досліджень за різними напрямками будівництва, архітектури, дизайну інтер’єрів та промислового дизайну, технічної естетики автомобільних доріг та аеродромів;
- організація спільного виробництва авторських розробок в дизайні інтер’єру із використанням новітніх технологій (світильники, об’єкти інтер’єру, авторські меблі, металовироби та ін.);
- розроблення і впровадження спільних проектів за напрямками будівництво, архітектура та дизайн;
- підготовка та друк сумісних публікацій – статей, навчальних посібників, методичних рекомендацій, монографій за результатами отриманих досліджень;
- впровадження програм студентської мобільності, виробничої практики, стажування та підвищення кваліфікації;
- розробка і впровадження спеціалізованих курсів для підвищення кваліфікації з дизайну та архітектури  в Державній Вищій Професійній школі м. Хелм та інженерних дисциплін  для дизайнерів та архітекторів НАУ.
Підписано програму діяльності на 2017-2019 рр.