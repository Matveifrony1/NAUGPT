Заголовок: Олімпійські успіхи юристів
Дата: 13/04/2018
URL: https://nau.edu.ua/ua/news/1/4/olimpiyski-uspihi-yuristiv.html
==================================================

11-13 квітня 2018 року на базі Запорізького національного університету проходив ІІ етап Всеукраїнської студентської олімпіади за спеціальністю«Правознавство».
Команда Навчально-наукового юридичного інституту НАУ, яку представляла студентка 3 курсу Олена Хомченко  посіла друге місце. В індивідуальному турі  наша студентка-відмінниця підтвердила свій статус бронзової призерки та отримала Диплом ІІІ ступеня.
Не зважаючи на втому, Олена поділилася своїми приємними враженнями про отриманий досвід від олімпійських перегонів, нові знайомства та позитивні емоції від спілкування з елітою студентської юридичної молоді.
Приємно, що наші студенти вже кілька років поспіль не просто приймають участь в олімпіаді, а й показують високий рівень теоретичних знань, фаховості, креативного та творчого підходу до вирішення поставлених завдань. Це є вагомим  підтвердженням високого рейтингу Навчально-наукового юридичного інституту НАУ.