Заголовок: Проблеми освіти в інноваційному дискурсі сьогодення
Дата: 23/04/2019
URL: https://nau.edu.ua/ua/news/2019/4/problemi-osviti-v-innovatsiynomu-diskursi-sogodennya.html
==================================================

Інститут інноваційних освітніх технологій (ННІІОТ) провів п’яту всеукраїнську науково-практичну конференцію «Актуальні проблеми в системі освіти: заклад загальної середньої освіти – доуніверситетська підготовка – заклад вищої освіти». Модератор конференції – директор ННІІОТ Наталія Муранова.
У роботі конференції взяли участь 110 вчителів, науково-педагогічних працівників із провідних ЗВО; а також науковці із таких установ, як: Український центр оцінювання якості освіти та Український центр культурних досліджень.
З вітальним словом до учасників конференції звернувся проректор з наукової роботи Володимир Харченко, закцентувавши увагу на важливості наукових досліджень у ЗВО в контексті глобалізаційних процесів та розвитку інноваційних технологій у різних галузях науки й техніки.
На пленарному засіданні з актуальних проблем середньої та вищої освіти виступили начальник відділу  моніторингу якості вищої освіти НАУ Оксана Білоус; член-кореспондент НАПН України Віктор Анненков; професор кафедри інноваційних технологій професійної освіти Наталія Ткачова, начальник відділу сертифікації педагогічних працівників Українського центру оцінювання якості освіти Юлія Романенко; заступник директора з наукової роботи Українського центру культурних досліджень Валентина Телеуця; завідувач кафедри базових і спеціальних дисциплін ННІІОТ Оксана Приходько; заступник директора з навчально-виробничої роботи Коледжу інформаційних технологій та землевпорядкування НАУ Олександр Ямковий.
Подальша робота конференції продовжилася в шести секціях: «Психолого-педагогічні засади розвитку особистості», «Неперервна освіта як чинник професійного розвитку і самореалізації особистості», «Організаційно-педагогічні умови функціонування і розвитку інноваційного закладу освіти», «Формування національної еліти: концепція, реалізація, творчий пошук», «Удосконалення педагогічної майстерності як пріоритетний напрям професійного розвитку», «Інноваційні технології у підготовці висококваліфікованих фахівців», «Пріоритети доуніверситетської підготовки в системі освіти вищої школи». На секціях обговорили актуальні проблеми сучасної освіти: інноваційні освітні проекти та програми, особливості запровадження рейтингів для науково-педагогічних працівників та сертифікації педагогічних працівників, професійні якості сучасного вчителя та викладача в інноваційному середовищі, компетентнісний підхід та дидактика профільного навчання, моніторинг якості освіти, діагностика та проектування особистісного розвитку та соціалізації старшокласників, інноваційні підходи до розробки і впровадження технологій дистанційного навчання, застосування ІКТ й електронних засобів навчання, теоретичні та методичні засади управління якістю освіти, науково-методичне забезпечення освітнього процесу тощо.
П’ята всеукраїнська науково-практична конференція «Актуальні проблеми в системі освіти: заклад загальної середньої освіти – доуніверситетська підготовка – заклад вищої освіти» сприяла підвищенню наукової професійної майстерності; розвитку творчого потенціалу; креативним підходам до вирішення важливих проблем середньої та вищої освіти; стимулювала до творчого пошуку в інноваційному дискурсі сьогодення.