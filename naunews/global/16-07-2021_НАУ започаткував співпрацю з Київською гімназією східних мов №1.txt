Заголовок: НАУ започаткував співпрацю з Київською гімназією східних мов №1
Дата: 16/07/2021
URL: https://nau.edu.ua/ua/news/2021/7/nau-zapochatkuvav-spivpratsyu-z-kiivskoyu-gimnazieyu-shidnih-mov-№1.html
==================================================

Сьогодні у Національному авіаційному університеті відбулася робоча зустріч ректора Максима Луцького і директора Київської гімназії східних мов №1 Оксани Проскури за участі декана Факультету міжнародних відносин НАУ Юрія Волошина.
Під час зустрічі було обговорено питання удосконалення системи безперервної освіти та зв’язків середньої і вищої шкіл.
Також, розглядалися можливісті:
- участі у роботі дипломатичної школи Київської гімназії східних мов №1, що діє у рамках угоди гімназії та Міністерства закордонних справ України;
- методична допомога середньому навчальному закладу у проведенні лекцій, бесід, консультацій, виступів перед школярами та їх батьками з метою профорієнтації тощо.
Результатом зустрічі стала домовленість щодо підписання Угоди про співпрацю між Національним авіаційним університетом і Київською гімназією східних мов №1.
Підписання заплановане на серпень 2021 р. і буде присвячене 30-річчю Незалежності України та 85-річчю існування Київської гімназії східних мов №1.
Урочиста церемонія підписання угоди про співпрацю відбудеться за участі міжнародних партнерів Київської гімназії східних мов №1.