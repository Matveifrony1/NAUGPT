Заголовок: Курси підвищення кваліфікації для авіаторів Киргизстану
Дата: 22/05/2019
URL: https://nau.edu.ua/ua/news/2019/5/kursi-pidvishchennya-kvalifikatsii-dlya-aviatoriv-kirgizstanu.html
==================================================

Інститутом неперервної освіти на замовлення ВАТ «Міжнародний аеропорт «Манас» проведено курси підвищення кваліфікації за програмою «Авіаційний електрозв’язок. Радіонавігаційні засоби». Керівник проекту – доцент кафедри авіаційних радіоелектронних комплексів ФАЕТ Олексій Зуєв, місце проведення – Бішкек (Киргизька Республіка).
Слухачі курсів – фахівці відділу радіотехнічного забезпечення польотів та зв’язку ВАТ «Міжнародний аеропорт «Манас». Програма курсів передбачала розгляд питань: призначення та тактико-технічні характеристики систем посадки ILS; принцип дії та структурна схема ILS; методика проведення льотних перевірок; антенно-фідерні пристрої DME; принцип дії та структурна схема DME; аспекти людського фактору тощо.
Учасники курсів відзначили високий науково-педагогічний рівень проведення занять, змістовність та важливість отриманої інформації. Організаційно-методичне забезпечення здійснювали фахівці Центру підвищення кваліфікації Інституту неперервної освіти. Телефон для довідок: (044) 406-70-34, e-mail:
kpk@nau.edu.ua
.