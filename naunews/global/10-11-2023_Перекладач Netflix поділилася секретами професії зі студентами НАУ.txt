Заголовок: Перекладач Netflix поділилася секретами професії зі студентами НАУ
Дата: 10/11/2023
URL: https://nau.edu.ua/ua/news/2023/11/perekladach-netflix-podililasya-sekretami-profesii-zi-studentami-nau.html
==================================================

8 листопада 2023 року на кафедрі англійської філології і перекладу Факультету лінгвістики та соціальних комунікацій відбулася традиційна зустріч із перекладачкою студії POSTMODERN Олесею Запісочною.
Олеся – досвідчена кіноперекладачка, в тому числі і для Netflix, авторка українського перекладу найочікуванішої прем’єри цього літа «Барбі». Серед інших робіт Олесі варто згадати “My Little Pony”, «Синій жук», «Мег-2», «Творець» тощо. Разом з тим, пані Олеся є стейкхолдером кафедри – студія POSTMODERN є однією із баз перекладацької практики, де наші студенти набувають досвіду за реальних умов.
В ролі модератора виступила доцент кафедри, Ольга Линтвар.
Цього разу Олеся розповіла про свій досвід у галузі дубляжу, поділилася своїм багатим досвідом у цій сфері та підкреслила його складність серед інших видів аудіовізуального перекладу. Олеся підкреслила важливість постійного саморозвитку, оскільки кожен новий кінопродукт стає невичерпним джерелом лінгвістичного, жанрового, соціального та психологічного розмаїття, яке необхідно розуміти, освоювати та трансформувати у потрібну форму (ліпсинк), зберігаючи зміст.
Серед тонкощів, які можуть викликати труднощі для будь-якого фахівця у сфері перекладу, Олеся згадала діалектизми, соціолекти, ненормативну та жанрово-специфічну лексику, оніми, числівники й т.п. Також вона поділилася своїми секретами успіху, серед яких – глибоке дослідження, закоханість у свою справу та робота на користь українського глядача.
Щиро дякуємо Олесі Запісочній, бажаємо успіхів та чекаємо на нові зустрічі!