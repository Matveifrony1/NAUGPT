Заголовок: Попередження асоціальних явищ серед молоді
Дата: 01/03/2016
URL: https://nau.edu.ua/ua/news/2016/3/poperedzhennya-asoczialnix-yavishh-sered-molodi.html
==================================================

24 лютого 2016 року в Навчально-науковому Юридичному інституті відбувся методичний семінар для наставників та командирів академічних груп «Попередження асоціальних явищ серед молоді».
У роботі семінару взяли участь: директор ННЮІ Ірина Сопілко; начальник відділу гуманітарного розвитку та соціальних комунікацій НАУ Олена Калініченко; полковник поліції, професор кафедри кримінального права Національної академії внутрішніх справ Ольга Кришевич; відповідальна особа за роботу зі студентами Ніна Троцюк; старший наставник Олена Макеєва; наставники та командири груп.
Обговорювалися питання сутності, видів та причин асоціальної поведінки студентів, їх вікових психологічних особливостей, проблеми девіантної поведінки як виду асоціальної поведінки. Особливо зацікавлено та жваво обговорювалися основні напрямки профілактики асоціальної поведінки студентів.
У підсумках методичного семінару наголошено на необхідності удосконалення організації дозвілля студентів, що є одним із важливих завдань на шляху соціалізації молоді, адже діяльність, якій присвячено вільний час, конструктивно впливає на формування особистісних якостей молодого покоління. Нереалізованість надлишку вільного часу за умови несформованості культури дозвілля призводить до посилення негативних процесів у молодіжному середовищі (вживання алкоголю, тютюнових виробів, наркотиків тощо).