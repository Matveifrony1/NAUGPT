Заголовок: На захисті Батьківщини!
Дата: 18/09/2015
URL: https://nau.edu.ua/ua/news/2015/9/na-zaxisti-batkivshhini.html
==================================================

16 вересня на кафедрі військової підготовки відбулася зустріч з колишнім випускником кафедри, а зараз капітаном ЗС України, учасником бойових дій Андрієм Сацюком.
Андрій навчався на кафедрі з 2004 по 2009 рік та отримав військову спеціальність – офіцер паливо-мастильних матеріалів. Проходив службу на різних посадах, пов’язаних з тиловим забезпеченням, а з квітня по червень 2015 року перебував у зоні АТО у секторі «М». Обіймав посаду  начальника мобільного відділу підвозу пального.
Капітан А. Сацюк розповів студентам та курсантам про виконання своїх службових обов’язків у зоні АТО, відповів на запитання. Зустріч пройшла на належному військовому-патріотичному та повчальному рівні.
Учасники зустрічі оплесками віддячили гостя за виступ та вручили йому пам’ятний знак кафедри військової підготовки НАУ.
Слава Україні та її Збройним Силам!