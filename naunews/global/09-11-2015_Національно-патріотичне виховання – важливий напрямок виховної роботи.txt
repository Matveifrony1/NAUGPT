Заголовок: Національно-патріотичне виховання – важливий напрямок виховної роботи
Дата: 09/11/2015
URL: https://nau.edu.ua/ua/news/2015/11/naczionalno-patriotichne-vixovannya-–-vazhlivij-napryamok-vixovnoi-roboti.html
==================================================

6 листопада 2015 року студенти академічної групи ПР-101 Навчально-наукового Юридичного інституту у супроводі наставника Олени Макеєвої відвідали Парк Слави та обеліск Вічного вогню. З нагоди Дня визволення Києва від німецько-фашистських загарбників вони вшанували пам'ять  загиблих воїнів у роки ІІ світової війни.
Під час заходу О. Макеєва разом із студентами обговорили історичні події, які розгорнулися наприкінці вересня – на початку жовтня 1943 року. Студенти зазначали, що нині героїчну естафету ветеранів ІІ світової війни продовжують ветерани зарубіжних війн, миротворці, учасники антитерористичної операції. Тому в ці дні варто вшанувати пам'ять героїв, що загинули на фронтах ІІ світової війни, пам’ятати та підтримувати воїнів, які борються за незалежність своїх держав.
Студенти вшанували пам'ять загиблих хвилиною мовчання та поклали квіти до обеліску Вічного вогню.
Такі заходи допомагають утвердити в свідомості юнаків та дівчат патріотичні цінності, переконання і повагу до культурного та історичного минулого України.