Заголовок: Фінал літературного конкурсу «Моя улюблена країна»
Дата: 19/03/2018
URL: https://nau.edu.ua/ua/news/1/3/final-literaturnogo-konkursu-moya-ulyublena-kraina.html
==================================================

15 березня 2018 року в Навчально-науковому інституті міжнародних відносин відбувся фінал літературного конкурсу «Моя улюблена країна».
Студентам було запропоновано написати твір, в якому вони мали змогу продемонструвати свої знання іноземних мов та розкрити письменницьку майстерність. Тема конкурсу дозволила їм здійснити подорож у просторі та часі, подумки відвідати свою улюблену країну. Викладачам і членам журі, а саме: І. Бонацькій, О. Верховцовій, Н. Горелик, Р. Слобоженко, Є. Мельнику було цікаво читати твори студентів, подорожувати разом із ними. Учасники конкурсу презентували своє унікальне бачення, індивідуальне сприйняття різних країн світу, продемонстрували високий рівень  знання іноземних мов. Журі отримало 38 творів, 10 з яких було присвячено Англії, 5 – Іспанії, 4 – Франції, 4 – Німеччині, 4 – Україні, 3 – Норвегії, 2 – Ірландії. Данії, Італії, Нідерландам, Чехії, Кореї та Японії.
Оскільки твори були написані й українською мовою, кафедра іноземних мов запросила до співробітництва колег з кафедри журналістики реклами і зв’язків з громадськістю Т. Мартинову та О. Кошака для визначення найкращого україномовного тексту. Оцінюючи роботи, журі насамперед звертало увагу на оригінальність ідеї, самобутність стилю, креативність у висловленні думки, лексико-граматичну коректність. До роботи журі долучилися експерти з Великої Британії, Франції, Німеччини, Аргентини, які  були приємно вражені високим рівнем знань наших студентів. Автори найкращих творів були відзначені  дипломами та призами.
Переможцями конкурсу в категорії «Твори іноземними мовами» стали Ольга Клєстова, Юлія Швайчук, В’ячеслав Кізіріді, Тамара Багдасарян, Ірина Гащенко, Олександр Єфименко, Марина Каленчук і Татевік Маргарян. Найвиразнішими, найщирішими, найцікавішими текстами в категорії «Твори українською мовою» було визнані  роботи Марини Каленчук і Олександри Комлик. Студенти-першокурсники стали лідерами за кількістю робіт і продемонстрували значний креативний і філологічний потенціал.
Висловлюємо подяку викладачам кафедри іноземних мов І. Бонацькій, Р. Слобоженко, Н. Василишиній, Л. Бондаренко, О. Жудро, І. Зачепі, О. Куценко, О. Верховцовій, які наполегливо працювали зі студентами. Сподіваємося, що цей конкурс стане традиційним для нашого інституту і бажаємо студентам вдосконалювати свої знання з іноземних та української мов, читати якісну художню літературу, розвивати уяву та індивідуальний стиль.