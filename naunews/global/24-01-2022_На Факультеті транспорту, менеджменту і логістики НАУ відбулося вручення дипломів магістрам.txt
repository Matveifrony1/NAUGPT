Заголовок: На Факультеті транспорту, менеджменту і логістики НАУ відбулося вручення дипломів магістрам
Дата: 24/01/2022
URL: https://nau.edu.ua/ua/news/2022/1/na-fakulteti-transportu-menedzhmentu-i-logistiki-nau-vidbulosya-vruchennya-diplomiv-magistram.html
==================================================

17 січня відбулося урочисте вручення дипломів магістрам, випускникам Факультету транспорту, менеджменту і логістики (ФТМЛ) Національного авіаційного університету. Церемонія проходила о 10.00 в режимі онлайн та о 12.00 в режимі офлайн.
Дипломи отримали 119 студентів денної та заочної форми навчання, що навчалися за спеціальностями 073 «Менеджмент» і 275 «Транспортні технології (на повітряному транспорті)». Серед випускників:
- 31 одержали сертифікати, що підтверджують проходження навчання англійською мовою;
- 26 отримали дипломи з відзнакою.
Урочисте вручення дипломів розпочалося вітальними словами декана ФТМЛ, д.е.н, професора Мостенської Тетяни Леонідівни. Для привітання випускників та вручення їм дипломів були запрошені:
- завідувач кафедри організації авіаційних перевезень, д.т.н., проф. Шевчук Дмитро Олегович;
- завідувач кафедри організації авіаційних робіт і послуг, д.е.н., проф. Разумова Катерина Миколаївна;
- завідувач кафедри менеджменту зовнішньоекономічної діяльності підприємств, д.е.н., проф. Кириленко Оксана Миколаївна;
- завідувач кафедри логістики к.е.н., проф. Матвєєв Вячеслав Васильович;
- доктор економічних наук, доцент Гуріна Анна Сергіївна.
Також, за високі успіхи у навчанні, активну участь у громадському житті університету наказом ректора № 40/ст від 12.01.2022 грамотами Національного авіаційного університету було нагороджено 27 студенти-випускники факультету.
Наприкінці заходу, студенти Віталій Боровик, Олексій Нестеров та Вікторія Аврамчук щиро подякували викладачам та адміністрації факультету за їх працю, отриманні знання та найкращі студентські роки в Національному авіаційному університеті.
Вітаємо випускників та бажаємо творчих успіхів і значних професійних досягнень!