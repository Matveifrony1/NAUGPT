Заголовок: Шлях успішних випускників Факультету наземних споруд і аеродромів
Дата: 17/04/2024
URL: https://nau.edu.ua/ua/news/2024/4/shlyah-uspishnih-vipusknikiv-fakultetu-nazemnih-sporud-i-aerodromiv.html
==================================================

Факультет наземних споруд і аеродромів Національного авіаційного університету продовжує нещодавно започатковану, але вже досить популярну традицію "Зустрічі із випускниками".
9 квітня
відбулась цікава і мотиваційна зустріч, на якій свої досвіди та поради студентам
поділилися успішні випускники
факультету:
Михайло Бутик
, який закінчив ФНСА за спеціальністю 191 "Архітектура та містобудування". Нині він обіймає посаду
декана Факультету будівництва та архітектури
Київського міжнародного університету (КиМУ).
Руслан Вакулін,
випускник спеціальності 192 "Будівництво та цивільна інженерія". Після завершення навчання він працював на кафедрі комп’ютерних технологій будівництва та реконструкції аеропортів НАУ, а сьогодні є
завідувачем кафедри будівництва та архітектури Факультету будівництва та архітектури КиМУ.
Під час зустрічі
випускники поділилися цінними порадами
, які самі хотіли б отримати, коли були студентами перших курсів. Зокрема, вони радили ефективно використовувати час, не відкладати справи на потім, бути активними та ініціативними, долучатись до наукової роботи, щоб досягти успіхів у обраній професії вже зараз.
Вони наголосили
, що сучасність вимагає від студентів уміння застосовувати набуті знання на практиці, використовувати досвід старших та втілювати новітні технології відповідно до сучасних вимог.
Студенти уважно слухали піднесені розповіді випускників, ставили запитання та радились щодо свого майбутнього професійного шляху.
Такі зустрічі з успішними випускниками дають можливість
студентам сформувати впевненість у обраній професії
та надихнутись на власні досягнення. Факультет планує продовжувати цю традицію, адже вона є цінним джерелом мотивації та практичних порад від тих, хто вже пройшов цей шлях.