Заголовок:Де 3D-друк зустрічається з авіацією

Дата: ----------
URL: https://innovation.kai.edu.ua/2025/08/21/where-3d-printing-meets-aviation/
==================================================
Де 3D-друк зустрічається з авіацією
SHARK.AERO — творці найшвидшого ультралайта у світі, що підкорює небо й рекорди Гіннеса. Завдяки 3D-друку вони перетворюють авіацію: легші деталі, швидше виробництво, сміливіші інновації. Це історія про те, як технології й пристрасть до польотів змінюють правила гри в малій авіації.
August 21, 2025
Поділитись



SHARK.AERO — чесько-словацький виробник повнокомпозитного літака Shark та деталей для малої авіації. Компанія має більш ніж 30-річну історію.
Спочатку вони були субпідрядником великого європейського виробника Diamond Aircraft, але згодом створили власний бренд Shark. Це найшвидший ультралайт у світі, який допоміг своїм пілотам встановити кілька рекордів Гіннеса.
 
Сьогодні на Shark існує дуже високий попит, і не даремно: це найшвидший літак у класі надлегких!
 
 
Щоб скоротити час виробництва, SHARK.AERO інтегрували 3D-друк у свій виробничий процес. Уже понад сто деталей літака виготовляються саме завдяки 3D-друку. 
 


 
Ідея друкувати авіаційні компоненти належить генеральному директору компанії Владо Пекару, який понад 10 років використовує цю технологію для прототипування та створення proof-of-concept. Багато надрукованих деталей можна знайти прямо в кабіні літака (наприклад, ручку керування, виготовлену з Prusament Resin), а також навіть у моторному відсіку.
 
Вони друкують як функціональні деталі (кришки, кронштейни, тримачі), так і ключові елементи — наприклад, ручку керування літаком чи навіть створки шасі.
 

 
Для більшості елементів використовується філамент Prusament ABS, оскільки він витримує високі температури. У моторному відсіку, де умови особливо жорсткі, застосовується Prusament PA (нейлон).
 

Владо Пекар
CEO SHARK.AERO
«Завдяки 3D-друку ми економимо близько 100 годин роботи на кожному літаку.»

 

Команда SHARK.AERO підрахувала, що 3D-друк економить 300-400 годин роботи щомісяця. Крім того, перед серійним виробництвом кожна деталь проходить тестування через надрукований прототип. Це робить процес швидким, надійним і відносно недорогим.
 
Ще один приклад: комбінація вуглепластикових елементів із 3D-надрукованими деталями. Так, створки шасі з надрукованими вставками дали приріст швидкості літака на +10 км/год, лише завдяки зниженню ваги.
 
 

 
У майстернях 3D-друк використовують навіть для створення та вдосконалення форм для карбонових деталей. Один літак складається з понад 200 композитних елементів. Їхнє виготовлення це надзвичайно складний процес: укладання вуглеволокна у форму, склеювання шарів, вакуумна фіксація. Тож форми для цих деталей спершу друкуються з PLA, тестуються, і лише після цього переходять у серійне виробництво.
 
SHARK.AERO працює з принтерами чеської компанії-виробника Prusa, які забезпечують надійність, якість і високу швидкість друку. Це дозволяє масштабувати виробництво без втрати якості.
 

Переваги 3d-друку для малої авіації
– 100+ годин економії праці на кожному літаку.
– Приріст швидкості на 10 км/год завдяки легшим деталям.
– Прототипування понад 200 деталей літака перед виробництвом.
– Швидкість виробництва без втрати якості.
– Економія ресурсів майстерні за рахунок складних надрукованих елементів.
 

 
Нагадуємо про можливості від Prusa для студентів КАІ: 
БЕЗКОШТОВНИЙ КУРС від Prusa (Autodesk Fusion360 для 3D-друку)
 
Відкрита реєстрація на курс для тих, хто хоче навчитися моделювати в Fusion 360 або покращити навички. Навчання англійською, з практичними проєктами та сертифікатом від Prusa.
 
В програмі:
– основи роботи в Fusion 360
– інструменти для 3D-друку
– 4 практичні проєкти
 
Після проходження курсу — можна прийти в мейкерспейс КАІ, щоб надрукувати свої моделі на 3D-принтері, отримати підтримку мейкерів і закріпити знання на практиці.
 
 
! Відбір конкурсний

ЗАРЕЄСТРУВАТИСЯ