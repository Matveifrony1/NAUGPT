Заголовок: Міжнародна конференція «Актуальні проблеми вищої професійної освіти»
Дата: 26/03/2019
URL: https://nau.edu.ua/ua/news/2019/3/mizhnarodna-konferentsiya-aktualni-problemi-vishchoi-profesiynoi-osviti.html
==================================================

У рамках ІІ Міжнародного симпозіуму «Гуманітарний дискурс мультикультурного світу: наука, освіта, комунікація» кафедра педагогіки та психології професійної освіти Факультету лінгвістики та соціальних комунікацій (ФЛСК) організувала VIІ Міжнародну науково-практичну конференцію «Актуальні проблеми вищої професійної освіти».
Співорганізатори конференції: Тбіліський  державний  університет імені Іване Джавахішвілі (Грузія), Горійський  державний навчальний  університет (Грузія), Костанайський державний університет імені  А. Байтурсинова (Казахстан), Академія технічно-гуманістична (Республіка Польща), Жешувський університет (Республіка Польща), Жілінський університет (Словацька Республіка), Холі  Кросс Коледж (США).
Відкрила конференцію професор кафедри педагогіки та психології професійної освіти Лілія Барановська, яка є її організатором та модератором. Також до привітань доєдналися проректор з наукової роботи Володимир Харченко, декан ФЛСК Сергій Ягодзінський та завідувач кафедри педагогіки та психології професійної освіти Ельвіра Лузік.
З доповідями виступили: завідувач відділу моніторингу якості вищої освіти НАУ Оксана Білоус; декан факультету Холі  Кросс Коледжу Девід Лутць; завідувач кафедри опікунської педагогіки Жешувського університету Гжегож Гжибек; професор кафедри іноземних мов для природничих факультетів Львівського національного університету імені Івана Франка Лілія Морська; професор кафедри педагогіки та психології професійної освіти ФЛСК Ольга Дробот; доктор педагогічних наук Василь Ковальчук; начальник Центру дистанційного навчання Інституту інноваційної освіти Київського національного університету архітектури і будівництва Світлана Циганій.
Учасники конференції обговорили важливі та актуальні проблеми підготовки компетентного фахівця на засадах інноваційних методологічних підходів, забезпечення якості вищої освіти, дивергентно-критичного мислення педагога як важливого елемента професійного розвитку, використання цифрових технологій під час навчання студентів.
Щиро дякуємо учасникам конференції за активну участь та запрошуємо до подальшої співпраці!