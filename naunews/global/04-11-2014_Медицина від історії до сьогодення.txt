Заголовок: Медицина: від історії до сьогодення
Дата: 04/11/2014
URL: https://nau.edu.ua/ua/news/2014/11/mediczina-vid-istorii-do-sogodennya.html
==================================================

31 жовтня 2014 року студенти 1 курсу напрямку 6.130102 «Соціальна робота» в супроводі доцента кафедри педагогіки та психології професійної освіти
А. Кокарєвої
були запрошені на відкрите заняття до Національного музею медицини. Тут наукові співробітники розповіли їм про розвиток медицини в Україні від стародавніх часів до наших днів.
У першому залі студенти ознайомилися з медициною, яка практикувалася на давніх українських землях. Серед виставлених експонатів широко представлені гербарії лікарських рослин, які широко використовувалися в медичній практиці, стародавні медичні інструменти, фрагменти з літописних джерел, де описувалися стародавні захворювання та методи боротьби з ними. Другий зал Національного музею медицини України присвячений розвитку медичної науки в кінці 19 - початку 20 століть. Увагу студентів привернули натурні інтер'єри першої операційної на медичному факультеті Київського університету з фігурами М. Пирогова та В. Караваєва та кабінет професора Д. Заболотного. У третьому залі виставлені експонати, які характеризують розвиток медицини в 20 столітті.