Заголовок: В НАУ відбулось засідання наукового гуртка
Дата: 01/06/2022
URL: https://nau.edu.ua/ua/news/2022/6/studenti-nau-proveli-zasidannya-naukovogo-gurtka-english-speaking-club.html
==================================================

26 травня на кафедрі іноземних мов за фахом Факультету лінгвістики та соціальних комунікацій (ФЛСК) Національного авіаційного університету відбулося засідання студентського наукового гуртка «English speaking club» під керівництвом старшого викладача кафедри Тетяни Шульги.
Студенти 1 курсу Факультету кібербезпеки, комп’ютерної та програмної інженерії (ФККПІ) НАУ виступили з доповідями англійською мовою на тему: «Information technologies of the 21st century» (Інформаційні технології 21 століття) з наступним їх обговоренням.
Учасники гуртка розглянули проблему інформатизації суспільства як глобальний соціальний процес, переважним видом діяльності у якому є збір, накопичення, продукування, обробка, зберігання, передача та використання інформації, здійснювані на основі сучасних засобів мікропроцесорної та обчислювальної техніки, а також різноманітних засобів інформаційного обміну.
Також, здобувачі вищої освіти обмінялися досвідом використання сучасних інформаційних технологій, розглянули їх проблеми та перспективи, зазначили активне використання потенціалу людства, що постійно розвивається, проаналізували інтеграцію інформаційних технологій у наукових, виробничих та освітніх видах діяльності. Особливої уваги набуло обговорення можливостей використання інформаційних технологій у навчанні.
Доповідачі представили цікаві відео презентації новітньої комп’ютерної та телекомунікаційної техніки, визначивши головні тренди розвитку технологій, які змінять світ у майбутньому.
Важливим результатом зустрічі стало розуміння необхідності розвитку цифрових компетенцій та впровадження електронного навчання у суспільстві.