Заголовок: Профорієнтаційна робота НАУ в Броварах
Дата: 21/04/2018
URL: https://nau.edu.ua/ua/news/1/4/proforientatsiyna-robota-nau-v-brovarah.html
==================================================

19 квітня 2018 року науковці НАУ традиційно взяли участь у роботі «ярмарки професій», яку для старшокласників м. Броварів та Броварського району проводив Броварський МРЦЗ.
Сьогодення та історію університету презентували для близько 500 учнів 9–11 класів 9 ЗНЗ міста та 8 ЗНЗ району.
На масовому профорієнтаційному заході університет представили НН Інститут неперервної освіти, НН Гуманітарний інститут та НН Інститут аеронавігації, електроніки та телекомунікацій.
Абітурієнтам та старшокласникам передали щирі слова вітання із побажаннями успіхів у навчанні, щастя, миру та здоров’я від імені ректора університету В. Ісаєнка. З газет «Авіатор», інформаційно-рекламних буклетів НН інститутів, факультетів та матеріалів Приймальної комісії абітурієнти дізналися про умови вступу–2018 та навчання в НАУ; діяльність підготовчого відділення громадян України та можливість отримання додаткових балів при вступі; другу вищу освіту, заочне та паралельне навчання; міжнародну діяльність, англомовний проект та організацію студентського самоврядування і дозвілля, а також навчання на кафедрі військової підготовки. Старшокласників запросили на День відкритих дверей 21 квітня 2018 р., а також до участі у Літній школі–2018 та Пробному ЗНО–2018.
Адміністрація Броварського МРЦЗ привітала колектив Національного авіаційного університету із законним обранням керівника ВНЗ та подякувала за багаторічну плідну співпрацю, завжди спрямовану допомогти кожному абітурієнтові правильно обрати майбутню професію та ВНЗ.