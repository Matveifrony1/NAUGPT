Заголовок: Спеціалізовані конкурси – важлива складова  професійної підготовки майбутніх архітекторів
Дата: 05/02/2021
URL: https://nau.edu.ua/ua/news/2021/2/spetsializovani-konkursi-–-vazhliva-skladova-profesiynoi-pidgotovtsi-maybutnih-arhitektoriv.html
==================================================

3 лютого 2021 року відбулась робоча зустріч в. о. декана факультета архітектури, будівництва та дизайну Віктора Карпова з представниками ректората, деканата та студентами. Програма зустрічі полягала в   узагальнені багаторічного досвіду участі у Національному архітектурному студентському конкурсі «STEEL FREEDOM» (організатор: Український центр сталевого будівництва).
У зустрічі та обговорені проблемних питань залучення студентів до спеціалізованих конкурсів взяли участь в. о. проректора НАУ з гуманітарної політики та інновацій Світлана Тімкіна, заступник  декана з профорієнтаційної та виховної роботи Валентина Грабовчак, відповідальна за наукову та інноваційну діяльність Галина  Агєєва.
Студенти 4 курсу спеціальності 191 «Архітектура та містобудування»  Тетяна Гуменюк, Ольга Стеценко, Марія Чернишева –  півфіналісти Національного архітектурного студентського конкурсу «»STEEL FREEDOM’2020» - поділились досвідом організації командної роботи та виконання конкурсних завдань в умовах пандемії.
Учасники зустрічі звернули увагу та те, що конкурсні завдання - проєкт стадіону у м. Маріуполь (замовник: Маріупольська міська рада) та проєкт багатофункціонального спортивно-навчального комплексу у м. Івано-Франківськ (Девелопер DC Evolution) – були складними за змістом, цікавими для пошуку архітектурних та конструктивних рішень, «жорсткими» за терміном виконання.
Важливою для майбутніх архітекторів  була оцінка професійного жури, до складу якого вийшли провідні архітектори країни та експерти ринку нерухомості.
Учасники робочої зустрічі визначили позитивну роль спеціалізованих конкурсів у професійній підготовці майбутніх архітекторів, запропонували поширити практику залучення до участі в них значно більшої кількості здобувачів вищої освіти та визначили заходи щодо відповідної мотивації.
Успіхи  студентів – півфіналістів «STEEL FREEDOM’2020» були відзначені преміями від адміністрації НАУ.
Нових перемог, нових досягнень!