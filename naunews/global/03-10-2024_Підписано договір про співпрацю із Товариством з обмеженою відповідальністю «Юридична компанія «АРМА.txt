Заголовок: Підписано договір про співпрацю із Товариством з обмеженою відповідальністю «Юридична компанія «АРМАДА»»
Дата: 03/10/2024
URL: https://nau.edu.ua/ua/news/2024/10/pidpisano-dogovir-pro-spivpratsyu-iz-tovaristvom-z-obmezhenoyu-vidpovidalnistyu-yuridichna-kompaniya-armada.html
==================================================

30 вересня 2024 року
в.о. декана Юридичного факультету, к.ю.н., доцентка
Валерія Філінович
із представницею ТОВ «Юридична компанія «АРМАДА»», HR-менеджеркою
Ольгою Романчук
підписали договір про співпрацю.
Договором, укладеним на 2 роки, передбачено
нову форму співробітництва, спрямовану на розвиток освіти за дуальною формою навчання, обміном спікерами, зокрема, з числа провідних викладачів факультету та юристів-практиків юридичної компанії «АРМАДА».
«Одним із завдань команди нашого університету є активний розвиток дуальної освіти, при якій поєднується навчання в університеті із навчанням у компанії для отримання практичних навичок та кваліфікації. Для студентів-юристів це хороша можливість отримати досвід роботи з процесуальними документами, відчути себе у ролі учасника судового процесу та в майбутньому отримати перше робоче місце. Тож надіюсь, що ми з Вами плідно попрацюємо та спільними зусиллями максимально забезпечимо готовність наших випускників до умов на ринку праці
»,
— зазначила Валерія Філінович.
В свою чергу,
Ольга Романчук
висловила готовність до співробітництва зазначивши, що Юридична компанія «АРМАДА» вже сьогодні готова до співпраці, а також організації спільних освітньо-професійних заходів та з радістю надаватиме можливість студентам-юристам втілювати одержані знання в практичній діяльності.
Зазначимо, що ще на стадії переговорів щодо подальшої співпраці, дана юридична компанія запросила наших студентів взяти участь в муткорті з господарського права. Талановиті студенти 4 курсу спеціальності 081 «Право»
Єкатерина Зубкова, Валерія Ралець, Мар’яна Денисюк, Анжеліка Левченко, Яна Кушнір
вже готуються та готові представити наш факультет на судових змаганнях, які відбудуться
11 жовтня 2024 року.
Дякуємо нашим новим партнерам за запрошення та надану можливість здобувачам освіти продемонструвати здобуті знання на практиці.