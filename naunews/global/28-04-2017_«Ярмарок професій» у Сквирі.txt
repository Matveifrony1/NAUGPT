Заголовок: «Ярмарок професій» у Сквирі
Дата: 28/04/2017
URL: https://nau.edu.ua/ua/news/2017/4/yarmarok-profesiy-u-skviri.html
==================================================

27 квітня 2017 року в рамках співпраці з Київським обласним центром зайнятості Навчально-науковий інститут неперервної освіти розробив та забезпечив виконання профорієнтаційної програми на «ярмарку професій» для старшокласників у м. Сквира. Захід, що його відвідали близько 150 учнів 9–11 класів із 5-ти ЗНЗ, проводив Сквирський міськрайонний центр зайнятості. За традицією, перед початком роботи у центрі зайнятості, науковці університету провели уроки профорієнтації «Моя майбутня професія» для 180 старшокласників у 4-х ЗНЗ міста. Разом з НН Інститутом неперервної освіти Національний авіаційний університет представляли НН Інститут економіки та менеджменту, НН Інститут аеропортів, НН Інститут інформаційно-діагностичних систем, НН Юридичний інститут та НН Інститут аеронавігації.
Майбутні абітурієнти познайомитися із структурою університету, його історією, сьогоденням, організацією навчально-виховного процесу. Кожен із учнів, окрім фахової вичерпної загальної інформації про університет, отримав від представників університету рекламно-інформаційний буклет того навчально-наукового інституту НАУ, куди мріє вступити на навчання, щоб отримати якісну вищу освіту та побудувати вдалу кар’єру.
Будемо сподіватися, що профорієнтаційна робота принесе гарні результати, адже більшість із числа абітурієнтів, які цікавилися НАУ, однозначно наголошували про бажання здобувати вищу освіту саме в Національному авіаційному університеті.