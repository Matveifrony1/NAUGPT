Заголовок: Збори трудового колективу Навчально-наукового Гуманітарного інституту
Дата: 21/12/2015
URL: https://nau.edu.ua/ua/news/2015/12/zbori-gmi.html
==================================================

15 грудня 2015 року відбулися Загальні збори співробітників Навчально-наукового Гуманітарного інституту. Їх відкрив директор Інституту А. Гудманян, потім учасники бурхливими оплесками привітали ювілярів – Н. Булгакову, В. Попова та О. Акмалдінову. Головоючий представив гостей Інституту: директора Навчально-наукового Юридичного інституту, доктора юридичних наук І. Сопілко, члена наглядової ради НАУ І. Липового, а також представника від профкому студентів М. Рощук.
На порядку денному були такі питання: 1) про обрання делегатів на конференцію трудового колективу НАУ та кандидатів до членів вченої ради НАУ; 2) про виконання колективного договору НАУ за 2015 рік і пропозиції до проекту колективного договору на 2016 рік; 3) різне. Довіра делегатам на Конференцію трудового колективу НАУ була висловлена одноголосно. Висування кандидатів у представники до Вченої ради НАУ відбувалося шляхом таємного голосування. Учасникам зборів належало обрати 7 претендентів із 15 запропонованих кафедрами в ході обговорення. Розглянувши виконання Колективного договору 2015, учасники зборів прийняли рішення про те, що Колективний договір в основному виконаний. Серед різного розглядалися питання методичного забезпечення навчального процесу та якості надання освітніх послуг, форм і методів профорієнтаційної роботи, а також організації заліково-екзаменаційної сесії.