Заголовок: Дев’ята Міжнародна виставка «Інноватика в сучасній освіті» і Шоста Міжнародна виставка освіти за кордоном «World Edu»
Дата: 13/10/2017
URL: https://nau.edu.ua/ua/news/2017/10/dev’yata-mizhnarodna-vistavka-innovatika-v-suchasniy-osviti-i-shosta-mizhnarodna-vistavka-osviti-za-kordonom-world-edu.html
==================================================

24–26 жовтня 2017 року відбудеться Дев’ята Міжнародна виставка «Інноватика в сучасній освіті» в Київському Палаці дітей та юнацтва (м. Київ, вул. І. Мазепи, 13).
Організатор: Компанія «Виставковий Світ» за підтримки та участі Міністерства освіти і науки України, Національної академії педагогічних наук України. Свою участь у виставці підтвердили понад 550 учасників із 24 регіонів України, Канади, Польщі, США, Словаччини, Австрії, Чехії та інших країн, серед яких – Національний авіаційний університет.
Роботу виставки супроводжуватимуть понад 60 заходів із актуальних проблем реформування освітньої галузі.
До участі запрошуються освітяни, учні, їхні батьки, студенти, представники освітянської громадськості. На виставці будуть представлені українські та закордонні навчальні заклади освіти. Крім індивідуальних консультацій і особистих зустрічей відвідувачі матимуть можливість прослухати тематичні семінари та презентації, що їх проведуть представники освітніх концернів, коледжів, підготовчих програм і університетів.
Графік роботи виставок:
24–25 жовтня 2017 року: 10.00–18.00;
26 жовтня 2017 року: 10.00–16.00
Вхід вільний. Детальна інформація та сформована програма роботи виставки за посиланням:
http://innovosvita.com.ua