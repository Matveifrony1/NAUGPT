Заголовок: Профорієнтаційна робота в закладах освіти м. Білої Церкви
Дата: 22/03/2016
URL: https://nau.edu.ua/ua/news/2016/3/proforientaczijna-robota-v-zakladax-osviti-m-biloi-czerkvi.html
==================================================

16 березня 2016 р. викладачі НАУ провели профорієнтаційні заходи в ЗНЗ м. Білої Церкви. Університет був представлений навчально-науковими інститутами, факультетами, кафедрою військової підготовки, Інститутом доуніверситетської підготовки та Промислово-економічним коледжем. На запрошення директорів закладів освіти профорієнтаційний урок «Твій вибір – твоє майбутнє» відбувся у ЗНЗ: № 3, № 4, № 10, № 11, № 12, № 13, № 16, № 17, № 18, № 20 та № 21.
Такі заходи допоможуть зорієнтуватися школярам у виборі індивідуальної програми навчання, здійснити вибір вишу, обрати спеціальність, отримати консультацію щодо вступу з бакалаврських програм, умов проживання в гуртожитках, особливостей навчального процесу.
Маємо сподівання, що випускники цих закладів освіти поповнять ряди студентів першого курсу саме Національного авіаційного університету.