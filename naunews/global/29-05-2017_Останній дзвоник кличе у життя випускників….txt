Заголовок: Останній дзвоник кличе у життя випускників…
Дата: 29/05/2017
URL: https://nau.edu.ua/ua/news/2017/5/ostanniy-dzvonik-kliche-u-zhittya-vipusknikiv….html
==================================================

26 травня 2017 року у загальноосвітніх навчальних закладах країни пролунали останні дзвоники, сповістивши випускникам, що закінчилися шкільні роки і розпочалося самостійне життя.
Співробітники НАУ щороку беруть участь у заходах зі святкування Останнього дзвоника.
У 2017 році сотні випускників із 76 навчальних закладів України почули теплі слова вітання від колективу університету та в. о. ректора, професора В. Ісаєнка. На святі прозвучали щирі та теплі слова вітання випускникам, батькам, учителям.
У м. Києві та в окремих регіонах України в гості до випускників завітали представники НН Інституту неперервної освіти, НН Гуманітарного інституту, НН Інституту аеронавігації, НН Юридичного інституту, НН Інституту екологічної безпеки та НН Інституту міжнародних відносин.
Вітальні листівки зі святом Останнього дзвоника отримали понад 4000 ЗНЗ України.
Тож бажаємо випускникам–2017 миру, щастя, здоров’я та успіхів у їхній подальшій долі. Сподіваємося, що більшість із них поповнить нашу велику, працьовиту і дружну родину – Національний авіаційний університет. Нехай попереду на вас чекають нові вершини та досягнення.
Шановні випускники! Будьте завжди вільні, незалежні та впевнені в собі. Зміцнюйте свої крила і летіть до здійснення своїх мрій.