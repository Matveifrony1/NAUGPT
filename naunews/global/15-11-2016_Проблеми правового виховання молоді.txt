Заголовок: Проблеми правового виховання молоді
Дата: 15/11/2016
URL: https://nau.edu.ua/ua/news/2016/11/problemi-pravovogo-vihovannya-molodi.html
==================================================

14 листопада 2016 року за Планом профорієнтаційної роботи Навчально-наукового Юридичного інституту на 2016-2017 н.р. асистент кафедри теорії та історії держави і права Людмила Шапенко разом зі студенткою групи ПР-104 Анною Цезар провела для старшокласників СШ І-ІІІ ступенів з поглибленим вивченням економіки та права № 234 м. Києва бесіду на тему: «Проблеми правового виховання молоді».
Мета зустрічі - обговорення проблем формування громадянського суспільства, зокрема в розрізі виховання молодої особистості як громадянина України, здатного реалізувати свій потенціал у правовій демократичній державі, в якій створюються умови для задоволення особистих та суспільних запитів.
Основна увага була акцентована на необхідності формування правової культури кожного члена суспільства шляхом усвідомлення цінності свободи та прав людини, відповідального ставлення до своїх вчинків, готовності до компетентної участі у громадському та правовому житті.
Наприкінці зустрічі старшокласникам надано інформацію про умови вступу та навчання в НН ЮІ НАУ, спеціалізацію кафедр інституту, а також наукову діяльність та студентське життя, які спрямовані на розкриття творчих та професійних навичок майбутніх правників.