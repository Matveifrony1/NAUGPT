Заголовок: Відбулось засідання методично-редакційної ради університету
Дата: 24/06/2020
URL: https://nau.edu.ua/ua/news/2020/cherven/vidbulos-zasidannya-metodichno-redaktsiynoi-radi-universitetu.html
==================================================

В університеті під головуванням проректора з навчальної роботи Артура Гудманяна відбулося онлайн-засідання методично-редакційної ради на платформі Google Meet.
На розгляд ради подано 106 рукописів навчальної літератури: 14 навчальних посібників та 92 рукописи навчально-методичної літератури (практикуми, методичні рекомендації до різних видів навчальної діяльності). Рукописи надали: Факультет лінгвістики та соціальних комунікацій – 21, Факультет кібербезпеки, комп’ютерної та програмної інженерії – 16, Факультет транспорту, менеджменту і логістики – 14, Аерокосмічний факультет – 12, Факультет аеронавігації, електроніки та телекомунікацій – 11, Юридичний факультет – 10, Факультет екологічної безпеки, інженерії та технологій – 9, Факультет економіки та бізнес-адміністрування – 4, Факультет архітектури, будівництва та дизайну – 4, Факультет міжнародних відносин – 2, Навчально-науковий інститут інноваційних освітніх технологій – 2, Інститут міжнародного співробітництва та освіти – 1.
За підсумками засідання 103 рукописи рекомендовано до друку, два рукописи відхилено, один повернуто на доопрацювання. Всі навчальні посібники рекомендовано на гриф Вченої ради НАУ.