Заголовок: НАУ і група Praedium Consulting Malta об’єднують зусилля для розвитку протимінної діяльності в Україні
Дата: 24/04/2024
URL: https://nau.edu.ua/ua/news/2024/4/nau-i-grupa-praedium-consulting-malta-ob’ednuyut-zusillya-dlya-rozvitku-protiminnoi-diyalnosti-v-ukraini.html
==================================================

23 квітня 2024 року
Національний авіаційний університет та група компаній
РСМ & MAT Kosovo
підписали
Меморандум про базові принципи співпраці
.
Метою меморандуму є
партнерство з підготовки кваліфікованих фахівців у протимінній галузі, зменшення загроз від вибухонебезпечних предметів та впровадження новітніх технологій розмінування.
Група РСМ є однією з
провідних світових організацій
, що спеціалізується на наданні технічної підтримки постраждалим від наземних мін та інших вибухонебезпечних залишків війни. Компанія має багаторічний досвід проведення навчальних програм відповідно до Міжнародних стандартів протимінної діяльності (IMAS).
Співробітництво НАУ та РСМ передбачає
реалізацію низки спільних проєктів
. Зокрема, планується започаткувати на навчальних потужностях університету навчальний курс Praedium Consulting Malta
«Управління ризиками, пов’язаними з вибухонебезпечними залишками війни»
на базі Навчально-наукового інституту неперервної освіти. Цей курс буде орієнтований  на широку аудиторію: громади, підприємства, аграрії та усі зацікавлені у підвищенні рівня безпеки та отриманні знань з управління відповідними ризиками.
У перспективі на базі НАУ розглядається можливість запровадження різноманітних курсів від групи РСМ
з підготовки за стандартами IMAS фахівців зі знешкодження вибухонебезпечних предметів, саморобних вибухових пристроїв, управління якістю протимінної діяльності, розширеного пошуку, управління боєприпасами та безпекою.
«НАУ системно працює з темою протимінної діяльності. Ми відкриті для партнерства. Університет має великий потенціал для роботи в цій сфері — унікальне наукове середовище, вмотивованих студентів-інженерів, значну  інфраструктуру і матеріальну базу», —
зазначила в.о. ректора Ксенія Семенова
.
За участю експертів РСМ в освітні програми НАУ
буде впроваджено нові
дисципліни з теоретичної та практичної підготовки спеціалістів гуманітарного розмінування. Також заплановано проведення науково-дослідних робіт і розробок у сферах робототехніки, геопросторових інформаційних технологій, оперативного обстеження уражених бойовими діями об’єктів тощо.