Заголовок: Інновації для безпеки: в НАУ відбувся семінар з новітніх технологій  від AxxonSoft
Дата: 30/01/2024
URL: https://nau.edu.ua/ua/news/2024/1/innovatsii-dlya-bezpeki-v-nau-vidbuvsya-seminar-z-novitnih-tehnologiy-vid-axxonsoft.html
==================================================

25-26 січня
в Національному авіаційному університеті пройшов навчальний семінар
«Axxon One & Axxon PSIM — Базовий курс»
від компанії AxxonSoft — лідера у сфері інноваційних систем відеоспостереження та безпеки.
У заході взяли участь
студенти та працівники служби безпеки НАУ, а також експерти з таких відомих компаній, як Укртелеком, АрселорМіттал, Літер Інтеграція, Інджой Бізнес та інші.
«У рамках нашого стратегічного партнерства з НАУ, ми провели два дні практичних курсів, де кожен учасник отримав можливість особисто в реальному часі налаштовувати, працювати та експериментувати з передовими технологіями безпеки та відеоспостереження, що базуються на штучному інтелекті», — поділився
Олександр Курінний
, генеральний директор AxxonSoft.
Протягом двох днів учасники детально ознайомилися з передовими технологіями відеонагляду від AxxonSoft —  інноваційними системами Axxon One та Axxon PSIM.
За словами організаторів,
метою даного заходу
було не лише продемонструвати потужні можливості технологій відеоспостереження, а й ознайомити фахівців з їх практичним застосуванням.
Особливу увагу фахівців привернули новітні функції розпізнавання облич та аналітики поведінки людей на відео. Ці технології на основі штучного інтелекту роблять системи безпеки ще більш результативними.
«Ми дізналися про нові функції систем AxxonSoft — розпізнавання облич, аналітику поведінки людей. Це допомагає сучасним системам безпеки бути ефективними», —
поділився враженнями один з учасників.
Крім того, учасники навчилися налаштуванню та практичному застосуванню програмних рішень AxxonSoft для створення комплексних систем відеонагляду будь-якого масштабу.
«Зараз багато людей говорять про штучний інтелект, але дуже мало хто по-справжньому розуміє його можливості та практику застосування в реальному секторі. Я радий, що саме під час цих курсів кожен учасник мав можливість «доторкнутися» до новітніх технологій», —
зазначив Олександр Курінний.
Семінар завершився врученням сертифікатів, які підтверджують кваліфікацію фахівців у галузі інноваційної безпеки на базі AxxonSoft.
«Для нас було надзвичайно важливо почути різноманітні думки від кожного учасника, оскільки тільки так, завдяки зворотньому зв’язку, ми маємо можливість розвиватися і залишатися актуальними на ринку», —
прокоментував пан Олександр.
Цей досвід дав експертам можливість почувати себе підготовленими до викликів і високих стандартів безпеки, які ставлять перед нами сучасні об’єкти.