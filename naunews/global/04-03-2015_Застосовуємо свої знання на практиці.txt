Заголовок: Застосовуємо свої знання на практиці
Дата: 04/03/2015
URL: https://nau.edu.ua/ua/news/2015/3/zastosovuemo-svoi-znannya-na-prakticzi.html
==================================================

25 лютого 2015 року студенти-магістри академічної групи ПР-501М Юридичного інституту разом із доцентом кафедри теорії та історії держави і права Вікторією Череватюк провели для старшокласників загальноосвітньої  школи № 35 міста Києва навчально-виховний захід на тему: «Азбука управління конфліктами».
Його мета – навчити учнів попереджувати конфлікти, виробити комплекс заходів для їх мінімалізації, привити  вміння правильно себе поводити під час конфліктної ситуації, захищатись від деструктивного впливу конфліктів,  а також успішно їх розв’язувати.
Використовуючи анкетування, ділову гру, метод картографії, студенти успішно виконали завдання. Під час бесіди був налагоджений діалог із старшокласниками, вони  активно підтримували спілкування зі студентами, обговорювали конкретні конфліктні ситуації.
Такі заходи сприяють популяризації Юридичного інституту Національного авіаційного університету, а також  допомагають студентам закріплювати на практиці теоретичні знання, отримані ними під час занять з навчальної дисципліни «Конфліктологія».