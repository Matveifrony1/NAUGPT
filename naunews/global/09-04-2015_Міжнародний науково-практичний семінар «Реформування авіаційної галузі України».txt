Заголовок: Міжнародний науково-практичний семінар «Реформування авіаційної галузі України»
Дата: 09/04/2015
URL: https://nau.edu.ua/ua/news/2015/4/mizhnarodnij-naukovo-praktichnij-seminar-reformuvannya-aviaczijnoi-galuzi-ukraini.html
==================================================

31 березня 2015 року в Національному авіаційному університеті за ініціативи керівництва Інституту економіки та менеджменту й Інституту післядипломного навчання за підтримки ректорату відбувся Міжнародний науково-практичний семінар «Реформування авіаційної галузі України».
У вступному слові проректор з науково-педагогічної роботи та міжнародних зв’язків Ірина Зарубінська особливу увагу приділила міжнародним програмам обміну студенів, що актуально у період європейської інтеграції галузі освіти України.
Директор Департаменту фінансів та економіки Державної авіаційної служби України Віктор Зеленков презентував аналітичний звіт і визначив основні перспективи розвитку авіаційної галузі України.
Керівник Інституту ІКАО, почесний професор НАУ,  заслужений діяч освіти України Галина Суслова в своїй доповіді докладно та цікаво описала Нову стратегію ІКАО  в забезпеченні безпеки авіаційної галузі.
Генеральний директор ТзОВ «Авіакомпанія «Атласджет Україна» Сергій Підгородецький як представник «нового» учасника авіаційного ринку описав існуючий інвестиційний клімат та конкурентне середовище на ринку авіаційних перевезень України.
Технічний директор авіакомпанії «ХОРС» Сергій Сахно надав практичні рекомендації з підготовки персоналу для технічного обслуговування авіакомпанії.
Колектив кафедри міжнародної економіки висловлює глибоку подяку за організацію семінару керівництву НАУ та гостям!