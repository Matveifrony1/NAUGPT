Заголовок: Навчання фахівців аеродромних служб: курси підвищення кваліфікації
Дата: 02/10/2024
URL: https://nau.edu.ua/ua/news/2024/10/navchannya-fahivtsiv-aerodromnih-sluzhb-kursi-pidvishchennya-kvalifikatsii.html
==================================================

У Навчально-науковому інституті неперервної освіти Національного авіаційного університету успішно
завершилися курси підвищення кваліфікації за програмою «Технічна експлуатація аеродромів».
Ці курси були призначені для фахівців аеродромних служб авіаційних підприємств України.
Серед слухачів курсів були
представники провідних авіаційних підприємств та організацій, зокрема ДП «Міжнародний аеропорт «Львів» ім. Д. Галицького», КП «Міжнародний аеропорт «Київ» (Жуляни), АТ «АНТОНОВ», ТОВ «Аерокомпані-Слобідка», КП БМР «Білоцерківський вантажний авіаційний комплекс», ТОВ «Оксаванекспорт ЛТД», Центру авіаційного забезпечення Національної поліції України, а також кафедри військової підготовки НАУ.
Курс проводили
досвідчені фахівці: заступник директора ННІНО, кандидат технічних наук, доцент
Микола Шинкарчук
та провідний фахівець ННІНО
Володимир Урілов
.
Програма курсів зазнала суттєвих змін у зв’язку з впровадженням нових нормативних документів Міжнародної організації цивільної авіації ІCAO та Європейського агентства з безпеки польотів (EASA).
Основні нововведення включали:
вивчення системи класифікаційного параметра повітряного судна — класифікаційного параметра покриття (ACR — PCR) відповідно до курсу ICAO OAPSR/0564
набуття компетенцій для управління переходом від класифікаційного номера повітряного судна — класифікаційного номера покриття (ACN - PCN) до ACR – PCR;
знайомлення з методом оцінки стану аеродромних покриттів Pavement Condition Index (PCI);
вивчення європейських стандартів у галузі будівництва асфальтобетонних аеродромних покриттів;
огляд сучасних підходів у сфері технічної експлуатації аеродромів.
Організаційно-методичне забезпечення навчального процесу здійснював
Навчально-консультативний центр підвищення кваліфікації ННІНО.
Для отримання додаткової інформації щодо курсів
можна звертатися за телефоном: 406 70 34 або електронною поштою:
kpk@nau.edu.ua
.