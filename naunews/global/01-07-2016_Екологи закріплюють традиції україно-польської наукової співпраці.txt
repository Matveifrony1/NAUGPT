Заголовок: Екологи закріплюють традиції україно-польської наукової співпраці
Дата: 01/07/2016
URL: https://nau.edu.ua/ua/news/2016/6/ekologi-zakriplyuyut-traditsii-ukraino-polskoi-naukovoi-spivpratsi.html
==================================================

24 червня 2016 року в залі засідань ректорату НАУ відбулася зустріч в.о. ректора В. Харченка з представниками Жешувського технологічного університету (м. Жешув, Польща): деканом факультету будови машин та авіації Ярославом Семп та завідувачем кафедри двигунів внутрішнього згорання і транспорту Казимиром Лейда. Візит делегації із польського університету став доброю традицією і цього року гості вже вчетверте завітали до НАУ. Традиційно теплу зустріч колег організували представники кафедри екології ННІЕБ та Центру хіммотології та сертифікації ПММ і ТР.
У рамках зустрічі відбулися перемовини щодо проведення подальших спільних навчальних та наукових проектів між Національним авіаційним університетом та Жешувським технологічним університетом. Учасники зустрічі запросили представників університетів до участі у майбутніх конференціях та конкурсах. Особливим та найбільш вагомим результатом візиту стало досягнення взаємної згоди сторін щодо організації участі у європейських програмах академічної мобільності, а саме ЕРАЗМУС+. Участь у такого роду проектах надасть можливість молодим науковцям та викладачам максимально реалізувати свій науковий та педагогічний потенціал.