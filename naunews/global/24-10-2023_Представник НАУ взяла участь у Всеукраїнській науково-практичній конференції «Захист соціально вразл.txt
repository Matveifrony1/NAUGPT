Заголовок: Представник НАУ взяла участь у Всеукраїнській науково-практичній конференції «Захист соціально вразливих груп: міжнародний та національний виміри»
Дата: 24/10/2023
URL: https://nau.edu.ua/ua/news/2023/10/predstavnik-nau-vzyala-uchast-u-vseukrainskiy-naukovo-praktichniy-konferentsii-zahist-sotsialno-vrazlivih-grup-mizhnarodniy-ta-natsionalniy-vimiri.html
==================================================

Нещодавно завідувачка кафедри теорії та історії держави й права Юридичного факультету НАУ Олена Макеєва представила НАУ на Всеукраїнській науково-практичній конференції «Захист соціально вразливих груп: міжнародний та національний виміри».
Організаторами заходу виступили Інститут держави і права імені В. М. Корецького НАН України та Громадська організація «Інкубатор демократичних ініціатив».
Конференція організована в межах проєкту «Сила права: вирішення правових проблем соціально вразливих груп», що реалізується ГО «Інкубатор демократичних ініціатив» у співпраці з Координаційним центром з надання правової допомоги та Вищою школою адвокатури Національної асоціації адвокатів України.
Також даний захід є складовою проєкту «Сприяння соціальній згуртованості в Україні / Пункт 7» за підтримки Американської асоціації юристів Ініціативи з верховенства права (ABA ROLI).
У Конференції взяли участь відомі вчені та практики у сфері юриспруденції, а також представники органів державної влади, наукових та освітніх установ.
Під час пленарного засідання виступали відомі науковці, практикуючі юристи, аспіранти, студенти, які обговорювали проблеми захисту соціально вразливих груп, міжнародний та національний механізми захисту прав соціально вразливих груп, особливості захисту прав в умовах повномасштабної російської агресії.
Завідувач кафедри теорії та історії держави і права НАУ Олена Макеєва виступила із доповіддю «Соціальні права і
соціальна держава: співвідношення та взаємозв’язок».
Даний захід відбувся у рамках підписаного Меморандуму про співпрацю між Інститутом держави і права імені В. М. Корецького НАН України та Національним авіаційним університетом.
Наукові заходи такого рівня мають важливе пізнавальне значення та сприяють підвищенню професійної компетентності викладачів.