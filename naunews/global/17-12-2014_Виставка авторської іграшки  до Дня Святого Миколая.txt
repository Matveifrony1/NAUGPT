Заголовок: Виставка авторської іграшки  до Дня Святого Миколая
Дата: 17/12/2014
URL: https://nau.edu.ua/ua/news/2014/12/vistavka-avtorskoi-igrashki-do-dnya-svyatogo-mikolaya.html
==================================================

15 грудня 2014 року в Національному авіаційному університеті до Дня Святого Миколая відбулася виставка студентських робіт на тему «Авторська іграшка», яку провела кафедра дизайну інтер’єру.
Автори ляльок -  студенти 1 курсу напряму підготовки «Дизайн» груп ДЗ-101 та ДЗ-102. Вони під керівництвом ст. викладача кафедри дизайну інтер’єру Олени Сідорової розробили і виготовили з різних матеріалів (тканина, проволока, нитки, ґудзики, металеві пластини, бісер тощо) кумедні  м’які іграшки (кози, коники, коти), витончені та елегантні авторські ляльки,  іронічні літаки та гелікоптери.
Студентські роботи були виставлені в холі 1 корпусу. Там було проведено конкурс на кращу авторську ляльку.
І місце отримав Богдан Кучер (гр..101) за іграшку «Фантастичний літак»;
ІІ місце поділили Альона Саулко (гр.102) за ляльку «Ренесансна дама» та Василина Бойчук (гр. 102) за ляльку «Світська дама»;
ІІІ місце поділили Марина Катсон (гр. 101) за ляльку «Солоха» та Юлія Цвар (гр.102) за ляльку «Новорічна Коза».
Вітаємо переможців!
Після проведення виставки було вирішено подарувати іграшки дитячому будинку.