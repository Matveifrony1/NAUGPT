Заголовок: Звіт з наукової діяльності у МОН України
Дата: 14/02/2018
URL: https://nau.edu.ua/ua/news/1/2/zvit-z-naukovoi-diyalnosti-u-mon-ukraini.html
==================================================

13 лютого 2018 року в Міністерстві науки і освіти України був заслуханий звіт з наукової діяльності НАУ за 2017 рік. Здобутки Національного авіаційного університет представив проректор з наукової роботи, доктор технічних наук, професор, заслужений діяч науки і техніки України, лауреат Державної премії України в галузі науки і техніки Володимир Петрович Харченко.
З метою оптимізації наукової роботи в університеті рішенням Вченої ради університету визначено стратегічні напрями розвитку науки в НАУ: авіаційно-космічні технології, інформаційні технології (кібербезпека, штучний інтелект), екобіотехнології, енергозберігаючі технології та матеріалознавство. Ці напрями об’єднують навчально-наукові, навчально-дослідні інститути і центри, що здійснюють наукові дослідження та підготовку наукових кадрів вищої кваліфікації.
Важливим аспектом наукової діяльності університету є науково-дослідна робота та госпдоговірна наукова діяльність. У 2017 році виконувалось 29 науково-дослідних робіт за рахунок базового фінансування. Було укладено 7 міжнародних договорів та отримано 3 гранти на виконання робіт за відповідними програмами.
Більш детально інформація щодо наукових здобутків представлена у презентації.
Презентація скачати...
12 лютого 2018 року на ЗПС аеродрому БВАК (м. Біла Церква), відбувся перший підйом колісного варіанту безпілотного повітряного судна (БПС) М-56 «Модуль» розробки НВЦБА «Віраж» Національного авіаційного університету. Температура повітря -2
0
С, вітер 4 м/с. У тестовому польоті перевірялась відповідність розрахункових ЛТХ до отриманих у реальному польоті. Середня швидкість польоту М-56 «Модуль» була 21м/с а максимальна – 35 м/с. Безпілотне повітряне судно побудоване за схемою «літаюче крило» великого видовження. Розмах крила складає біля 5м а стартова маса сягає до 15 кг.
БПС М – 56  «Модуль» призначене для тривалого моніторингу територій впродовж до 4 год та на висотах 50 – 3000 м. За час випробувань розробники мають наміри отримати  результати застосування на БПС різноманітної фото-  відеоапаратури, перевірити працездатність та надійність бортових та наземних систем комплексу у складі БПС М-56 «Модуль» та його наземної станції керування.