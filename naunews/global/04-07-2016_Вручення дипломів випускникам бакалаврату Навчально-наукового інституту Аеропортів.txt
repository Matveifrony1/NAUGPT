Заголовок: Вручення дипломів випускникам бакалаврату Навчально-наукового інституту Аеропортів
Дата: 04/07/2016
URL: https://nau.edu.ua/ua/news/2016/7/vruchennya-diplomiv-vipusknikam-bakalavratu-navchalno-naukovogo-institutu-aeroportiv.html
==================================================

1 липня 2016 року в актовій залі Національного авіаційного університету відбулися урочисті збори з нагоди вручення дипломів випускникам Навчально-наукового інституту Аеропортів за освітнім ступенем «Бакалавр» за напрямом підготовки «Дизайн», «Архітектура», «Будівництво».
З вітальним словом до випускників звернулися директор інституту Аеропортів Октябрина Чемакіна, завідувач кафедри комп'ютерних технологій дизайну і графіки Юрій Ковальов, завідувач кафедри архітектури Юрій Дорошенко, завідувач кафедри комп'ютерних технологій будівництва Олександр Лапенко.
Випускникам напряму підготовки «Дизайн», «Архітектура» і «Будівництво» були вручені дипломи нового, європейського зразка. Крім того, бакалаврам було вручено грамоти за особливі успіхи у навчанні, здобутки у науково-дослідницькій і проектній діяльності та за вагомий внесок в розвиток студентського самоврядування. Випускники виголосили слова подяки своїм викладачам і Альма-матер.
Вітаємо бакалаврів із випуском!