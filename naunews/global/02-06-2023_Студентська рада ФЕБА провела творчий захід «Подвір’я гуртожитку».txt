Заголовок: Студентська рада ФЕБА провела творчий захід «Подвір’я гуртожитку»
Дата: 02/06/2023
URL: https://nau.edu.ua/ua/news/2023/6/studentska-rada-feba-provela-tvorchiy-zahid-podvir’ya-gurtozhitku.html
==================================================

Студентська рада факультету економіки та бізнес-адміністрування (СР ФЕБА) уже традиційно зібрала творчих, креативних та яскравих митців Національного авіаційного університету. 30 травня 2023 року на території Студентського містечка було СР ФЕБА проведено творчий захід - «Подвір’я гуртожитку».
Розпочались виступи з привітань в.о. голови СР ФЕБА Сніжани Думбрави, яка натхненно побажала присутнім стійкості, мотивації й креативу, ознайомила із цілями збору донатів на захисників, а також нагадала про правила поведінки на території НАУ й під час оголошення повітряної тривоги та на імпровізованій сцені «Подвір’я гуртожитку» виступили із музичними композиціями, авторськими віршами, запальними піснями творчі здобувачі вищої освіти Ткачук Мілена, Ярошенко Юлія, Іванов Євгеній, Наумович Алла, Пархоменко Гліб, Закер’я Вероніка та Гурт «Соня, Толя і Артем».
СР ФЕБА пригощали гостей смаколиками від спонсорів, а також облаштували лаундж-зону за підтримки NAU HAB та партнерів.
Організований збір добровільних донатів було направлено на підтримку наших захисників. Творчий вечір розкрив не лише творчість студентів, а й створив простір для комунікації, відпочинку та заряду новою енергією на навчання, волонтерство і взаємопідтримку у військовий час.