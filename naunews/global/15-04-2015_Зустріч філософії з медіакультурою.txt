Заголовок: Зустріч філософії з медіакультурою
Дата: 15/04/2015
URL: https://nau.edu.ua/ua/news/2015/4/zustrich-filosofii-z-mediakulturoyu.html
==================================================

9 квітня 2015 року на кафедрі філософії відбулася презентація монографії «Медіакультура в дзеркалі філософії історії», підготовлена докторанткою кафедри філософії Гуманітарного інституту кандидатом філософських наук, доцентом Л. Ороховською.
У монографії поданий новий погляд на відображенні масмедійної реальності в теоретичній культурі філософсько-історичного пізнання. Робота виконана на стику низки гуманітарних і соціальних наук. На думку дисертантки, світ, що дедалі тісніше пов’язаний економічно, не може існувати, якщо люди не навчаться поважати культурне розмаїття і не прийдуть до єдності на основі людяності. З метою виживання людства досить гостро стоїть проблема толерантності. Медіакультура в таких умовах покликана виховувати взаємну терпимість, взаєморозуміння людей шляхом обміну духовних цінностей, культурних взірців.
Під час дискусії свої позиції висловили д.філос.н., професори Л. Дротянко та В. Онопрієнко, к.філос.н., професор О. Матюхіна, докторанти каф. філософії НАУ, к.філос.н., доценти І. Литовченко та С. Ягодзінський, к.філос.н., доцент Н. Сухова.
Була висловлена спільна думка про серйозний новаторський характер представленого дослідження, який має актуальну практичну спрямованість. В умовах, коли маніпуляція суспільною свідомістю й інформаційні війни стали реальністю, коли ті, хто створюють медіатексти, роблять це з метою вирішення комерційних та соціально-політичних завдань, постає необхідність введення медіа-освіти в школі та вищих навчальних закладах.