Заголовок: Меморандум з Управлінням Державної служби якості освіти у Київській області
Дата: 03/09/2020
URL: https://nau.edu.ua/ua/news/2020/veresen/memorandum-z-upravlinnyam-derzhavnoi-sluzhbi-yakosti-osviti-u-kiivskiy-oblasti.html
==================================================

Національним авіаційним університетом підписано Меморандум про співпрацю з Управлінням Державної служби якості освіти у Київській області. Мета співпраці – удосконалення освітньої діяльності та створення умов для більш повного використання ключових компетенцій та ресурсів установ в інтересах розвитку освітньої системи України. Меморандум підписали ректор НАУ Володимир Ісаєнко та начальник управління Людмила Алексєєнко-Лемовська.
Меморандум передбачає такі напрями співпраці: проведення спільних заходів (проєктів), розробку і втілення освітніх та інформаційних програм і курсів, підготовку освітніх експертів до проведення інституційного аудиту в закладах освіти, участь у підвищенні кваліфікації науково-педагогічних і педагогічних працівників, консультування, відслідковування громадської думки щодо якості освітньої діяльності тощо.
Сторони скоординували спільну діяльність, намітили плани на перспективу, обговорили хід виконання цієї угоди, а також необхідні умови як для ефективної роботи установ, так і для досягнення намічених цілей.