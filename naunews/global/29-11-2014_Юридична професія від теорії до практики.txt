Заголовок: Юридична професія: від теорії до практики
Дата: 29/11/2014
URL: https://nau.edu.ua/ua/news/2014/11/yuridichna-profesiya-vid-teorii-do-praktiki.html
==================================================

26 листопада 2014 року в Юридичному інституті за участю учнів шкіл та ліцеїв м. Києва відбувся круглий стіл на тему: «Юридична професія: від теорії до практики», який сприяв більш чіткому вираженню мотивів вибору професії  та професійній спрямованості особистості.
У ньому взяли участь учні загальноосвітніх навчальних закладів міста Києва, а саме: середніх загальноосвітніх шкіл № 46, № 35, № 319, № 234, авіакосмічного ліцею ім. Сікорського та НВК № 9 м. Фастова.
Представники кафедр Юридичного інституту у своїх виступах зробили наголос на необхідності ефективного формування особистісних якостей майбутніх фахівців та професійній спрямованості особистості.
Студенти груп ПР-104, ПР-106 Святослав Кондратчук, Ігор Кучеренко, Настасія Франківська, Анюта Шевчук ознайомили учасників з особливостями адвокатської, суддівської, прокурорської, нотаріальної та інших видів юридичної діяльності.
Директор Юридичного інституту Ірина Сопілко вручила подяки учасникам та запросила їх брати участь у подальших заходах інституту.