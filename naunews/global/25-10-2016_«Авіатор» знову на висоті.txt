Заголовок: «Авіатор» знову на висоті
Дата: 25/10/2016
URL: https://nau.edu.ua/ua/news/2016/10/aviator-znovu-na-visoti.html
==================================================

22 жовтня 2016 року в Національному технічному університеті України «КПІ ім. І. Сікорського» відбувся відкритий Кубок міста Києва зі спортивної аеробіки. Ці змагання є відбірковими до фіналу Кубку України.
Збірна команда НАУ зі спортивної аеробіки під керівництвом завідувача кафедри фізичного виховання та спортивної підготовки Навчально-наукового гуманітарного інституту Н. Турчиної та старшого викладача кафедри С. Оргєєвої досягла відмінних результатів. Посівши І місце в програмі степ-аеробіка, ІІ місце в програмі аероденс, вона виборола право представляти місто Київ у фіналі Кубку України.
Щиро вітаємо Юлію Вичкіну, Дар’ю Надженко, Яну Єременко, Ольгу Ізместьєву, Альбіну Посенко, Тетяну Прус, Оксану Грабарчук, Яну Поліно, Ірину Тептіну, Поліну Ніколаєнко з яскравою перемогою та бажаємо успіхів у фіналі Кубку України!