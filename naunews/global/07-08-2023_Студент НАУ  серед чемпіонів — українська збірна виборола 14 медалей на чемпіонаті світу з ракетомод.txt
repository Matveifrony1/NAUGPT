Заголовок: Студент НАУ  серед чемпіонів — українська збірна виборола 14 медалей на чемпіонаті світу з ракетомодельного спорту
Дата: 07/08/2023
URL: https://nau.edu.ua/ua/news/2023/8/student-nau-sered-chempioniv-—-ukrainska-zbirna-viborola-14-medaley-na-chempionati-svitu-z-raketomodelnogo-sportu.html
==================================================

Збірна України з ракетомоделювання вразила світову спільноту своїми навичками та досягненнями на недавньому чемпіонаті, який відбувався в Остіні, Техас, США з 2 по 7 липня. Такі змагання проводяться раз на два роки починаючи з 1972 року. Згідно з
офіційним звітом
, українські ракетомоделісти вибороли 14 нагород, 6 з яких — золоті медалі.
Цьогорічний турнір став особливо випробувальним для команди, оскільки українські спортсмени стикнулися з викликами, пов'язаними зі складними умовами підготовки. Внаслідок воєнного стану та обмежень на польоти в Україні, ракетомоделісти були позбавлені можливості практикувати запуск ракет. На додачу, організатори змагань ввели нові вимоги до двигунів лише за пів року до старту, що вимагало від спортсменів негайних змін своїх моделей без можливості реальних тестів перед чемпіонатом.
Не зважаючи на всі ці труднощі, українська команда продемонструвала вагомий результат.
У загальнокомандному неофіційному заліку наша юніорська збірна посіла 2 місце.
Серед чемпіонів студент Національного авіаційного університету групи ЛВ-201 АКФ Мозок Денис, який у командному заліку серед юніорів посів 2 місце у класі S4A — моделі планерів із прискорювачем на тривалість польоту. Склад команди: Денис Мозок (Шостка), Родіон Струзман (Дніпро), Софія Фісун (Дніпро), Михайло Дубровний (Дніпро).
А в індивідуальному заліку - 1 місце у класі S4A — моделі планерів із прискорювачем на тривалість польоту.
Ракетомодельний спорт — це технічний вид змагань, в якому учасники беруть участь у розробці, запуску та керуванні ракетними та планерними моделями. Змагання відбуваються в різних класах, де спортсмени змагаються за висоту польоту або тривалість польоту, а також за відповідність зовнішнього вигляду моделі оригінальній ракеті.
Вітаємо Дениса Мозока та бажаємо йому нових досягнень та рекордів. Пишаємось нашим студентом!