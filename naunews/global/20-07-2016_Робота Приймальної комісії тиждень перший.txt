Заголовок: Робота Приймальної комісії: тиждень перший
Дата: 20/07/2016
URL: https://nau.edu.ua/ua/news/2016/7/robota-priymalnoi-komisii-tizhden-pershiy.html
==================================================

Минув перший тиждень роботи Приймальної комісії. Це майже половина терміну приймання документів. І попередній аналіз статистичних даних засвідчує певні тенденції. Зокрема, якщо порівняти з попереднім роком, то явними лідерами залишилися Навчально-науковий інститут Комп’ютерних інформаційних технологій, причому кількість заяв цьогоріч зросла до 3591 проти минулорічних 2954. Поліпшив цей показник і Навчально-науковий інститут Міжнародних відносин - 3322 заяви проти 2596 минулого року. На третє місце на п’єдесталі лідерів вийшов Навчально-науковий Гуманітарний інститут – 1857 заяв проти 1159 минулого року. «Гуманітарії» витіснили з третього місця Факультет економіки і підприємництва, на який минулого року за перший тиждень було подано 2077 заяв, а цього року тільки 1731.
Досить цікава статистика і за 1 пріоритетом. Тут лідер залишився незмінним - Навчально-науковий інститут Комп’ютерних інформаційних технологій. Проте він зазнав втрат. Цього року до ННІКІТ подано 296 заяв 1 пріоритету, а минулого їх було 345. На другому місці залишився Навчально-науковий інститут Міжнародних відносин – 258 проти 222 минулого року. «Бронза» на цьому етапі перегонів належить Навчально-науковому Гуманітарному інституту – 118 заяв проти 114 минулого року.
За кількістю заяв за спеціалізаціями  «правознавство» лідирують - 1242 заяви, «переклад (англійська мова та друга іноземна мова» - 1037 заяв та «інженерія програмного забезпечення» - 844 заяви. Звісно, статистичні дані ще зазнають змін, але ми бажаємо, щоб для всіх вони були на краще.
Розповісти про особливості роботи Приймальної комісії в цій вступній кампанії ми попросили відповідального секретаря цієї комісії Олега Ткаліча.
Цього року з’явилося таке поняття, як широкий конкурс для абітурієнтів, які вступають на ступінь бакалавра на основі повної загальної середньої освіти. Що це таке? У зв’язку з тим, що 25 квітня минулого року з’явився новий перелік спеціальностей. Кожен ВНЗ розробив та узгодив з МОН акт узгодження спеціальностей. З’явився новий термін «освітня програма». Тобто та програма, за якою навчаються студенти чотири роки за програмою «Бакалавра» і 1,5 - 2 роки за програмами підготовки освітньо-кваліфікаційного рівня «Спеціаліст» та освітнього ступеня «Магістр». Кожна спеціальність може включати в себе як спеціалізацію, так і освітні програми. І їхня кількість може бути необмеженою. На розсуд вишів. Поняття широкого конкурсу приймається тільки для спеціальностей, оскільки кожен абітурієнт бере участь у конкурсі на спеціальність, а не на освітню програму. На перший курс у нас немає фіксованого обсягу державного замовлення, як було завжди. Фіксований обсяг державного замовлення є на спеціальності, де є творчий конкурс. У нас це дизайн, архітектура та журналістика. Для  всіх інших спеціальностей є таке поняття, як «максимальний обсяг державного замовлення». Тобто від нуля до максимального значення зазначеного в Пропозиціях погоджених з МОН України, що не перевищує ліцензовані обсяги. Максимальний обсяг надавався таким чином. Дані державного замовлення за попередній рік збільшувалися до 25 відсотків. Отже в даному випадку ми не маємо фіксованого державного замовлення. Оскільки кожен абітурієнт сам приносить з собою певне бюджетне місце на певну спеціальність. На жаль, абітурієнти не зовсім розуміють, як працює широкий конкурс максимальний обсяг і подають документи за кількома освітніми програмами. Вони не розуміють, що вони в одному й тому ж списку, але з різними пріоритетами, а через це вони втрачають можливості подати більшу кількість заяв.
Друга особливість – це електронний вступ на перший курс для денної форми навчання. Минулого року він  був комбінований: подавали як електронні заяви, так і паперові. Цього року подавати паперові заяви мають право тільки пільгові категорії.
Третя особливість – надмірне навантаження на базу ЄДЕБО, оскільки абітурієнти прикріплюють додатки своїх атестатів до заяв. Це створює проблеми для абітурієнтів, для самої бази і для приймальної комісії. Через це членам комісії доводиться приходити на роботу о 5-ій чи о 6-ій ранку, щоб виконати потрібну роботу, поки немає великого навантаження на систему.
Ще однією проблемою на початку кампанії було те, що змінювалися форми електронних заяв для абітурієнтів. Встановлену форму МОНУ довелося змінити, оскільки було багато помилок.
Наступною і найбільш вагомою проблемою даної вступної кампанії є некоректне доведення інформаційною системою Конкурс (vstup.info) даних стосовно максимальних обсягів державного замовлення на підготовку здобувачів вищої освіти, оскільки я так розумію, система не відображає місця виставлені ВНЗ на широкий конкурс, а відображає місця фіксованих обсягів державного замовлення і таким чином абітурієнти бачать в системі за певними ВНЗ (які мають максимальні обсяги ДЗ) нулі, що збиває їх з пантелику і абітурієнт не подає заяву до такого ВНЗ. Останні 2-3 дні ми це і бачимо за статистикою подачі заяв та звернень абітурієнтів на телефонні лінії консультаційного центру, груп у соціальних мережах та інших засобах комунікацій. Ми звернулися до адміністраторів інформаційної системи Конкурс (vstup.info) з проханням розмістити наші Пропозиції максимальних обсягів державного замовлення на їхньому сайті для інформування абітурієнтів, нам відповіли що працюють над цим питанням. Нажаль, кожен день ми втрачаємо потенційних абітурієнтів із-за відсутності інформації для них на зазначеному ресурсі. Тому прошу всіх абітурієнтів переглядати не тільки vstup.info, а заходити на сайт НАУ і там побачити пропозиції по всіх освітніх ступенях та освітньо-кваліфікаційних рівнях за яким Національний авіаційний університет оголосив набір у 2016 році.
http://nau.edu.ua/ua/news/2016/7/do-uvagi-abiturientiv.html
http://nau.edu.ua/ua/news/2016/7/uvaga-zatverdzheno-obsyagi-derzhavnogo-zamovlennya-na-osvitniy-stupin-magistr-ta-osvitno-kvalifikatsiyniy-riven-spetsialist.html
Чекаємо на вас шановні абітурієнти!
http://fakty.ictv.ua/ru/index/view-media/id/140249
http://fakty.ictv.ua/ua/index/view-media/id/140658/album/93