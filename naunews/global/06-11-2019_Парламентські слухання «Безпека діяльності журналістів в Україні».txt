Заголовок: Парламентські слухання «Безпека діяльності журналістів в Україні»
Дата: 06/11/2019
URL: https://nau.edu.ua/ua/news/2019/11/parlamentski-sluhannya-bezpeka-diyalnosti-zhurnalistiv-v-ukraini.html
==================================================

Студенти та викладачі кафедри журналістики Факультету міжнародних відносин взяли участь у парламентських слуханнях «Безпека діяльності журналістів в Україні: стан, проблеми і шляхи їх вирішення».
Слухання розпочалися з доповіді Голови Комітету Верховної ради України з питань свободи слова Нестора Шуфрича, виступів журналіста Укрінформу Романа Сущенко, голови Національної спілки журналістів України Сергія Томіленка. правозахисників та керівників громадських організацій.
Доповіли журналістам про свою діяльність представники силових структур, зокрема, заступник Міністра внутрішніх справ України Антон Геращенко та Голова Національної поліції України Ігор Клименко.
У частині загального обговорення мали змогу виступити журналісти національних і регіональних ЗМІ, представники міжнародних організацій, інститутів громадянського суспільства та народні депутати України.
Результатом парламентських слухань, що відбулися вперше за 10 років, стали проект Постанови Верховної Ради України та включені до проекту рекомендації для органів державної влади різних рівнів щодо безпеки професійної діяльності журналістів.