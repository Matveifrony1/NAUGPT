Заголовок: Літак ТУ-134 в колекції Державного музею авіації НАУ
Дата: 03/12/2014
URL: https://nau.edu.ua/ua/news/2014/12/litak-tu-134-v-kolekczii-derzhavnogo-muzeyu-aviaczii-nau.html
==================================================

У ніч з 28 на 29 листопада 2014 року відбулася операція з перебазування від Міжнародного аеропорту «Бориспіль» до Державного музею авіації Національного авіаційного університету пасажирського літака Ту-134А-3 спеціального призначення, який належав урядовому авіазагону «Україна» і протягом 15 років використовувався для офіційного перевезення вищих посадовців держави.
Ту-134А-3 був побудований у 1979 році. В 1980 році авіалайнер розпочав працювати на регулярних лініях «Аерофлоту» міжнародного сполучення і використовувався для перевезення гостей Олімпіади-80, яка відбулась у СССР. З 1993 року літак був переданий до парку авіакомпанії «Міжнародні авіалінії України». До складу урядового авіазагону «Україна», який обслуговує офіційні візити вищих посадовців країни, включаючи Президента, лайнер увійшов у 1997 році. За 15 років служби Ту-134А-3 не раз доставляв посадових осіб Уряду України до багатьох країн світу з офіційними візитами. У 2012 році літак було виведено з експлуатації як застарілий.
Відтепер унікальна машина буде збережена для історії в колекціях Державного музею авіації НАУ, де побачити її зможе кожен.
ПРО ПЕРЕБІГУ УНІКАЛЬНОЇ ТРАНСПОРТНОЇ ОПЕРАЦІЇ:
http://tim5000.livejournal.com/33657.html
http://fakty.ictv.ua/ua/index/view-media/id/74945
http://korrespondent.net/kyiv/3449961-nochui-po-ulytsam-kyeva-provezly-prezydentskyi-samolet-fotoreportazh#7
http://society.lb.ua/life/2014/11/30/287696_kievu_nochyu_provezli_tu134.html