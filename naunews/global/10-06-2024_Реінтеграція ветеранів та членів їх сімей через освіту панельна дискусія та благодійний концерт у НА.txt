Заголовок: Реінтеграція ветеранів та членів їх сімей через освіту: панельна дискусія та благодійний концерт у НАУ
Дата: 10/06/2024
URL: https://nau.edu.ua/ua/news/2024/6/reintegratsiya-veteraniv-ta-chleniv-ih-simey-cherez-osvitu-panelna-diskusiya-ta-blagodiyniy-kontsert-u-nau.html
==================================================

13 червня о 15:30
у стінах Національного авіаційного університету відбудеться зустріч-обговорення та благодійний концерт для ветеранів та членів їхніх сімей.
Що передбачено в програмі і чому варто відвідати цей захід?
Обговоримо найважливіше —
освітні пільги як важливий інструмент соціальної адаптації для ветеранів російсько-української війни
.
Питання, тематичні блоки, що будуть висвітлені під час зустрічі
, а також деталі щодо затишного концерту.
Майбутні перспективи центрів ветеранського розвитку в Україні як інструменту формування і реалізації державної політики у сфері професійної адаптації, зайнятості, підвищення конкурентоспроможності на ринку праці ветеранів. Професійна адаптація ветеранів та членів їх сімей за рахунок коштів бюджетної програми Мінветеранів.
Стратегія та принципи роботи центру ветеранського розвитку на базі Національного авіаційного університету.
Надання державної цільової підтримки деяким категоріям громадян для здобуття професійної (професійно-технічної), фахової передвищої та вищої освіти, зокрема ветеранам війни.
Система комплексної соціальної підтримки для ветеранів та членів їх сімей.
Ваучери на навчання для ветеранів та членів їх сімей, організація власного бізнесу.
Міські програми захисту та підтримки ветеранів війни та членів їх сімей.
Особливості вступної кампанії – 2024 (коледж, бакалаврат, магістратура) для ветеранів війни. Перспективні спеціальності.
Та інші важливі теми. Під час зустрічі
ви зможете поставити всі актуальні для вас питання і отримати відповіді
з перших вуст.
В рамках заходу буде проведена
панельна дискусія
(
з 17:00 до 18:00
) за участі експертів з різних організацій, залучених у масштабний та важливий проєкт реінтеграції ветеранів.
Для гостей виступить запрошений рок-гурт Gvozd Band
(фронтмени: Генадій Гвоздь, Сергій Львов).
Адреса проведення заходу:
проспект Любомира Гузара, 1. Національний авіаційний університет.
З 15:00 до 15:30
— збір гостей
у актовій залі першого корпусу НАУ
(буде організований вільний вхід у корпус, передбачена допомога та підтримка у разі необхідності). Тривалість заходу, включаючи концерт, —
до 18:00
.
По всіх уточнюючих питаннях щодо основної програми зустрічі, участі в панельній дискусії, організаційних аспектах ви завжди можете звернутися до
Олега Батрака
,
+38 063 777 22 66
.
Будемо раді бачити кожного і кожну — всіх, кому небайдужа та важлива тема! Нам надзвичайно важливо створити конструктивне обговорення актуальних питань, проблем і шляхів їх вирішення в комфортній, затишній атмосфері, де кожен буде почутим. Зробимо це разом!