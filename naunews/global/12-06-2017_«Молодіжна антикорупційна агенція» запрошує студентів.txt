Заголовок: «Молодіжна антикорупційна агенція» запрошує студентів
Дата: 12/06/2017
URL: https://nau.edu.ua/ua/news/2017/6/molodizhna-antikoruptsiyna-agentsiya-zaproshue-studentiv.html
==================================================

22-26 червня у смт. Лазурне (Херсонська область) на базі відпочинку «Колос» Херсонського державного аграрного університету за ініціативи ГО «Молодіжна антикорупційна агенція» відбудеться всеукраїнський студентський захід «Student Education Wave Fоrum TAVRIA 2017». Метою заходу є розвиток лідерського потенціалу студентської молоді, підвищення рівня знань учасників у питаннях забезпечення якості вищої освіти та обмін досвідом громадської діяльності. В рамках заходу відбудеться святкування Дня молоді. Під час форуму планується презентація онлайн-порталів неформальної освіти, тренінги від членів Національного агентства із забезпечення якості вищої освіти, обговорення законопроекту «Про освіту» тощо.
Для реєстрації необхідно до 16 червня включно заповнити онлайн-анкету за посиланням goo.gl/mlgMro. Підтвердження участі надійде аплікатам на їхні електронні адреси не пізніше 18 червня. Організатори забезпечують учасників проживанням, харчуванням, роздатковими матеріалами та проїздом з м. Херсона до місця проведення заходу. З організаційних питань можна звернутися до члена правління Юлії Покидько за тел. 099 146-34-22 та 068 179-91-52).