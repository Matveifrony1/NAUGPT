Заголовок: Співробітники та студенти НАУ долучились до цьогорічного Всеукраїнського радіодиктанту
Дата: 09/11/2021
URL: https://nau.edu.ua/ua/news/2021/11/spivrobitniki-ta-studenti-nau-doluchilis-do-tsogorichnogo-vseukrainskogo-radiodiktantu.html
==================================================

Сьогодні тисячі українців по всьому світу долучилися до написання традиційного Всеукраїнського радіодиктанту національної єдності, присвяченому Дню української писемності та мови.
Колектив Національного авіаційного університету не оминув традицію та долучився до написання радіодиктанту онлайн.
З вітальним словом до співробітників та студентів університету звернулись проректор з гуманітарної політики та інновацій Світлана Тімкіна та декан Факультету лінгвістики та соціальних комунікацій (ФЛСК) НАУ Наталія Ладогубець.
Перед початком диктанту, завідувач кафедри української мови та культури ФЛСК НАУ Світлана Литвинська розповіла учасникам про особливості нового правопису та відповіла на запитання стосовно написання диктанту. Також, студентка 3-го курсу ФЛСК, спеціальності «Філологія» Оксана Тертична презентувала особливості сьогоднішнього свята та унікальні цікаві факти про українську мову.
Після написання радіодиктанту розгорнулася жвава дискусія стосовно особливостей тексту та колоритності мови автора.
Щиро дякуємо організаторам та учасникам чудового свята рідної мови!