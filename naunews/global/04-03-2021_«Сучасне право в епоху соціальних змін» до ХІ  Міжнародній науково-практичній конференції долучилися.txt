Заголовок: «Сучасне право в епоху соціальних змін»: до ХІ  Міжнародній науково-практичній конференції долучилися 315 учасників із 30 країн
Дата: 04/03/2021
URL: https://nau.edu.ua/ua/news/2021/3/suchasne-pravo-v-epohu-sotsialnih-zmin-do-hi-mizhnarodniy-naukovo-praktichniy-konferentsii-doluchilisya-315-uchasnikiv-iz-30-krain.html
==================================================

26 лютого 2021 року провідні вітчизняні та зарубіжні фахівці у сфері права – вчені, державні та громадські діячі, судді, керівники юридичних установ взяли участь в ХІ Міжнародній науково-практичній конференції «Сучасне право в епоху соціальних змін».
Відкриваючи захід, декан юридичного факультету Ірина Сопілко відзначила важливість об’єднання зусиль наукової спільноти для обговорення нагальних проблем трансформації правових інститутів, вирішити які можна лише шляхом дискусії.
За її словами, що такий формат спілкування є дуже цінним для всіх учасників конференції, адже не тільки стимулює до наукового пошуку, а й є дієвим фактором впливу на вдосконалення законотворчості та правозастосовної діяльності.
Із вітальним словом до організаторів та учасників конференції звернулися: Голова Київської обласної ради - Олександр Cкляров та заступник Голови Державної авіаційної служби України - Ігор Зелінський.
До наукової дискусії долучилися представники закордонних університетів, юридичних компаній, громадських організацій та наукових інституцій, зокрема: Марія Петрова – доктор права, доцент Варненського вільного університету імені Чорноризця Храбра, адвокат Варненської адвокатської колегії (Болгарія); Штефан Кірхнер – доктор наук, професор, керівник Групи досліджень управління Арктикою та професор-дослідник арктичного права Арктичного центру Університету Лапландії (Фінляндія); Йоана Осієвіч – доктор хабілітований, керівник Міжнародного дослідницького центру правових комунікацій, помічник проректора з міжнародного співробітництва Варшавського університету (Польща); Штефан Хобе – директор Інституту авіаційного, космічного та кіберправа Кельнського університету, професор, двічі почесний доктор наук (Німеччина); Дуарте Енрікес – керівник адвокатського об’єднання VICTORIA (Португалія); Пьотр Понятовський – доктор права, факультет права та адміністрування Університету імені Марії Кюрі-Склодовської (Польща); Маргінеану Олена – кандидат наук, Вільний міжнародний університет Молдови (Республіка Молдова); Нісан Юдже – адвокат Адвокатського бюро «Lotus», Асоціація адвокатів Ізміру (Туреччина); Федеріка Крістані – доктор філософії, докторант-дослідник з міжнародного права, молодший спеціаліст Програми Віртуальної відкритої дослідницької лабораторії Російського, східноєвропейського та євразійського центру Університету Іллінойсу (Італія); Лаура Шимкуте – юрисконсульт окружного суду Паневежиса (Литва).
Учасниками дискусії були також провідні вітчизняні вчені в галузі юриспруденції, відомі правники та юристи-практики, зокрема: Володимир Бевзенко – суддя Касаційного адміністративного суду в складі Верховного суду України, доктор юридичних наук, професор; Віктор Грищук – доктор юридичних наук, професор, Заслужений юрист України, член Вищої ради правосуддя, академік Академії наук вищої освіти, член-кореспондент Національної академії правових наук України; Павло Павліш – народний депутат України, член Комітету Верховної Ради України з питань правової політики, кандидат юридичних наук; Стелла Цибізова – суддя Полтавського районного суду Полтавської області, кандидатка на посаду судді Вищого суду з питань інтелектуальної власності, тренер Національної школи суддів України та ін.
Загалом, у конференції взяли участь 315 вчених та юристів-практиків із 30 країн світу. Учасники конференції відзначили, що інтелектуальна комунікація такого рівня
сприяє особистому розвитку, отриманню нових знань та досвіду.