Заголовок: Мова — має значення! НАУ візьме участь у написанні радіодиктанту єдності
Дата: 27/10/2023
URL: https://nau.edu.ua/ua/news/2023/10/mova-—-mae-znachennya-nau-vizme-uchast-u-napisanni-radiodiktantu-ednosti.html
==================================================

27 жовтня ми відзначаємо День української писемності та мови. Це свято слугує нагадуванням про важливість української мови в контексті протидії ворожій пропаганді та захисту національних цінностей.
Нагадаємо, що саме сьогодні українці писатимуть щорічний радіодиктант національної єдності, який з 2000 року об'єднує українців та прихильників української мови з усього світу. Головною метою цього флешмобу є не лише перевірка грамотності, а й спільне об'єднання зусиль громадян.
У поточному році текст називатиметься «Дороги України», авторка Катерина Калитко. Читатиме його актор та театральний режисер Олексій Гнатковський.
Трансляція події запланована на сьогодні о 11:00 і буде доступна на хвилях Українського Радіо та Радіо Культура.
Традиційно ми пишемо його і в НАУ.
Написання Радіодиктанту відбудеться у форматі міжфакультетського телемосту на 3-х локаціях університету.
До нас завітає шановний гість — Стеценко Кирило Вадимович, професор КНУ імені Тараса Шевченка, професор Академії мистецтв імені Павла Чубинського, народний артист України, скрипаль і композитор, голова Київського міського об'єднання Всеукраїнського товариства "Просвіта" імені Тараса Шевченка.
Чекаємо на вас о 10:00, Зала Вченої ради, аудиторія 8.104, аудиторія 2.314.
та за
посиланням
.
Організатори заходу в університеті - Факультет лінгвістики та соціальних комунікацій за ініціативи кафедри української мови та культури НАУ.