Заголовок: Співпраця НАУ з навчальними закладами Київщини
Дата: 21/09/2016
URL: https://nau.edu.ua/ua/news/2016/9/spivpratsya-nau-z-navchalnimi-zakladami-kiivshchini.html
==================================================

З 4 по 15 вересня 2016 року Інститутом доуніверситетської підготовки було проведено презентацію діяльності Національного авіаційного університету та профорієнтаційні уроки «Твій вибір – твоє майбутнє» з учнями 10–11 класів у навчальних закладах освіти м. Києва, м. Борисполя та м. Броварів Київської обл.
Захід відбувся на запрошення директорів шкіл та у межах угоди про співробітництво з університетом. Програма заходу передбачала перегляд фільму про НАУ, інформування школярів про особливості навчання в університеті, навчання на англомовному проекті, особливості та результати вступної кампанії–2016, можливість підготовки до ЗНО на базі ІДП НАУ, новий перелік спеціальностей (спеціалізацій), навчання на кафедрі військової підготовки, отримання другої вищої освіти, міжнародну діяльність викладачів та студентів, організацію дозвілля студентів тощо.
Про якісну сучасну вищу освіту та реальну можливість її отримати дізналися понад 480 майбутніх випускників із 48 закладів середньої освіти м. Києва (№№ 116, 151, 269, 286, 283, 300, 301, 306, 307, 313, 320, 35, 196, 206, 235, 52, 64, 74, 144, 166, 173, 177, 178, 279, 10, 17, 100, 124, 261, 266, 267, 302, 4, 98, 120, 125, 136, 137, 146, 158, 180, 182, 183, 184, 224, 246, 168, 170, 194, 245, 256, 298), а також учні восьми шкіл м. Борисполя та сімох – м. Броварів Київської обл.
Відбулася також конструктивна зустріч представників університету з керівниками закладів освіти, які висловили готовність і в подальшому співпрацювати з НАУ щодо допрофесійної підготовки учнівської молоді, поглибленого вивчення окремих предметів на базі НАУ, підвищення кваліфікації вчителів, проведення спільних профорієнтаційних заходів та зустрічей з батьками учнів.
15 вересня 2016 року Національний авіаційний університет було запрошено на «ярмарку професій», що проводив Рокитнянський районний центр зайнятості.
Участь у заході забезпечили Інститут доуніверситетської підготовки, НН Гуманітарний інститут, НН Юридичний інститут, НН Інститут аеропортів, НН інститут Аеронавігації, Коледж інформаційних технологій та землевпорядкування НАУ та Коледж комп’ютерних технологій та економіки НАУ.
Понад 150 старшокласників із ЗНЗ міста та району були запрошені поповнити у майбутньому студентські лави нашого вишу та до участі у вступній кампанії–2017. Із газет «Авіатор», інформаційно-рекламних буклетів ННІ, при безпосередньому спілкуванні з представниками університету, абітурієнти дізналися про особливості вступу та навчання в НАУ, перелік спеціальностей та спеціалізацій, курси підготовки до ЗНО, можливість отримання додаткових балів до загального рейтингу при вступі, другу вищу освіту та особливості навчання на кафедрі військової підготовки, міжнародні студентські проекти, переваги навчання на англомовному проекті та організацію студентського самоврядування та дозвілля.
Представники університету завітали також до 4-х навчальних закладів освіти смт. Рокитне та ЗОШ І–ІІІ ступенів с. Синява, де мали нагоду безпосереднього спілкування з учнями 9–11 класів та педагогічними колективами. Учням були запропоновані змістовні профорієнтаційні уроки «Обери своє майбутнє» з демонстрацією презентації про діяльність університету та фільму про НАУ.
Директори навчальних закладів освіти та керівництво Рокитнянського РЦЗ висловили подяку керівництву Національного авіаційного університету за допомогу і сприяння щодо проведення якісних профорієнтаційних заходів з учнівською молоддю як на базі РЦЗ, так і у ЗНЗ міста.