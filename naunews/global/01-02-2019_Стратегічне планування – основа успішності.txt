Заголовок: Стратегічне планування – основа успішності
Дата: 01/02/2019
URL: https://nau.edu.ua/ua/news/2019/01/strategichne-planuvannya-–-osnova-uspishnosti.html
==================================================

Важливість стратегічного планування, основні стадії розробки стратегії, помилки на стадії стратегічного планування – про це йшлося на семінарі «Стратегічне планування та прийняття рішень у сфері вищої освіти» для керівництва університету.
Сергій Кравченко, доктор наук з державного управління, доцент Таврійського національного університету ім. В. Вернадського розповів про моделі організації розробки стратегії та напрямки, якими можна будувати стратегію вищої освіти. За його словами, всі вісім основних напрямків (навчальний, інформаційно-методичний, науковий, інноваційний, виховний, громадсько-просвітницький, професійно-розвивальний, особистісно-формувальний) є важливими характеристиками діяльності закладів вищої освіти. Доповідач акцентував увагу на термінах дії стратегії, її обсязі, а також на стратегічних проблемах та цілях діяльності університету.
У роботі семінару взяв участь ректор НАУ Володимир Ісаєнко, який зазначив, що «законодавство постійно оновлюється, і ми повинні вчитися постійно», тому впродовж року відбудеться ще дев'ять занять підвищення кваліфікації керівних кадрів.