Заголовок:Економнолеговані евтектичні порошкові матеріали та технології формування на їх основі покриттів триботехнічного призначення із структурою градієнтного типу

Дата: ----------
URL: https://nau.edu.ua/ua/menu/science/naukova-robota/naukovi-rozrobki/ekonomnolegovani-evtektichni-poroshkovi-materiali.html
==================================================
Економнолеговані евтектичні порошкові матеріали та технології формування на їх основі покриттів триботехнічного призначення із структурою градієнтного типу
 



 

Розроблено економно леговані сплави на основі заліза систем 12Х18Н9Т-ТіВ2, 12Х18Н9Т-СrВ2, 12Х18Н9Т-VС.

Порошки вказаних сплавів отримано методом розпилення рідкого металу струменем інертного газу з формуванням в процесі кристалізації з рідкого стану тонких, надто розгалужених кристалів зміцнювальних фаз, які створюють каркас, що армує металеву матрицю. Таке структурне утворення в межах евтектичних колоній, на відміну від дисперсно-затверділих і дисперсно-зміцнених матеріалів, дає змогу поєднувати в сплавах різні властивості вихідних компонентів при забезпеченні високої жароміцності, змінювати форму і розміри включень, співвідношення механічних властивостей основи і фаз проникнення та суттєво впливати на триботехнічні властивості.

Розроблені технологічні процеси нанесення захисних покриттів з використанням порошків евтектичних сплавів: плазмове напилення, плазмова та лазерна наплавка, плазмові покриття з наступним оплавленням струмами високої частоти, лазерної обробки при суцільному та дискретному оплавленні та в режимі термоциклювання.

Головна призначення розроблених покриттів – заміна сплавів на нікелевій основі, які є достатньо дорогими, на більш дешеві евтектичні покриття на стальній основі задля відновлення та підвищення ресурсу деталей машин.

Розроблені евтектичні сплави на основі заліза, порівняно із серійними на нікелевій основі, характеризуються комплексом практично цінних експлуатаційних характеристик, зокрема технологічністю, не дефіцитністю, жароміцністю, корозійною стійкістю, підвищеними триботехнічними властивостями в широкому діапазоні температур. Проведені дослідження свідчать, що зносостійкість вуглецевих сталей з евтектичними покриттями підвищується в 2-8 разів і по своїй стійкості перевищують сплави на нікелевій основі.


