Заголовок: На юридичному факультеті НАУ проведено тематичну дискусію на тему «Біля витоків українського конституціоналізму»
Дата: 21/10/2022
URL: https://nau.edu.ua/ua/news/2022/10/na-yuridichnomu-fakulteti-nau-provedeno-tematichnu-diskusiyu-na-temu-bilya-vitokiv-ukrainskogo-konstitutsionalizmu.html
==================================================

З метою відзначення 350-річчя з дня народження політичного, державного діяча, гетьмана України, упорядника Конституції Пилипа Орлика та до Дня захисників та захисниць України, Дня українського козацтва, що відзначається щорічно в Україні 14 жовтня 2022 року, на Юридичному факультеті НАУ зі здобувачами вищої освіти проведено тематичну дискусію на тему «Біля витоків українського конституціоналізму».
«Конституція Пилипа Орлика – це документ великої значущості в історії українського державотворення, перша українська та одна з перших європейських конституцій, що заклала підвалини українського конституціоналізму.
Сьогодні в умовах повномасштабної російської агресії, Конституція Орлика – це один із якорів української ідентичності, який є одночасно і дороговказом, адже в ньому є багато положень, які є актуальними і до цього часу», - під час відкриття заходу зазначила завідувач кафедри теорії та історії держави і права Олена Макеєва. Завідувачем кафедри було надано слово студентам, які презентували цікаві та змістовні виступи й презентації, в яких розкрито життя та діяльність Пилипа Орлика,
його державно-правові погляди та актуальність Конституції Пилипа Орлика в умовах сьогодення.
У ході проведення заходу доцентом кафедри теорії та історії держави і права Веронікою Олещенко запропоновано для обговорення ряд питань, серед яких: Чому сьогодні, в умовах війни, важливе значення для нас є пам’ять про таку історичну постать
як Пилип Орлик? Чому Конституція Пилипа Орлика є актуальною в наш час? Чому Конституція Пилипа Орлика «випереджала» свій час?
Зазначені питання викликали жваву дискусію у присутніх.