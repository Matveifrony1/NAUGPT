Заголовок: Професійні секрети від фахівців
Дата: 14/11/2014
URL: https://nau.edu.ua/ua/news/2014/11/profesijni-sekreti-vid-faxivcziv.html
==================================================

13 листопада 2014 року кафедрою авіаційної психології Гуманітарного інституту була організована зустріч студентів-психологів з провідним спеціалістом сімейного центру пренатальної психології Світланою Солдак.
Тема спілкування викликала у студентів як професійний, так і особистісний інтерес. З одного боку, вони познайомилися з функціями та змістом діяльності психолога в центрах підготовки сімейних пар до відповідального батьківства; з іншого, надана інформація посприяла зростанню відчуття відповідальності за власне життя й здоров’я, необхідності готувати себе до прийняття важливих рішень, від яких буде залежати благополуччя особистого життя.