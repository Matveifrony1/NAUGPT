Заголовок: Студенти Факультету міжнародних відносин взяли участь у воркшопі «Європейські стандарти журналістики і війна»
Дата: 04/12/2024
URL: https://nau.edu.ua/ua/news/2024/12/studenti-fakultetu-mizhnarodnih-vidnosin-vzyali-uchast-u-vorkshopi-evropeyski-standarti-zhurnalistiki-i-viyna.html
==================================================

Студенти кафедри журналістики та кафедри реклами і зв’язків з громадськістю ФМВ
взяли участь у воркшопі «Європейські стандарти журналістики і війна».
Організатор — Державне підприємство «Генеральна дирекція з обслуговування іноземних представництв» за підтримки німецького Фонду Ганнса Зайделя в Україні, Міністерства закордонних справ України та Західноукраїнського національного університету.
З вітальним словом
до учасників воркшопу звернулася координаторка проєктів, заступниця директора Фонду Ганнса Зайделя в Україні О
лена Максимова
. Вона розповіла про проєкти фонду та зауважила важливість такої інформаційної ініціативи задля розуміння журналістами європейських стандартів журналістики в умовах глобальних викликів.
Олена Максимова зазначила
, що «воркшоп допоможе зрозуміти, як у таких складних умовах зберігати високі стандарти журналістської професії та не допускати маніпуляцій і дезінформації».
У межах заходу
з фаховими доповідями виступили
пресаташе, в.о. керівника відділу преси та інформації Представництва ЄС в Україні
Ніколо Гаспаріні
та радник зі стратегічних комунікацій Представництва ЄС в Україні
Сергій Гриценко.
Вони розповіли про принципи якісної журналістики, взаємодію з фахівцями через організацію навчальних тренінгів і робочих поїздок, а також про методи протидії дезінформації.
Військова кореспондентка «Української правди»
Ольга Кириленко поділилася власним досвідом
висвітлення об’єктивної та правдивої інформації на полі бою без цензури владних сил.
Кореспондент «Deutsche Welle» в Україні
Ігор Бурдига охарактеризував стандарти міжнародної журналістики
у висвітленні війни та донесенні правдивої інформації до іноземної аудиторії. Сценаристка медіапродуктів, менеджерка зі зв’язків зі спільнотою «Veteran Hub»
Олена Жилун поділилася досвідом комунікації з воїнами,
ветеранами та їхніми близькими і розповіла про етичний аспект щодо висвітлення травматичних історій.
Експерт з питань медіа, креативний директор «Lviv Media Forum»
Отар Довженко
та перша секретар НСЖУ
Ліна Кущ
поговорили про сенситивний контент, модерацію в соцмережах, важливість захисту героїв і журналістів під час висвітлення подій, дотримання субординації та поваги до постраждалих і загиблих на війні.
Головний спеціаліст Українського інституту національної пам’яті
Іван Стичинський
ознайомив з 10 принципами меморіалізації для створення спільних спогадів і ціннісних орієнтирів. А керівниця дизайнерського відділу онлайн-медіа «Свідомі»
Богдана Макарчук
розповіла про роботу з візуальними матеріалами зі збереженнями принципів інформативності, чіткості та достовірності, а також провела порівняльний аналіз візуальних підходів відомих видань.
Учасники воркшопу активно ставили запитання спікерам і ділилися власними історіями з професійного досвіду.
Участь студентів ФМВ у воркшопі сприяла підвищенню професійної компетентності
через засвоєння міжнародних стандартів журналістики, набуттю практичних навичок для роботи в умовах війни, а також розвитку етичного підходу до висвітлення подій, створення візуальних матеріалів і меморіалізації війни.