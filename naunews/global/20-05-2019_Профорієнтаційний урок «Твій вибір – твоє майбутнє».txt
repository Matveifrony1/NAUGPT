Заголовок: Профорієнтаційний урок «Твій вибір – твоє майбутнє»
Дата: 20/05/2019
URL: https://nau.edu.ua/ua/news/2019/5/proforientatsiyniy-urok-tviy-vibir-–-tvoe-maybutne.html
==================================================

Представники Інституту інноваційних освітніх технологій провели профорієнтаційні уроки «Твій вибір – твоє майбутнє» для учнів 10-х класів Авіакосмічного ліцею імені І. Сікорського.
Завідувач кафедри базових і спеціальних дисциплін Оксана Приходько проінформувала про переваги навчання в університеті та як отримати додаткові бали до загального рейтингу ставши учасником Всеукраїнських олімпіад НАУ та слухачем курсів підготовки до загальнодержавного ЗНО. Директор Центру обдарованої учнівської молоді Людмила Куделя ознайомила ліцеїстів з науковими, освітніми та профорієнтаційними проектами (заходами), що заплановано в рамках реалізації програми «Обдарована особистість».
Учнів запрошено на Освітній марафон «Навчання і розвиток», який проводитиметься з 8 по 14 червня 2019 року. У програмі марафону: проведення Літньої школи-2019, Дня відкритих дверей, пробного ЗНО, тренінгів з підготовки до ЗНО, майстер-класів, наукових лекції, наукових пікніків, екскурсій тощо.
Дякуємо дирекції Авіаційного ліцею імені І. Сікорського за сприяння у проведенні профорієнтаційного заходу.