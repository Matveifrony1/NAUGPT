Заголовок: «Студвесна-2016». Концерт восьмий. ННЮІ
Дата: 22/04/2016
URL: https://nau.edu.ua/ua/news/2016/4/studvesna-2016-konczert-vosmij-nnyui.html
==================================================

20 квітня в Центрі культури та мистецтв Національного авіаційного університету відбувся восьмий командний концерт фестивалю «Студентська весна-2016». Свою конкурсну програму показала команда Навчально-наукового Юридичного інституту.
У першій частині учасники поставили п’єсу «Кольори»: 5 періодів життя одної жінки, які співіснували разом на одній сцені. Глибока тема, різні характери та щира гра акторів – не дивно, що юристи славляться своїми акторськими талантами.
Друга частина команди розпочалася з відбивки Owerewrk&Madonna «Hung up at 1230». Серед декорацій на сцені юристи використали тільки напис #этостудвеснаюристов, актуально до теми цьогорічної «Студвесни»: 38 років онлайн.
Підв’язки до номерів та самостійні мініатюри розігрував конферанс, до складу якого увійшли 4 хлопці. Першою з мініатюр стала постановка з використанням образу Панди Кунг-Фу одним з учасників, а першим номером 2 частини стала пісня про консервацію з відповідною постановкою.
Далі конферанс розіграв  зміну образу з Панди Кунг-Фу в рок-зірку та мініатюру «Бути чи не бути».
Для хореографічної постановки учасники взяли образи бабусь та дідусів та розіграли їх «У домі для людей похилого віку».
Темою наступної мініатюри конферансу стала: «а що юристи можуть без «актерки» та конфлікт акторів першого та другого планів.
У номері оригінального жанру команда представила фокуси з поліетиленом та картами, а оголошення спонсорів – через відео «Говорить Лео», вирізавши фрагмент з його промови після отримання «Оскару» з власним голосовим супроводом.
Для вокального номеру студенти обрали пісню «Опустела без тебя земля» з постановкою театру тіней.
І знову конферанс не залишив публіку без мініатюри. Цього разу її темою стало залицяння одного з учасників до члена журі Тетяни Калити. Все ж позитивну відповідь хлопець так і не отримав. Але публіку така постановка дійсно порадувала.
Далі команда ННЮІ представила відео «Про забуті речі», а в стемі розіграла тему зміни моди з «качків» на людей з «животами та боками».
Завершили свій концерт студенти фінальним виходом команди з піснею «Охотники за кубком», а також представили «стариків» своєї команди й провели їх до глядачів.
Своїм концертом юристи зробили хорошу заявку на перемогу. Тож у боротьбі за кубок «Студвесни-2016» стає все гарячіше. Попереду ще два концерти. Не пропустіть стати свідком творення історії наймасштабнішого фестивалю НАУ «Студвесна».