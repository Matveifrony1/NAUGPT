Заголовок: Співробітництво ФЛСК з польським Університетом Миколая Коперника
Дата: 28/10/2019
URL: https://nau.edu.ua/ua/news/2019/10/spivrobitnitstvo-flsk-z-polskim-universitetom-mikolaya-kopernika.html
==================================================

Доцент кафедри історії та документознавства ФЛСК Леся Халецька та студенти-магістри Інна Ніколаєнко, Дар’я Ленник в рамках реалізації Договору про співробітництво відвідали Університет Миколая Коперника в Торуні (Республіка Польща).
Відбулася зустріч з директором Інституту інформаційних і комунікаційних досліджень Евою Гловацкою, під час якої учасники поділилися досвідом організації освітньо-наукової діяльності та обговорили можливість реалізації спільних наукових досліджень. Представників ФЛСК ознайомили з відділами, фондами й організацією роботи університетської бібліотеки.
Леся Халецька прочитала для студентів Інституту лекцію «Роль бібліотек України в розвитку електронного урядування». Представники НАУ відвідали лекцію професора, доктора наук Еви Гловацкої «Інформація в цифровому середовищі», семінарське заняття доктора наук Малгожати Федорович-Крушевської на тему «Інформаційні сервіси для людей з обмеженими можливостями».
Українські і польські студенти поділилися досвідом зі студентської навчальної, наукової, громадської, дозвіллєвої діяльності, українські студенти відвідали студентське радіо «Сфера».
В перспективах співробітництва – реалізація спільних наукових проектів.