Заголовок: НАУ підписав угоду про співробітництво з дипломатичною місією Чеської республіки
Дата: 16/06/2023
URL: https://nau.edu.ua/ua/news/2023/6/nau-pidpisav-ugodu-pro-spivrobitnitstvo-z-diplomatichnoyu-misieyu-cheskoi-respubliki.html
==================================================

Сьогодні під час візиту до НАУ посол Чеської Республіки в Україні Радека Матули та ректор НАУ Максим Луцький підписали договір про співпрацю щодо спільної підготовки пілотів.
На зустрічі були також присутні перший проректор НАУ Олексій Михальченко та третій секретар Посольства Чеської Республіки в Україні Якуб Левандовскі.
Підписана угода між НАУ та дипломатичною місією Чеської республіки це ще один крок до початку нового етапу практичної підготовки студентів – пілотів Національного авіаційного університету.
«Через військовий стан в Україні наразі неможлива практична льотна підготовка майбутніх пілотів. Цей проєкт допоможе забезпечити безперервність навчання пілотів для українських авіакомпаній. Адже одразу після закінчення навчання, випускники будуть готові працювати в якості другого пілота на цивільних повітряних перевезеннях відповідно до авіаційних стандартів ЄС, визначених правилами EASA» - зазначив Максим Луцький.
На ці потреби Чехія виділила 1 млн євро, які передбачені програмою гуманітарної та економічної допомоги Україні, затвердженої у 2022 році.
Під час візиту гості ознайомились з освітнім потенціалом НАУ та відвідали музей історії університету.
Загалом навчання у Чехії зможуть пройти 20-25 студентів НАУ - майбутніх пілотів цивільної авіації.