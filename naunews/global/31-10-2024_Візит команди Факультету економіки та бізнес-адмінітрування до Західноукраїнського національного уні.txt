Заголовок: Візит команди Факультету економіки та бізнес-адмінітрування до Західноукраїнського національного університету: новий етап міжуніверситетської співпраці
Дата: 31/10/2024
URL: https://nau.edu.ua/ua/news/2024/10/vizit-komandi-fakultetu-ekonomiki-ta-biznes-adminitruvannya-do-zahidnoukrainskogo-natsionalnogo-universitetu-noviy-etap-mizhuniversitetskoi-spivpratsi.html
==================================================

25 жовтня 2024 року
відбувся візит делегації Факультету економіки та бізнес-адміністрування Національного авіаційного університету до Західноукраїнського національного університету в місті Тернопіль.
До складу делегації увійшли
студенти першого курсу на чолі із заступницею декана
Юлією Ремигою.
Ключовою подією візиту стало
відвідування сучасного інноваційного імерсивного хабу
та лабораторії нейромаркетингу і реклами, де студенти мали змогу ознайомитися з найновішими технологіями та практичними інструментами у сфері маркетингу. Особливої уваги заслуговує технічне оснащення лабораторій, що відповідає світовим стандартам освіти.
Символічно, що візит збігся зі святкуванням професійного свята — Дня маркетолога, що створило особливо теплу та невимушену атмосферу для спілкування. Під час зустрічі представники факультетів обох університетів
провели плідні перемовини щодо:
започаткування спільних науково-дослідних проєктів;
організації студентських обмінів;
проведення спільних навчальних заходів та конференцій;
розвитку академічної мобільності.
Представники Факультету економіки та бізнес-адміністрування НАУ також мали можливість
поспілкуватися з колегами
з Факультету економіки та управління ЗУНУ, обмінятися досвідом та обговорити актуальні питання сучасної економічної освіти.
Обидві сторони впевнені, що ця зустріч стане
вагомим кроком у розвитку співпраці між університетами
та відкриє нові перспективи для студентів, які прагнуть розвиватися в умовах сучасного ринку та поглиблювати свої знання у сфері економіки й маркетингу.