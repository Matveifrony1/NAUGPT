Заголовок: Студенти НАУ відвідали майстер клас «Технології штучного інтелекту у підготовці ІТ-Дизайнерів»
Дата: 08/02/2023
URL: https://nau.edu.ua/ua/news/2023/2/studenti-nau-vidvidali-mayster-klas-tehnologii-shtuchnogo-intelektu-u-pidgotovtsi-it-dizayneriv.html
==================================================

На кафедрі комп’ютерних технологій дизайну і графіки ФАБД НАУ відбулась зустріч студентів освітньої програми «ІТ-Дизайн» із письменницею (автор книги: «Життя після смерті Маші звичайної»), сценаристкою та відомою дизайнеркою Ольгою Навроцькою, яка розпочала мистецькі практики за допомогою штучного інтелекту.
Ольга Навроцька працювала над створенням образів для багатьох популярних представників естради України, є майстринею дизайнерського стилю, а тепер створює нові образи в програмі Midjourney.
На основі нейромережі штучного інтелекту, що функціонує за принципом людського мозку, програма Midjourney має «органи сприйняття», які зчитують текст чи завантажене зображення, після чого відбувається аналіз отриманої інформації та її обробка. А потім і створення унікального плоду творчої діяльності. Ольга Навроцька на прикладі власних творчих розробок продемонструвала техніку роботи із штучним інтелектом – як саме в текстовому вигляді концепція та «ідея» перетворюється на оригінальний витвір мистецтва, і все це завдяки алгоритму штучного інтелекту. Відбулася також і дискусія щодо взаємодії у дихотомії “Людина – ШІ(штучний інтелект)”.
Лекція Ольги Навроцької стала сильною мотивацією для студентів у набутті загальних та професійних компетентностей ІТ-Дизайнера.