Заголовок: У НАУ продовжується міжнародна наукова співпраця
Дата: 31/03/2022
URL: https://nau.edu.ua/ua/news/2022/3/u-nau-prodovzhuetsya-mizhnarodna-naukova-spivpratsya.html
==================================================

25 березня, в рамках Угоди про співпрацю між Національним авіаційним університетом та Університетом Марії Кюрі-Склодовської (Польща, м. Люблін), відбулася наукова конференція на тему «Умисні вбивства за кримінальним законодавством України і Польщі».
З вітальним словом до присутніх звернулися декани Юридичних факультетів, доктори наук, професори пані Ірина Сопілко та Анна Пшиборовська-Климчак.
У конференції також взяли участь:
- представники Львівського національного університету ім. Івана Франка;
- співробітники кафедри права та адміністрування польського університету;
- науково-педагогічні працівники, аспіранти та студенти Юридичного факультету (ЮФ) НАУ.
Від ЮФ НАУ з доповідями виступили: завідувач кафедри, д.ю.н., професор Софія Лихова, доцент, к.ю.н. Вікторія Сисоєва, доцент, к.ю.н. Тетяна Лисько, доцент к.ю.н. Наталя Семчук, старший викладач Марія Александрова.
Виступи учасників були присвячені порівняльно-кримінальному праву в галузі захисту життя людини та стосувались в основному обговоренню нових законодавчих актів, які були прийняті вже після повномаштабного вторгнення РФ на Україну. Зокрема, проаналізовано норми Закону України «Про внесення змін до Кримінального кодексу України щодо посилення відповідальності за мародерство» від 03 березня 2022 р. (
https://zakon.rada.gov.ua/laws/show/2117-20#Text
), Закону України «Про забезпечення участі цивільних осіб у захисті України» від 03 березня 2022 р. (
https://zakon.rada.gov.ua/laws/show/2114-20#Text
) та Закону України «Про внесення змін до Кримінального кодексу України та інших законодавчих актів України щодо визначення обставин, що виключають кримінальну протиправність діяння та забезпечують бойовий імунітет в умовах воєнного стану» від 15 березня 2022 р. (
https://zakon.rada.gov.ua/laws/show/2124-20#Text
).
Наприкінці наукового заходу, громадяни України висловили слова подяки за допомогу, яку Польща надає українській державі у цей тяжкий воєнний час, а польські колеги запевнили присутніх у щирій дружбі та готовності до подальшої наукової співпраці.