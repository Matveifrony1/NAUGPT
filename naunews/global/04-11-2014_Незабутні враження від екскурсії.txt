Заголовок: Незабутні враження від екскурсії
Дата: 04/11/2014
URL: https://nau.edu.ua/ua/news/2014/11/nezabutni-vrazhennya-vid-ekskursii.html
==================================================

31 жовтня 2014 року слухачі підготовчих курсів заочної форми навчання Інституту доуніверситетської підготовки відвідали Музей історії Національного авіаційного університету.
Майбутні абітурієнти дізналися про нелегкі, але цікаві становлення та розвиток одного з кращих технічних ВНЗ України.
Вдало дібрані фотодокументи, діаграми та різноманітні унікальні експонати експозиції музею відтворили старшокласникам  розвиток навчального закладу, розкрили потенціал наукових шкіл, що створювалися десятиліттями, розповіли про головні події студентського життя різних років.
Слухачі ІДП щиро подякували за цікаву екскурсію і можливість ознайомитися із Національним авіаційним університетом. Вони зрозуміли, що, ставши студентом НАУ, вони  можуть долучитися до написання нових сторінок його багатої історії.