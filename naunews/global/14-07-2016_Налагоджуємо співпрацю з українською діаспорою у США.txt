Заголовок: Налагоджуємо співпрацю з українською діаспорою у США
Дата: 14/07/2016
URL: https://nau.edu.ua/ua/news/2016/7/nalagodzhuemo-spivpratsyu-z-ukrainskoyu-diasporoyu-u-ssha.html
==================================================

4 липня 2016 року відбулася зустріч науково-педагогічних працівників кафедри іноземної філології Навчально-наукового Гуманітарного інституту з представником української діаспори в американському місті Міннеаполіс інженером, істориком, громадським діячем, великим патріотом і другом України Олександром Половцем.
Пан Олександр завжди був частим гостем в Україні, але тепер, коли наша держава переживає важкі часи, його візити на рідну землю стали ще частішими. Від імені громади української православної церкви в місті Міннеаполіс він привозить в Україну фінансову і матеріальну допомогу. Окрім цього докладає значних зусиль для підняття морального духу українців.
Під час зустрічі були порушені питання розбудови українського суспільства в новітніх умовах. До бібліотеки кафедри іноземної філології передав рідкісну працю німецького дослідника Едуарда Вінтера «Візантія та Рим у боротьбі за Україну, 955-1939», а також власні історичні наукові розвідки. Сподіваємося, що співпраця між НАУ та українською діаспорою міста Міннеаполіс, буде взаємно корисною і плідною.