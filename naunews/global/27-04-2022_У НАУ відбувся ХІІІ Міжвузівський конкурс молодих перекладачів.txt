Заголовок: У НАУ відбувся ХІІІ Міжвузівський конкурс молодих перекладачів
Дата: 27/04/2022
URL: https://nau.edu.ua/ua/news/2022/3/u-nau-vidbuvsya-hiii-mizhvuzivskiy-konkurs-molodih-perekladachiv.html
==================================================

13-й рік поспіль кафедра англійської філології і перекладу Факультету лінгвістики та соціальних комунікацій (ФЛСК) Національного авіаційного університету проводить Міжвузівський конкурс молодих перекладачів.
Цьогорічний конкурс проходив протягом березня-квітня. Його програма передбачала два етапи:
1 етап – виконання письмового перекладу прозового твору;
2 етап – виконання письмового перекладу поетичного твору.
Попри складну ситуацію в країні, до конкурсу долучилися учасники із 6 університетів:
- Сумського державного університету;
- Донецького національного університету імені Василя Стуса;
- Інституту міжнародних відносин Київського національного університету ім. Тараса Шевченка;
- Київського університету імені Бориса Грінченка;
- Дніпровського національного університету імені Олеся Гончара;
- Національного авіаційного університету.
Рішенням конкурсної комісії призові місця розподілилися таким чином:
1 Місце - Павлів Олександра Ростиславівна (Сумський державний університет).
2 Місце - Роллер Аліна Юріївна (Донецький національний університет імені Василя Стуса).
3 місце - Строюк Павло Олександрович (Київський національний університет ім. Тараса Шевченка Інститут міжнародних відносин) та Бандолько Катерина Віталіївна (Дніпровський національний університет імені Олеся Гончара).
Під час онлайн церемонії оголошення результатів конкурсу його учасників привітали декан ФЛСК НАУ Наталія Ладогубець та заступник декана з наукової та міжнародної діяльності факультету Анжеліка Кокарєва.
Щиро вітаємо переможців та бажаємо подальших творчих здобутків.