Заголовок: Профорієнтаційна робота у м. Василькові
Дата: 07/04/2015
URL: https://nau.edu.ua/ua/news/2015/4/proforientaczijna-robota-u-m-vasilkovi.html
==================================================

2 квітня 2014 року, на запрошення Київського обласного центру зайнятості, Інститут доуніверситетської підготовки організовав профорієнтаційний захід для участі у «ярмарку професій», який  на базі Васильківського професійного ліцею проводив Васильківський міськрайонний центр зайнятості.
Його відвідали близько 100 учнів 9-11 класів із 9 загальноосвітніх навчальних закладів міста Василькова та  Васильківського коледжу НАУ.
Інформаційно-рекламні буклети ознайомили старшокласників із особливостями підготовки фахівців в НАУ, організацією навчально-виховного процесу, дозвілля, науково-дослідної роботи, проходження практики та працевлаштування, можливістю навчатися на англомовному проекті та кафедрі військової підготовки. Увагу відвідувачів заходу привернули Правила прийому до НАУ у 2015 році та  інформація про підготовчі курси ІДП, на яких завжди є можливість якісно підготуватися до загальнонаціонального ЗНО, а по їх завершенню – отримати додаткові бали до загального рейтингу при вступі до НАУ на інженерно-технічні та природничо-математичні напрями підготовки.
Керівництво Васильківського міськрайонного центру зайнятості подякувало представникам університету за активну участь у заході, його високу організацію та якісне проведення.
p>