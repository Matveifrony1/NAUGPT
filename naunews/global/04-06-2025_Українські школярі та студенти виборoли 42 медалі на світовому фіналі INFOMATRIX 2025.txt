Заголовок: Українські школярі та студенти виборoли 42 медалі на світовому фіналі INFOMATRIX 2025
Дата: 04/06/2025
URL: https://nau.edu.ua/ua/news/2025/6/23995.html
==================================================

Київський авіаційний інститут як офіційний партнер конкурсу в Україні організував та забезпечив участь 110 українських школярів і студентів у Світовому фіналі Міжнародного конкурсу комп’ютерних проєктів INFOMATRIX 2025, який відбувся в Бухаресті, Румунія. Українська команда здобула історичний результат, виборовши
42 медалі для 72 учасників-переможців та загальний призовий фонд у 350 400 гривень (7300 євро) для 16 проєктів.
У світовому фіналі взяли участь понад
330 учасників з 21 країни світу,
які презентували 184 проєкти в 11 категоріях під керівництвом 110 вчителів. Українську делегацію представляли 59 проєктів від учасників з 38 закладів освіти з 12 областей країни та міста Києва під керівництвом 45 вчителів.
Результат української команди став
рекордним у порівнянні з попередніми роками.
У 2024 році національний конкурс зібрав 202 проєкти та майже 300 учасників, до Бухаресту поїхали 24 проєкти, з яких 23 отримали медалі та 3100 євро грошових премій. Цього року конкурс зібрав майже 900 осіб, з яких 430 учасників представили 275 проєктів, а до світового фіналу відправилося 58 проєктів та 110 учасників.
Українська делегація склала майже 180 осіб, включаючи учасників, керівників, організаторів та журі. Відзначення медалями 72% учасників від загальної кількості стало безумовно грандіозним та історичним результатом для України.
Завдяки зусиллям команди організаторів, експертного журі та викладачів-керівників проєктів, конкурс досяг нової висоти і став потужною платформою для розвитку IT-талантів України.
Організатори планують подальше зростання конкурсу та запрошують провідні IT-компанії України до співпраці в розвитку молодих талантів. INFOMATRIX став середовищем гармонійного розвитку та міжкультурного діалогу сучасної талановитої молоді світу, демонструючи потужний потенціал української освіти та науки.