Заголовок: Відбулась зустріч студентів Юридичного факультету із експерткою захисту прав дітей Офісу ЮНІСЕФ
Дата: 24/01/2024
URL: https://nau.edu.ua/ua/news/2024/1/vidbulas-zustrich-studentiv-yuridichnogo-fakultetu-iz-ekspertkoyu-zahistu-prav-ditey-ofisu-yunisef.html
==================================================

У День Соборності України,
22 січня
, для студентів Юридичного факультету Національного авіаційного університету відбулася зустріч з екс-заступницею Міністра соціальної політики України з питань Європейської інтеграції, експерткою  захисту прав дітей Офісу ЮНІСЕФ з питань регулювання на потреби біженців у Польщі
Олександрою Чуркіною
.
У своїй доповіді на тему
«Вступ до прав дитини, історичні факти та основні принципи Конвенції ООН про права дитини»
пані Олександра розповіла про цікаві правові аспекти становлення і розвиток прав дітей протягом історії, а також зупинилася на особливостях захисту прав дітей, які постраждали від російської агресії.
«Україна була однією з перших держав, що ратифікували Конвенцію ООН про права дитини, яку називають «Світовою конституцією прав дитини». За ці тридцять два роки ми вибудували в нашій державі систему захисту та забезпечення прав дітей, яка сьогодні потребує переформатування у зв’язку із повномасштабним вторгненням російської федерації на нашу територію. Ми повинні брати приклад у Європи, зокрема у дружній для України державі — Республіці Польща, яка надала прихисток багатьом сім’ям, дітям-сиротам та дітям, позбавлених батьківського піклування, а також забезпечила їх всім необхідним для безпеки та подальшої життєдіяльності», —
зазначила пані Олександра
.
Під час зустрічі студенти мали можливість поспілкуватися з експерткою та переконатися, що обрали професію, покликану розв'язувати проблеми не лише на національному рівні, а й на міжнародному — шляхом удосконалення норм міжнародного гуманітарного права.