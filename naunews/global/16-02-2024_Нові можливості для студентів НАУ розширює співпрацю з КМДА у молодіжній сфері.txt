Заголовок: Нові можливості для студентів: НАУ розширює співпрацю з КМДА у молодіжній сфері
Дата: 16/02/2024
URL: https://nau.edu.ua/ua/news/2024/2/novi-mozhlivosti-dlya-studentiv-nau-rozshiryue-spivpratsyu-z-kmda-u-molodizhniy-sferi.html
==================================================

15 лютого 2024 року
Голова комісії з реорганізації НАУ, в.о. ректора
Володимир Шульга
підписав Меморандум про партнерство та співробітництво в молодіжній сфері з директором Комунальної установи виконавчого органу Київської міської ради (Київської міської державної адміністрації) «Київський молодіжний центр»
Михайлом Перцевим.
Присутніми на заході також були в. о. проректора з гуманітарної політики та інновацій
Марина Петченко
і помічник в. о. ректора
Сергій Кондратюк.
Під час зустрічі
сторони також обговорили
першочергові кроки на розвиток співпраці та домовилися підготувати план проведення спільних заходів. Київський молодіжний центр має значний досвід в організації майстер-класів і тренінгів з неформальної освіти та саморозвитку, зокрема з тайм-менеджменту, медіаграмотності, фото-, відеомайстерності тощо. Великі можливості для співпраці відкриваються на ниві популяризації заходів з профорієнтації: від тестування для визначення схильностей до організації «Дня відкритих дверей» у НАУ.
На завершення зустрічі
Володимир Шульга
подякував пану Михайлу
за проявлену ініціативу та довіру до нашого закладу, за те, що надали можливість студентській спільноті НАУ активно долучатися до майстер-класів, вебінарів, тематичних квізів та інших заходів КМЦ. «Меморандум про партнерство та співробітництво з Київським молодіжним центром — це прекрасна можливість для наших студентів прокачати себе, свої знання та провести час весело і з користю», — відзначив керівник НАУ.