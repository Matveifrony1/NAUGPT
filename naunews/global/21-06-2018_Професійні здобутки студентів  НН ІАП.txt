Заголовок: Професійні здобутки студентів  НН ІАП
Дата: 21/06/2018
URL: https://nau.edu.ua/ua/news/1/6/profesiyni-zdobutki-studentiv-navchalno-naukovogo-institutu-aeroportiv.html
==================================================

Український Центр Сталевого Будівництва – засновник щорічного Національного архітектурного студентського конкурсу STEEL FREEDOM – випустив каталог конкурсних проектних рішень, розроблених студентами вітчизняних закладів вищої освіти впродовж 2014-2017 рр.
До каталогу включені  55 проектів  – переможців конкурсних категорій «лофт», «торгівельно-розважальний комплекс», «бізнес-центр», «рекреаційний комплекс», «багатофункціональний комплекс», «житловий комплекс», а також проекти, що отримали призи за додатковими номінаціями від партнерів конкурсу і призи глядацьких симпатій.
Навчально-науковий інститут аеропортів НАУ представлений двома роботами студентів 4 курсу:
- проектним рішенням категорії «Торгівельний центр» (Віталій Дмиш, Олександр Матвієнко, Олена Плющик, Альона Незуненко, ЦБ-405, Анастасія Пономаренко, АР-404), яке за рішенням експертів компанії СТАЛЕКС – провідного вітчизняного виробника покрівельних та фасадних сталевих виробів – визнано одним із двох найкращих у реалізації ідеї конкурсу;
- проектним рішенням категорії «Житловий комплекс» (Олександра Михальчук, АР-403, Катерина Начичко, Дар’я Костянецька, АР-404); яке за рішенням партнера конкурсу –  компанії Hilti Ukraine  – світового лідера виробництва професійного будівельного обладнання  –  визнано найкращим  у деталізації конструктивних рішень.
Професійні здобутки двох команд Навчально-наукового інституту аеропортів є результатом успішної наукової та навчальної підготовки майбутніх архітекторів та інженерів-будівельників, яку здійснюють кафедра містобудування (завідувач - Галина Агєєва) та кафедра комп’ютерних технологій будівництва (завідувач - Олександр Лапенко).
Участь у конкурсах студентських творчих колективів це, насамперед, - моделювання професійної проектної роботи, спрямованої на створення комплексних рішень складних будівельних завдань.