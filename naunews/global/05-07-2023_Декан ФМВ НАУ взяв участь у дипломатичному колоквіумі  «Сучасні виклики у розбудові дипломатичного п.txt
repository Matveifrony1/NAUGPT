Заголовок: Декан ФМВ НАУ взяв участь у дипломатичному колоквіумі  «Сучасні виклики у розбудові дипломатичного потенціалу в Чорноморському регіоні»
Дата: 05/07/2023
URL: https://nau.edu.ua/ua/news/2023/7/dekan-fmv-nau-vzyav-uchast-u-diplomatichnomu-kolokviumi-suchasni-vikliki-u-rozbudovi-diplomatichnogo-potentsialu-v-chornomorskomu-regioni.html
==================================================

Декан Факультету міжнародних відносин НАУ Юрій Волошин взяв участь у дипломатичному колоквіумі «Сучасні виклики у розбудові дипломатичного потенціалу в Чорноморському регіоні».
Організатори заходу – Дипломатична академія України імені Геннадія Удовенка при Міністерстві закордонних справ та Естонська школа дипломатії.
Участь у колоквіумі взяли представники дипломатичних навчальних закладів та зовнішньополітичних відомств країн Східного партнерства і Чорноморського регіону. Мета заходу – огляд сучасних тенденцій у дипломатії, їх вплив на професійну підготовку дипломатів і на дослідницькі програми, обговорення питань безпеки Чорноморського регіону та європейської інтеграції.
Колоквіум було присвячено розгляду напрямів та особливостей діяльності дипломатичних навчальних закладів Грузії, Естонії, Молдови та України в сучасних умовах. Учасники обговорили питання щодо сучасних безпекових та геополітичних аспектів, в якому здійснюють свою діяльність дипломатичні навчальні заклади. З доповідями виступили колишня Міністр закордонних справ Естонії, керівниця стратегічного напрямку Східного Партнерства та Західних Балкан Естонського Центру міжнародного розвитку Ева-Марія Лііметс та Голова Національного комітету з питань оборони Парламенту Естонії Калев Стойческу.
Захід організований у рамках проєкту
TrilateralDiplomaticInitiative
(TDI) – міжнародна тристороння ініціатива Svenska institutet, Eesti Diplomaatide Kool/ Estonian School of Diplomacy та ДАУ, яка направлена на підвищення кваліфікації державних службовців, українських та іноземних дипломатів у сфері європейської та євроатлантичної інтеграції.