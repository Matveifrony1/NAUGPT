Заголовок: Вітаємо Карпова Віктора Васильовича з обранням деканом Факультету архітектури, будівництва та дизайну!
Дата: 02/03/2021
URL: https://nau.edu.ua/ua/news/2021/3/vitaemo-karpova-viktora-vasilovicha-z-obrannyam-dekanom-fakultetu-arhitekturi-budivnitstva-ta-dizaynu.html
==================================================

2 березня 2021 року на Факультеті архітектури, будівництва та дизайну Національного авіаційного університету було проведено Конференцію трудового колективу.
Учасниками конференції трудового колективу навчального підрозділу стали 43 члени із 58 представників. Тому конференцію було визнано правочинною.
Конференція проходила за участі ректора Національного авіаційного університету Максима Георгійовича Луцького, проректора з гуманітарної політики та інновацій Тімкіної Світлани Юріївни, голови Вченої ради НАУ Кулика Миколи Сергійовича.
Порядком денним конференції трудового було передбачено розгляд питання про висунення та обговорення пропозиції щодо кандидатури на посаду декана Факультету архітектури, будівництва та дизайну.
Для ведення Конференції трудового колективу Факультету архітектури, будівництва та дизайну обрано голову Степанчука Олександра Васильовича, доктора технічних наук, професора кафедри реконструкції аеропортів та автошляхів та секретаря Кару Лесю Миколаївну, провідного фахівця деканату Факультету архітектури, будівництва та дизайну.
До колективу Факультету архітектури, будівництва та дизайну з вітальним словом звернувся ректор НАУ Луцький Максим Георгійович.
Начальник відділу управління кадрами та документообігу НАУ Бондарчук Сергій Миколайович ознайомив присутніх з рекомендацією ректора НАУ стосовно кандидатури на посаду декана факультету Карпова Віктора Васильовича.
Віктор Васильович презентував співробітникам Факультету архітектури, будівництва та дизайну план з подальшими напрямами розвитку діяльності факультету.
Трудовий колектив факультету 41 голосом підтримав внесену ректором НАУ кандидатуру Карпова В.В. на посаду декана факультету!