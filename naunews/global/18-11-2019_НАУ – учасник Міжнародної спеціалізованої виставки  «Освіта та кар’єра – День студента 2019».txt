Заголовок: НАУ – учасник Міжнародної спеціалізованої виставки  «Освіта та кар’єра – День студента 2019»
Дата: 18/11/2019
URL: https://nau.edu.ua/ua/news/1/11/nau-–-uchasnik-mizhnarodnoi-spetsializovanoi-vistavki-osvita-ta-kar’era-–-den-studenta-2019.html
==================================================

НАУ взяв участь в Міжнародній спеціалізованій виставці «Освіта та кар’єра – День студента 2019». На виставці було представлено понад 70 закордонних навчальних закладів та провідних українських вишів; українських представництв, посольств та агенцій.
Учасники виставки обговорювали ключові питання інноваційного розвитку національної освітньої системи, основні напрями її вдосконалення та входження в європейське освітнє та наукове співтовариство, впровадження нових форм і технологій науково-освітньої діяльності, налагодження тісної співпраці із закордонними освітніми партнерами, участі в міжнародних наукових програмах і проектах, демонструвалися інноваційні розробки ЗВО та наукових установ.
Національний авіаційний університет визнано Лідером вищої освіти України та вручено Гран-Прі у номінації «Створення освітнього середовища для забезпечення умов професійної орієнтації молоді». Автор конкурсної роботи – директор ННІІОТ Наталія Муранова.
Гості та учасники виставки мали змогу відвідати: круглий стіл НАУ «Формування компетентностей обдарованої особистості в системі позашкільної та вищої освіти» (доповідачі – Наталія Муранова, Тетяна Петровська), презентацію «Національний авіаційний університет як осередок науково-дослідницької діяльності для учнівської молоді України» (доповідачі – Наталія Муранова, Ольга Бруяка, Людмила Куделя) та тренінги «Особливості захисту прав дітей в мережі Інтернет» (доповідач – Ірина Сопілко), «Сучасні конфліктогени та їх значення у вирішенні конфліктів» (доповідач – Вікторія Череватюк). Доповідачів відзначено Дипломами за активну участь у семінарах виставки і представлення освітніх інноваційних технологій.
На виставкових стендах співробітники НАУ презентували відвідувачам освітні програми, проекти та можливості їх ефективної реалізації; багаторічний власний досвід навчальної та наукової діяльності в системі вищої освіти; інновації з підвищення якості вищої освіти; надання якісних освітніх послуг; досвід міжнародної співпраці в реалізації спільних освітніх й наукових проектів; технології якісної підготовки до ЗНО; перспективи навчання англійською мовою; навчання на кафедрі військової підготовки, видавничу діяльність та науково-методичний супровід навчального процесу.
У виставковому павільйоні НАУ представляли працівники та викладачі Навчально-наукового інституту інноваційних освітніх технологій, консультаційного центру, кафедри військової підготовки, Юридичного факультету, Факультету лінгвістики та соціальних комунікацій, Науково-технічної бібліотеки, Коледжів НАУ та Вищого професійного ліцею НАУ.