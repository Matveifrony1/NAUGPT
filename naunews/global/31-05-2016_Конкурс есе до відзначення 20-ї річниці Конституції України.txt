Заголовок: Конкурс есе до відзначення 20-ї річниці Конституції України
Дата: 31/05/2016
URL: https://nau.edu.ua/ua/news/2016/5/konkurs-ese-do-vidznachennya-20-i-richnitsi-konstitutsii-ukraini.html
==================================================

Відповідно до Указу Президента України від 15 березня 2016 року № 94 «Про відзначення 20-ї річниці Конституції України», кафедрою конституційного і адміністративного права Навчально-наукового Юридичного інституту 26 травня 2016 року проведено конкурс найкращого наукового есе серед студентів вищих навчальних закладів міста Києва на тему «Сучасні конституційні реформи як запорука подальшого прогресивного розвитку України».
За результатами проведення конкурсу есе, що надійшли з трьох вищих навчальних закладів (Національний авіаційний університет, Інститут кримінально-виконавчої служби, Київський кооперативний інститут бізнесу і права) визначено переможців.
Дипломом I ступеня нагороджено студентку 2-го курсу ННЮІ НАУ Наталію Недогибченко, дипломом II ступеня – курсанта 2-го курсу Юридичного факультету Інституту кримінально-виконавчої служби Ольгу Глянько, дипломом III ступеня – студентку 2-го курсу ННЮІ НАУ Марину Кушнір.
За активну громадянську позицію у розбудові правової держави вручено заохочувальні грамоти студентам: Марині Дузь, Наталії Ревенко, Вікторії Лісовій, Ользі Чигирин, Регіні Сай, Діані Майстро.