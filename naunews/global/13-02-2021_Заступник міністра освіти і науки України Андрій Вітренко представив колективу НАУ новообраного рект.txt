Заголовок: Заступник міністра освіти і науки України Андрій Вітренко представив колективу НАУ новообраного ректора Максима Луцького
Дата: 13/02/2021
URL: https://nau.edu.ua/ua/news/2021/2/zastupnik-ministra-osviti-i-nauki-ukraini-andriy-vitrenko-predstaviv-kolektivu-nau-novoobranogo-rektora-maksima-lutskogo.html
==================================================

12 лютого відбулося урочисте представлення ректора НАУ Максима Луцького колективу університету.
Заступник міністра освіти і науки України Андрій Вітренко ознайомив присутніх з наказом МОН про призначення Максима Луцького ректором, контракт з яким було укладено на 5 років.
«Максим Луцький є відомою людиною не лише для НАУ, але й для системи освіти і науки України. Це професійна людина, яка має чудові людські якості. Міністерство освіти і науки жодним чином не впливає на виборчий процес. Колектив НАУ з високою явкою, майже 90%, віддав 62% голосів, обравши пана Луцького своїм керівником. Я вважаю, що такий високий рівень довіри дозволить пану Луцькому абсолютно ефективно реалізувати поставлені цілі», - зазначив Андрій Вітренко.
Максим Луцький подякував колективу за підтримку й наголосив, що докладе максимум зусиль задля розвитку університету.
«Я вкотре дякую Вам за довіру, підтримку і  спільне бажання повернути нашому університету статус одного з найкращих вишів країни, порядок, повагу та престижність.
Не маю жодного сумніву, що перші зміни на краще кожен, хто працює та навчається в НАУ, відчує вже найближчим часом. Я особисто докладу для цього максимум зусиль, свій управлінський досвід і глибоке розуміння специфіки роботи нашого університету», - сказав ректор НАУ.
Як інформував сайт НАУ, раніше
колектив університету привітав Максима Луцького з призначенням
.