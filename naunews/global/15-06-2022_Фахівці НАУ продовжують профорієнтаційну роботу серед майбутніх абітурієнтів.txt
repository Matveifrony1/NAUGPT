Заголовок: Фахівці НАУ продовжують профорієнтаційну роботу серед майбутніх абітурієнтів
Дата: 15/06/2022
URL: https://nau.edu.ua/ua/news/2022/6/fahivtsi-nau-prodovzhuyut-proforientatsiynu-robotu-sered-maybutnih-abiturientiv.html
==================================================

10 червня завідувач кафедри історії та документознавства Факультету лінгвістики та соціальних комунікацій (ФЛСК) Національного авіаційного університету, професор Ірина Тюрменко та гаранти освітньо-професійних програм кафедри доценти Олена Ісайкіна (Документознавство та інформаційна діяльність) і Тетяна Клиніна (Інформаційна аналітика та соціальні комунікації) провели профорієнтаційну зустріч з випускниками Відокремленого структурного підрозділу «Фаховий коледж інформаційних технологій та землевпорядкування Національного авіаційного університету».
Потенційні абітурієнти були ознайомлені з умовами вступної кампанії 2022, особливостями та перевагами освітньо-професійних програм факультету тощо.
У ході спілкування було обговорено широке коло питань, які цікавили присутніх.
Колектив кафедри висловлює вдячність за сприяння у проведенні зустрічі голові комісії суспільно-гуманітарних дисциплін, викладачу спеціальних дисциплін коледжу за спеціальністю "Діловодство" Антоніні Багінській.