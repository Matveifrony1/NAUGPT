Заголовок: Студентка Факультету міжнародних відносин переможниця Всеукраїнського конкурсу наукових робіт зі спеціальності «Міжнародне право»
Дата: 21/12/2023
URL: https://nau.edu.ua/ua/news/2023/12/studentka-fakultetu-mizhnarodnih-vidnosin-peremozhnitsya-vseukrainskogo-konkursu-naukovih-robit-zi-spetsialnosti-mizhnarodne-pravo.html
==================================================

Студентка 1 курсу магістратури зі спеціальності «Міжнародне право» Факультету міжнародних відносин Лариса Гора здобула ІІ Премію Всеукраїнського конкурсу наукових робіт зі спеціальності «Міжнародне право». Організатори конкурсу – Президентський фонд Леоніда Кучми «УКРАЇНА» спільно з Навчально-науковим інститутом міжнародних відносин Київського національного університету імені Тараса Шевченка.
Метою конкурсу є залучення і заохочення якомога більше майбутніх юристів-міжнародників до роботи з притягнення рф до відповідальності за геноцид українського народу. Серед учасників конкурсу – здобувачі вищої освіти різних закладів України та інших країн.
Студентка 1 курсу магістратури зі спеціальності «міжнародне право» Лариса Гора отримала ІІ Премію за роботу «Міжнародний спеціальний трибунал як спосіб притягнення росії до відповідальності за вчинення злочину агресії проти України». Науковий керівник: доцент кафедри міжнародного права та порівняльного правознавства Ольга Широкова-Мурараш.
Також було відзначено роботу членів журі конкурсу – викладачів Факультету міжнародних відносин: професора кафедри міжнародного права та порівняльного правознавства Михайла Буроменського й професорки кафедри міжнародного права та порівняльного правознавства Наталії Камінської.
Щиро вітаємо і бажаємо нових успіхів!