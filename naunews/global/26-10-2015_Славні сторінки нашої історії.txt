Заголовок: Славні сторінки нашої історії
Дата: 26/10/2015
URL: https://nau.edu.ua/ua/news/2015/10/slavni-storinki-nashoi-istorii.html
==================================================

23 жовтня 2015 року викладачі та студенти кафедри іноземних мов і прикладної лінгвістики Навчально-наукового Гуманітарного інституту розпочали здійснення патріотичного проекту «Славні сторінки нашої історії», який триватиме протягом навчального року.
У рамках проекту викладачі кафедри Мирослава Рибалко та Світлана Сорока провели екскурсію визначними архітектурними пам’ятками Києва, під час якої відвідали Національний заповідник «Софія Київська», Михайлівський Златоверхий монастир, музей Золоті ворота, пройшлися затишними вуличками центру міста та послухали цікаву та змістовну екскурсійну розповідь.
Старший викладач кафедри Лариса Іщенко зі студентами вирушили до Майдану Незалежності, де провели патріотичний захід «Історія твориться сьогодні». Наші студенти пройшлися місцями історичних подій останнього десятиліття та провели дискусію про їх значення для майбутнього України та світу.
У планах організаторів проекту – відвідання музеїв, виставок, вистав та концертів, організація зустрічей та семінарів з метою патріотичного виховання студентської молоді. Запрошуємо всіх охочих приєднатися до участі у наших заходах! Вичерпну інформацію можна отримати в ауд. 8.1102.