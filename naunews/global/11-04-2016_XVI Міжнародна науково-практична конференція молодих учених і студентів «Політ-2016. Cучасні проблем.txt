Заголовок: XVI Міжнародна науково-практична конференція молодих учених і студентів «Політ-2016. Cучасні проблеми науки» за напрямом «Проблеми розвитку сучасного аеропорту»
Дата: 11/04/2016
URL: https://nau.edu.ua/ua/news/2016/4/xvi-mizhnarodna-naukovo-praktichna-konferencziya-molodix-uchenix-i-studentiv-polit-2016.html
==================================================

6 квітня 2016 р. у ННІ Аеропортів відбулось відкриття  ХVІ Міжнародної науково-практичної конференції молодих учених і студентів «Політ. Сучасні проблеми науки» за напрямом «Проблеми розвитку сучасного аеропорту».  У її рамках працювали три секції: «Міське, промислове, цивільне та транспортне будівництво», «Дизайн архітектурного середовища» та «Технічна естетика та дизайн» . Заступник директора інституту з наукової роботи професор Андрій Бєлятинський привітав учасників конференції з цією подією. На пленарному засіданні виступили з науковими доповідями начальник Льотно-випробувальної станції АНТК «Антонов» Юрій Мошковський на тему: «Спосіб інжектування геополімерними матеріалами для посилення основ бетонних покриттів аеродромних конструкцій» та аспірант ННІАП Андрій Гуль на тему: «Забезпечення безпеки руху на перехрестях магістральних вулиць (на прикладі м. Києва)». Загалом за визначеним напрямом заплановано понад 80 наукових доповідей і презентацій.