Заголовок: Доцент Факультету міжнародних відносин НАУ долучилась до міжнародного форуму з архетипіки
Дата: 27/07/2022
URL: https://nau.edu.ua/ua/news/2022/7/dotsent-fakultetu-mizhnarodnih-vidnosin-nau-doluchilas-do-mizhnarodnogo-forumu-z-arhetipiki.html
==================================================

Нещодавно відбувся франко-український форум архетипіки «Публічне управління: від імажинеру до технологій постмодерної сучасності». Такі форуми вже п’ятий рік поспіль проходять у співпраці з представниками французької школи архетипіки «Центром дослідження сучасного і повсякденного життя» і лабораторією соціології LERSEM-IRSA EA4584 університету Монпельє-3 імені Поля Валері.
У науковому заході взяла участь доцент кафедри реклами та зв’язків з громадськістю Факультету міжнародних відносин (ФМВ) Національного авіаційного університету Марія Лашкіна.
Учасники обговорили широкий спектр питань суспільно-політичного життя, що ґрунтуються на структурах колективного несвідомого. Зокрема, проблеми біполярного світу, розвиток культурної політики в контексті формування суспільної стійкості, архетипного підходу до інформаційної політики України в умовах війни, вплив колективного несвідомого на всі сфери життя.
Марія Лашкіна виступала з доповіддю «Гендерні архетипи як чинник кар’єрного зростання на світовому ринку праці в умовах інформаційного світу: український та світовий контекст». У своєму виступі вона звернула увагу на вплив інформатизації та медіа на гендерну нерівність та розповсюдження архетипних стереотипів в Україні.