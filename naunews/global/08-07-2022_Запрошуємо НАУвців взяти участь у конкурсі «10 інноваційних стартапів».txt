Заголовок: Запрошуємо НАУвців взяти участь у конкурсі «10 інноваційних стартапів»
Дата: 08/07/2022
URL: https://nau.edu.ua/ua/news/2022/7/zaproshuemo-nauvtsiv-vzyati-uchast-u-konkursi-10-innovatsiynih-startapiv.html
==================================================

Європейська мережа підприємств України, за підтримки Міністерства освіти і науки України запрошує спільноту НАУ долучитися до конкурсу 10 інноваційних стартапів для їх представлення на міжнародному Саміті «Start-up BW Summit 2022», який стартує 30 вересня в Штутгарті, Німеччина.
Метою заходу є надання підтримки українським стартапам.
Представникам 10 відібраних стартапів буде оплачено поїздку до Німеччини (переліт, проживання, організаційний внесок) для безпосереднього представлення себе та своєї продукції на Саміті «Start-up BW Summit 2022».
Відібрані стартапи із B-to-B сектору отримають можливість представити свої проєкти на виставковому стенді Саміту у таких галузях:
- штучний інтелект;
- енергетика та навколишнє середовище;
- електронні пристрої та фінтех;
- наука про життя та медтехніка;
- виробництво та мобільність;
- соціальні інновації та державні технології;
- програмне забезпечення та IT-безпека.
Для участі у відборі необхідно зареєструватися за
посиланням
.
Останній термін реєстрації – 15 липня.
Крім того, необхідно надіслати відео про стартап та його продукцію в довільній формі англійською мовою та презентацію англійською мовою, яка повинна містити наступну інформацію:
- опис вашої продукції/сервісу;
- рівень готовності продукції/сервісу;
- опис потенційних споживачів;
- цінність пропозиції/яку проблему ви вирішуєте;
- опис команди;
- вимоги до фінансування.
Презентацію та відео можна надіслати на пошту
een.network.ukraine@gmail.com
з позначкою в темі листа: для участі у Start-up BW Summit 2022.
Координатор EEN-Ukraine Консорціуму – Фесенко Олена Мар’янівна
email:
Fesenko.olena@gmail.com
;
een.network.ukraine@gmail.com