Заголовок: На АКФ НАУ розпочала роботу секція конференції «Політ. Сучасні проблеми науки»
Дата: 07/04/2023
URL: https://nau.edu.ua/ua/news/2023/4/na-akf-nau-rozpochala-robotu-sektsiya-konferentsii-polit-suchasni-problemi-nauki.html
==================================================

5 квітня 2023 року на кафедрі прикладної механіки та інженерії матеріалів АКФ НАУ в рамках ХХІІI Міжнародної науково-практичної конференції здобувачів вищої і молодих учених «ПОЛІТ. Сучасні проблеми науки» проведено засідання секції «Контроль якості, сучасні матеріали та триботехнології в машинобудуванні».
В заході приймали участь здобувачі першого, другого та третього рівнів вищої освіти і науково-педагогічні працівники кафедри.
Спікерами було представлено доповіді з актуальних питань дослідження міцністних характеристик композиційних матеріалів залежно від ударних навантажень з різною енергією (Мартин Трушковський (група АО-203Ба)), розглянуто методи розрахунку на стійкість щоглових конструкцій (Михайло Кутовий, Матвій Манжаюк, Максим Полосьмак, Олександр Ципков (група ЛВ 101Б) та Іван Ткаченко (група ТО 103Б)), проаналізовані основні положення стандартів ISO 45001 та OHSAS 18001 (Микола Павлюченко (група ЯС-112М)), наведена оцінка якості послуг лабораторії з калібрування кваліметричним методом (Юлія Романьок (група ЯС-112М)), охарактеризовано систему контролю якості пально-мастильних матеріалів у державній авіації України (Березівський Назарій, група ЯС-112М), представлено переваги трибодіагностики за зміною фізико-хімічних характеристик мастильних матеріалів (Євген Педан (група ЯС-112М)), наведено експериментальні дослідження щодо підвищення експлуатаційних характеристик мастильних матеріалів модифікуванням комплексами мікродобавок ((Ігор Малярчук (аспірант, ОНП «Прикладна механіка»)) та ін.
Учасники конференції активно долучилися до обговорення представлених доповідей.
Особливу зацікавленість учасників засідання секції викликала історична довідка доцента Володимира Мельника про те, що науково-практична конференція ПОЛІТ є традиційним заходом в Національному авіаційному університеті. Підтвердженням тому є історичні фото учасників конференції кафедри Опору матеріалів (1979 р.) та кафедри Теорії механізмів і машин та деталей машин (1982 р.).
Кафедра прикладної механіки та інженерії матеріалів АКФ НАУ вітає усіх учасників та їхніх наукових керівників і бажає всім Вам натхнення і мотивації до нових наукових здобутків!