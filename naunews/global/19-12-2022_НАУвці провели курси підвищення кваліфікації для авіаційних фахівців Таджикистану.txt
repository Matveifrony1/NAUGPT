Заголовок: НАУвці провели курси підвищення кваліфікації для авіаційних фахівців Таджикистану
Дата: 19/12/2022
URL: https://nau.edu.ua/ua/news/2022/12/z-velikim-sumom-povidomlyaemo-pro-zagibel-vipusknika-nau/nauvtsi-proveli-kursi-pidvishchennya-kvalifikatsii-dlya-aviatsiynih-fahivtsiv-tadzhikistanu.html
==================================================

Навчально-науковим інститутом неперервної освіти в період з 05 по 09 грудня 2022 року проведено курси підвищення кваліфікації «Електросвітлотехнічне забезпечення польотів» на базі замовника в м. Душанбе (Таджикистан).
Слухачі курсів – керівний та інженерно-технічний персонал служби ЕСТЗП аеропортів Душанбе та Куляб.
Інструктор курсу - доцент кафедри комп’ютеризованих електротехнічних систем та технологій АКФ, кандидат технічних наук Світлана Дев’яткіна.
Програма курсів складена на базі вимог Стандартів та Рекомендованої практики ICAO щодо електросвітлотехнічного забезпечення польотів на аеродромах цивільної авіації. Протягом лекційних та практичних занять обговорювались, зокрема, вимоги до систем електропостачання та надійності аеродромного світлосигнального обладнання та керування ризиками щодо безпеки польотів на етапі візуального пілотування у простих та складних метеорологічних умовах.
Дякуємо за теплий прийом та вітаємо з успішним проходженням навчання!