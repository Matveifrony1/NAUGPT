Заголовок: Привітання Володимира Шульги з Днем збройних сил України!
Дата: 06/12/2023
URL: https://nau.edu.ua/ua/news/2023/12/privitannya-volodimira-shulgi-z-dnem-zbroynih-sil-ukraini.html
==================================================

Захисники і захисниці Сходу, Півдня, Півночі та Заходу – всієї нашої незламної країни!
Сьогодні ви творите нашу історію! Хоробро, віддано ви стоїте на захисті рідної землі – кожного села, кожного містечка та великого міста. За вашими спинами мільйони життів українців, яких ви бороните від агресивного та підступного ворогу, від справжнього зла.
Глибока повага до вас, шана назавжди викарбувані в серці кожного українця! Ми дякуємо кожному захиснику та кожній захисниці нашої Держави за витримку та самовідданість, за сміливість та незламність. Ми пам’ятатимемо завжди тих, хто віддав життя за свою Батьківщину. Низький уклін вам!
Наші оборонці, ви надихаєте своєю витримкою та героїчними подвигами, ви даруєте надію та віру. І я розумію, що кожен з нас щодня має робити ще більше, робити навіть неможливе, щоб бути гідними вас, бути вам надійною опорою і підтримкою. Діяти разом заради нашої Перемоги!
І ми обов'язково переможемо.
Ви творите справжні дива кожного дня, тож нехай Святий Миколай, добре світле свято якого ми відзначаємо в той же день, береже вас і допомагає нашій Державі!
Слава Україні!
Героям Слава!