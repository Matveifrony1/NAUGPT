Заголовок: Як пережити війну після війни?
Дата: 02/12/2016
URL: https://nau.edu.ua/ua/news/2016/12/yak-perezhiti-viynu-pislya-viyni.html
==================================================

30 листопада 2016 року в рамках реалізації Угоди про партнерство та співпрацю між Національним авіаційним університетом та ПП «Пюселік Консалтинг Груп» на кафедрі педагогіки та психології професійної освіти Навчально-наукового Гуманітарного інституту відбулася зустріч-інтерв’ю з викладацьким складом Університету Френка Пюселікана на тему: «Як пережити війну після війни?». Учасниками заходу стали: завідувач лабораторії психології професійної освіти Р. Діденко, проектний менеджер ПП «Пюселік Консалтінг Груп» Л. Бабічева, викладачі кафедри педагогіки та психології професійної освіти НН ГМІ та студенти 3 курсу спеціалізації «Практична психологія».
Зустріч була присвячена обговоренню особливостей надання психологічної допомоги демобілізованим учасникам АТО, членам їх родин, вимушеним переселенцям з тимчасово-окупованих районів України. Студенти та викладачі мали змогу з реальних документальних фактів побачити проблеми демобілізованих: важку адаптацію, яка призводить до насильства в родинах, нервових розладів та навіть самогубств.
Проведення заходу є важливим для професійного становлення майбутніх практичних психологів, оскільки безпосередньо висвітлює особливості їхньої професійної діяльності.