Заголовок: Наглядова рада НАУ визнала вибори ректора НАУ такими, що відбулись
Дата: 04/04/2018
URL: https://nau.edu.ua/ua/news/1/4/naglyadova-rada-nau-viznala-vibori-rektora-nau-takimi-shcho-vidbulis.html
==================================================

Члени Наглядової ради Національного авіаційного університету на черговому засіданні 03 квітня 2018 року визнали вибори ректора НАУ такими, що відбулися згідно чинного законодавства та Положень про організацію та проведення виборів. Підстави для визнання вибрів такими, що не відбулись – відсутні (Протокол №2 від 03.04.2018 р).
Про це йдеться в рішенні Наглядової ради, засідання якої відбулося 3 квітня 2018 року.
В рамках порядку денного на засіданні Наглядової ради розглядалось питання про результати виборів ректора Національного авіаційного університету. Зокрема, з доповідями виступили заступник голови Організаційного комітету з виборів ректора НАУ - С.М.Ягодзінський, секретар Організаційного комітету – Г.Г.Єнчева, голова Виборчої комісії – А.Г.Гудманян, секретар Виборчої комісії – О.І. Білоус. Вони надали звіт про підготовку та організацію проведення виборів,  в тому числі проведення голосування на виборчих дільницях НАУ та відокремлених структурних підрозділів, а також про встановлення результатів виборів ректора.
Крім того, мали змогу висловити свою точку зору щодо результатів виборів запрошені на засідання  члени Організаційного комітету, Виборчої комісії, члени дільничних виборчих комісій, а також кандидати на посаду ректора НАУ - Микола Кулик та  Валерій Чепіженко.
Після заслуховування доповідачів, члени Наглядової ради Національного авіаційного університету протокольно визнали вибори ректора НАУ такими, що відбулися згідно чинного законодавства та затвердили звіт про результати виборів ректора.
В рамках засідання Наглядової ради також заслухувалася інформація про фінансовий звіт щодо  діяльності  університету у 2017 році та про бюджет 2018 року, а також про інноваційно-інвестиційні проекти Національного авіаційного університету.