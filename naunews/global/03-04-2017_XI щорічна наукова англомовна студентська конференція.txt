Заголовок: XI щорічна наукова англомовна студентська конференція
Дата: 03/04/2017
URL: https://nau.edu.ua/ua/news/2017/4/xi-shchorichna-naukova-anglomovna-studentska-konferentsiya.html
==================================================

28 березня 2017 р. у Навчально-науковому Інституті міжнародних відносин НАУ на базі кафедри іноземних мов  відбуласяXI щорічна наукова англомовна студентська конференція «ДОДАТКОВА ОСВІТА ЯК ЗАСІБ ПІДВИЩЕННЯ КОНКУРЕНТОСПРОМОЖНОСТІ МОЛОДІ НА РИНКУ ПРАЦІ» / «SUPPLEMENTARY EDUCATION (INFORMAL LEARNING) AS A WAY OF IMPROVING YOUTH COMPETITIVENESS ON THE LABOUR MARKET».
Відкриваючи конференцію, директор НН ІМВ Алла Фоменкопривітала учасників та зазначила, що якісна іншомовна підготовка є запорукою успіху та кар’єрного зростання майбутніх фахівців з міжнародних відносин. Вільне володіння іноземними мовами гарантує конкурентоспроможність молоді на світовому ринку праці у ХХІ ст. Вона відзначила, що професорсько-викладацький склад кафедри іноземних мов інституту готує кадри на високому професійному рівні, надає студентам якісні знання з іноземної мови за професійним спрямуванням.
У роботі конференції взяли участь 57 студентів усіх спеціальностей ННІМВ, зокрема «Міжнародні економічні відносини», «Міжнародний бізнес», «Міжнародне право», «Туризм».
На пленарному засіданні виступили з доповідями 17 студентів. Доповіді студентів ННІМВ, представлені англійською мовою з презентаціями, викликали жвавий інтерес усіх учасників конференції. Цікавими були доповіді Анастасії Білінської, група 402, спеціальність «Міжнародні економічні відносини» за темою «Самоосвіта як засіб конкурентноспроможності молоді на ринку праці»; Абоубакара Дао, група 407, спеціальність «Міжнародне право», за темою «Мобільність студентів як важливий фактор додаткової освіти», Марини Бойченко та Нікіти Стеблюка, група 405 спеціальність «Міжнародне право», за темою «Альтернативні шляхи навчання», Діми Серж Патрика, група 407, спеціальність «Міжнародне право»,  за темою «Деякі аспекти підвищення якості освіти студентів», Інни Лебедєвої, група 402, спеціальність «Міжнародні економічні відносини» за темою «Відкриті перспективи вивчення іноземних мов» та інші доповіді. Обговорення доповідей відбувалося англійською мовою.
За підсумками роботи англомовної студентської конференції передбачено формування електронного збірника матеріалів тез доповідей, який буде розіслано всім учасникам конференції та розміщено на офіційному сайті НН ІМВ НАУ. Участь студентів інституту в конференції підтверджує їхню високу мотивацію щодо вільного володіння іноземними мовами, отримання додаткової освіти, участі у академічній мобільності. Адже все це є гарантією високої конкурентоспроможності майбутніх фахівців на національному та світовому ринку праці.