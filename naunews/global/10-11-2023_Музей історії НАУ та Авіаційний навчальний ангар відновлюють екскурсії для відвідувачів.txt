Заголовок: Музей історії НАУ та Авіаційний навчальний ангар відновлюють екскурсії для відвідувачів
Дата: 10/11/2023
URL: https://nau.edu.ua/ua/news/2023/11/muzey-istorii-nau-ta-aviatsiyniy-navchalniy-angar-vidnovlyuyut-ekskursii-dlya-vidviduvachiv.html
==================================================

З 15 листопада 2023 року Музей історії та Ангар Національного авіаційного університету запрошують усіх охочих на групові та індивідуальні екскурсії. Після тимчасової перерви вони готові відновити свою роботу та знову приймати відвідувачів.
Експозиція працює з понеділка по п'ятницю з 09:00 до 16:00. Графік екскурсій: 09:00-10:15, 10:30-11:45, 13:00-14:15, 14:30-15:45. Тривалість кожної екскурсії становить 1 годину 15 хвилин.
Адреса: місто Київ, проспект Л.Гузара, 1.
Вартість квитків за категоріями:
Дорослі – 100 грн;
Студенти, учні та пенсіонери – 60 грн;
Пільгові категорії – безкоштовно.
Для замовлення квитків використовуйте
офіційний сайт
.
З усіх питань та для отримання додаткової інформації звертайтеся за телефоном:
093 770 98 96
.
Музей історії Національного авіаційного університету, заснований у 1972 році, є ключовим духовним та освітнім центром для популяризації історії університету. Сьогодні він є гордістю та візитівкою НАУ. В експозиції музею представлені експонати, які відображають історію та досягнення університету, включаючи раритетні стародруки, фотографії, макети авіаційної техніки та багато іншого.
У Авіаційному навчальному ангарі розміщені літальні апарати широкого спектра конструктивних схем, різних періодів розробки та експлуатації.
Відвідувачі можуть насолоджуватися екскурсіями та дослідженням літальних апаратів у Авіаційному навчальному ангарі, де представлені літаки, вертольоти та газотурбінні двигуни з різних періодів розвитку авіації.
Щорічно музей та авіаційний ангар відвідують понад 10 тис. гостей: студенти НАУ та інших вищих та середніх навальних закладів, школярі, делегації з інших міст України та закордонні гості.
Чекаємо на вас!
Для охочих підтримати Музей та Ангар благодійними внесками – достатньо сканувати QR-код.