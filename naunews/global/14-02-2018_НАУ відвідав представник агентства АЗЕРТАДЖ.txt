Заголовок: НАУ відвідав представник агентства АЗЕРТАДЖ
Дата: 14/02/2018
URL: https://nau.edu.ua/ua/news/1/2/nau-vidvidav-predstavnik-agentstva-azertadzh.html
==================================================

14 лютого за ініціативи Державного інформаційного агентства «АЗЕРТАДЖ» Азербайджанської Республіки відбулась робоча зустріч в.о. ректора Володимира Миколайовича Ісаєнка з акредитованим представником Агентства в Україні Емілем Гусейнлі. На зустрічі також були присутні начальник відділу міжнародних зв’язків Вячеслав Тимохін та професор кафедри міжнародного права ННІМВ Гулієв Аріф Джаміль огли.
Азербайджанське Державне Інформаційне Агентство - АЗЕРТАДЖ є провідним інформаційним агентством республіки, єдиним джерелом офіційної державної інформації для місцевих і зарубіжних ЗМІ.
Під час робочої зустрічі керівник університету розповів про університет, що на сьогоднішній день є Alma Mater для більш ніж 200 000 авіаційно-космічних фахівців, та наголосив, що випускники університету працюють більш ніж у 140 країнах світу. Крім того, під час зустрічі очільник НАУ окреслив основні напрямки співпраці університету з вищими навчальними закладами та організаціями Азербайджану у галузі освіти та науки.
Володимир Ісаєнко запросив гостя на урочистий захід, присвячений святкуванню 85-річчя Національного авіаційного університету, що відбудеться у жовтні 2018 року та до участі у Міжнародному форумі випускників університету різних років навчання. Володимир Миколайович підтримав пропозицію інформаційного агентства розповсюдити цю інформацію серед авіаційної громадськості Азербайджану.