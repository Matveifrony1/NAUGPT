Заголовок: Викладачі Факультету транспорту менеджменту та логістики НАУ серед учасників українсько-польського форуму
Дата: 17/08/2022
URL: https://nau.edu.ua/ua/news/2022/8/vikladachi-fakultetu-transportu-menedzhmentu-ta-logistiki-nau-sered-uchasnikiv-ukrainsko-polskogo-forumu.html
==================================================

Нещодавно відбувся українсько-польський форум «Можливості логістичної інфраструктури (портів) Польщі для збільшення експорту/імпорту з Україною», організаторами якого стали Український союз промисловців і підприємців та найбільші бізнес-федерації Польщі: Польсько-українська господарча палата, Роботодавці Польщі та федерація Lewiatan.
В заході взяли участь представники українського бізнесу та профільні представники польських портів, які презентували особливості своєї роботи у сучасний період.
До форуму долучилися викладачі кафедри організації авіаційних робіт та послуг Факультету транспорту менеджменту та логістики Національного авіаційного університету
Захід був присвячений найбільш актуальній економічній проблемі на сьогодні для України, а саме: можливостям використання транспортного та логістичного потенціалу Польщі задля розблокування українського експорту. Особлива увага була приділена можливостям участі у транспортних потоках польських портів Гдині і Гданська.
Форум відбувся у форматі відеоконференції на базі платформи Zoom.