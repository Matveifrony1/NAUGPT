Заголовок: Представники ННІРО взяли участь в онлайн-дискусії «Освіта за правилами бізнесу: імператив чи тренд?»
Дата: 20/01/2025
URL: https://nau.edu.ua/ua/news/2025/1/predstavniki-nniro-vzyali-uchast-v-onlayn-diskusii-osvita-za-pravilami-biznesu-imperativ-chi-trend.html
==================================================

14 січня 2025 року
заступниця директора Навчально-наукового інституту розвитку освіти
Людмила Лахтіонова
взяла участь в онлайн-дискусії
«Освіта за правилами бізнесу: імператив чи тренд?»,
організованій Глобальним договором ООН в Україні в рамках Ukraine Energy Initiative.
Ключовою темою обговорення
стала проблема дисбалансу між кваліфікацією випускників та потребами ринку праці в умовах стрімкого технологічного розвитку. Експерти зосередились на пошуку ефективних рішень для подолання розриву між освітою та бізнесом.
У дискусії взяли участь
фахівці освітньої та бізнес-сфери:
Ірина Шумік
— генеральна директорка директорату професійної освіти МОН України;
Ксенія Семенова
— в.о. президента ДУ «КАІ»;
Олександр Субота
— інженер-проектувальник Colsys sro, викладач RePower Ukraine;
Ксенія Моторна
— керівниця групи залучення та розвитку молоді ПрАТ МХП;
Олексій Веретельник
— програмний менеджер Академії Atmosfera;
Наталія Притульська
— перша проректорка з науково-педагогічної роботи ДТЕУ;
Сергій Сильченко
— старший менеджер Академії ДТЕК.
Модерувала захід
Клавдія Яцишина
, керівниця Української енергетичної ініціативи.
Учасники обговорили
низку стратегічних питань:
Готовність української освіти до запитів бізнесу;
Перспективи співпраці університетів і компаній;
Модернізація освітніх програм відповідно до сучасних викликів;
Впровадження цифрових інструментів у підготовку фахівців.
Особливу увагу було приділено
вивченню міжнародного досвіду та можливостей його адаптації до українських реалій. Учасники підкреслили, що якісна освіта є фундаментом національної безпеки та економічної стабільності держави.
За результатами дискусії було визначено
конкретні кроки для посилення взаємодії між освітніми закладами та бізнесом, що сприятиме підвищенню якості підготовки майбутніх фахівців.