Заголовок: НАУвці здобули призові місця у шаховому турнірі серед збірних команд ЗВО м. Києва
Дата: 08/11/2022
URL: https://nau.edu.ua/ua/news/2022/11/nauvtsi-zdobuli-prizovi-mistsya-u-shahovomu-turniri-sered-zbirnih-komand-zvo-m-kieva.html
==================================================

04 листопада у спортивному комплексі МАУП, відбувся фестиваль з шахів «Студентський парламент» серед збірних команд ЗВО м. Києва, У якому взяла участь команда ФККПІ НАУ.
У турнірі взяли участь 8 закладів освіти, загалом майже 40 студентів. Завдяки особистим досягненням наших шахістів, у загального заліку команда НАУ посіла ІІІ місце.
Так, багаторічний капітан команди Павло Могільний (ФККПІ) виборов І місце на першій дошці, Іван Караульний (ФККПІ ) – ІІІ місце на другій дошці, Максим Бондаревський (ФАБД) – І місце на третій дошці.
Також, важливі бали приніс команді Максим Козак (ФККПІ).
Команди-переможці були нагороджені кубками, а спортсмени отримали цінні подарунки.
Збірна команда НАУ входить до найсильніших студентських збірних команд м. Києва, постійно займаючи призові місця на змаганнях різного рівня. Тож вітаємо наших спортсменів і тренера команди, кандидата наук, доцента, завідувача кафедри фізичного виховання та спортивної підготовки ФЛСК НАУ Івана Вржесневського з високими досягненнями.
Бажаємо нових перемог!!!