Заголовок: Публічні слухання щодо реформування органів місцевої влади
Дата: 21/04/2016
URL: https://nau.edu.ua/ua/news/2016/4/publichni-sluxannya-shhodo-reformuvannya-organiv-misczevoi-vladi.html
==================================================

19 квітня 2016 року в Навчально-науковому Юридичному інституті відбулись публічні слухання щодо реформування органів місцевої влади, в яких узяв участь керівника апарату Солом'янської районної державної в м. Києві адміністрації Олександр Король.
Студенти першого курсу під керівництвом доцента кафедри теорії та історії держави і права Наталії Пильгун обговорили питання конституційної реформи в Україні, реформування системи місцевого самоврядування і територіальної організації влади з метою децентралізації та розширення повноважень місцевої влади на принципах субсидіарності, деконцентрації влади та ресурсів.
Цікавим для майбутніх юристів став розгляд головних завдань реформи органів місцевої влади: забезпечення доступності та якості публічних послуг; досягнення оптимального розподілу повноважень між органами місцевого самоврядування та органами виконавчої влади; визначення обґрунтованої територіальної основи для діяльності органів місцевого самоврядування і органів виконавчої влади з метою забезпечення доступності та належної якості публічних послуг тощо.
Під час підбиття підсумків учасники слухань зробили висновки, що головною метою децентралізації влади є створення та підтримка сприятливого життєвого середовища, необхідного для всебічного розвитку людини, надання мешканцям територіальних громад якісних та доступних публічних послуг на основі сталого розвитку дієздатної громади.