Заголовок: Відкрита лекція «Шляхи розвитку українського мистецтва»
Дата: 27/04/2015
URL: https://nau.edu.ua/ua/news/2015/4/vidkrita-lekcziya-shlyaxi-rozvitku-ukrainskogo-mistecztva.html
==================================================

7 квітня 2015 року доцент кафедри основ архітектури та дизайну  Інституту аеропортів Ірина Солярська-Комарчук  разом зі студентами 3 курсу напряму підготовки «Архітектура» відвідали Національний музей українського мистецтва.
В музеї Ірина Олегівна провела відкриту лекцію  «Шляхи розвитку українського мистецтва». Серед тематичних залів особливу увагу студентів привернув зал, присвячений українському авангарду, де виставлені роботи відомих українських митців В. Пальмова, О. Екстер, О. Богомазова, В. Татліна та ін.
Український авангард – це особливе явище мистецького життя України кінця ХІХ-початку ХХ століть. Воно тривалий час замовчувалось, а тому потребує від сучасників детального вивчення та розуміння його значимості в контексті світового мистецтва.