Заголовок: ЕКО-ФЕСТ в НАУ (День другий)
Дата: 07/06/2017
URL: https://nau.edu.ua/ua/news/2017/6/eko-fest-v-nau-(den-drugiy).html
==================================================

6 червня 2017 року в рамках відзначення Всесвітнього дня охорони навколишнього середовища та просвітницького екологічного заходу ЕКО-ФЕСТ в НАУ HUB відбувся День лекцій, присвячених актуальним питанням екологічної культури, формування раціонального світогляду.
Дуже цікавими були виступи спікери Вероніки Казіної, представника інформаційного центру «КліматІнфо» та Павла Вишебаби, представника організації «Єдина планета».
Вероніка прочитала лекцію на тему «Суб'єктивно про екологічно дружній спосіб життя», а Павло надав не менш цікаву інформацію про те, як урятувати Планету, не встаючи з-за столу.
До заходу долучилися студенти 1, 4 та 5 курсів разом з викладачами кафедри екології на чолі із завідувачем професором С. Бойченком.
Наше майбутнє залежить від нас самих. У єдності ми сила. Єднаймося заради збереження нашої планети!