Заголовок: Культура мовлення у професійній діяльності
Дата: 01/10/2015
URL: https://nau.edu.ua/ua/news/2015/10/kultura-movlennya-u-profesijnij-diyalnosti.html
==================================================

28 вересня 2015 року в рамках профорієнтаційної роботи Навчально-наукового Юридичного інституту НАУ старшим викладачем кафедри цивільного права і процесу Юлією Белугою проведено лекцію для учнів 11 класу середньої загальноосвітньої школи І-ІІІ ступенів №212 Деснянського району м. Києва «Культура мовлення у професійній діяльності». На зустрічі мова йшла про проблему культури мовлення, яка потребує своєчасного вирішення і залежить як від людей, так і від держави. Зазначалося, що для сучасної молоді, на жаль, краса мови не настільки важлива, як би того хотілося. Останнім часом спостерігається проникнення в мову молоді кримінальної лексики, насиченої злочинними жаргонами, що неприпустимо для майбутніх випускників шкіл і ВНЗ. Підкреслювалося, що важливе значення для удосконалення культури мовлення має систематичне спілкування рідною мовою із співробітниками, колегами, знайомими, приятелями, оскільки вміння і навички виробляються лише в процесі мовленнєвої діяльності.
Наприкінці зустрічі лектор побажала школярам більше часу приділяти удосконаленню індивідуального мовлення, що забезпечується читанням якісної художньої літератури, підвищенням ступеня відповідності мови нормам літературної вимови, вивченням правил літературної вимови.