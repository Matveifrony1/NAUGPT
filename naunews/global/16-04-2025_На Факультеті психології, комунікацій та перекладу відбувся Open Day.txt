Заголовок: На Факультеті психології, комунікацій та перекладу відбувся Open Day
Дата: 16/04/2025
URL: https://nau.edu.ua/ua/news/2025/4/na-fakulteti-psihologii-komunikatsiy-ta-perekladu-vidbuvsya-open-day.html
==================================================

Відкрий світ можливостей разом з КАІ! Саме під таким гаслом
14 квітня
на Факультеті психології, комунікацій та перекладу КАІ відбувся насичений
OPEN DAY
, який об’єднав вступників з усієї України.
До заходу доєдналися учні:
Великодимерського ліцею Великодимерської селищної ради Броварського району Київської області;
Середньої загальноосвітньої школи №46 м. Києва;
Авіакосмічного ліцею Київського авіаційного інституту;
Скандинавської гімназії міста Києва;
Хортицького академічного ліцею Запорізької міської ради;
Страшевицької гімназії Старосамбірської міської ради Самбірського району Львівської області;
Відокремленого структурного підрозділу «Фаховий коледж інформаційних технологій Національного університету «Львівська політехніка»;
Середньої школи №292 імені гетьмана Івана Мазепи м. Києва;
Ліцею №76 ім. Олеся Гончара;
Середньої загальнооосвітньої школи №159 м.Києва;
Бучанського ліцею № 3 Бучанської міської ради Київської області;
Комунального закладу «Харківський ліцей №2 Харківської міської ради»;
Фахового коледжу інженерії, управління та землевпорядкування Київського авіаційного інституту;
Васильківського фахового коледжу КАІ.
Зустріч розпочалася традиційно біля літака АН-26, який упродовж років є частиною іміджу нашого університету. Далі, у актовій залі КАІ відбувся
брифінг «Відкритий мікрофон»,
де вступники отримали відповіді на всі запитання, почули про факультет, спеціальності та можливості кар’єрного успіху, про які розповіла в.о. декана
Наталія Мельник
.
До брифінгу також доєдналися
провідні стейкхолдери та роботодавці за спеціальностями, які представляє факультет, а також успішніші випускники ФПКП:
Ксенія Тейлор
, психотерапевтка, письменниця, міжнародна спікерка, наукова діячка, дійсна членкиня Української Асоціації психотерапевтів, дійсна членкиня WAPP, Європейської Асоціації психотерапевтів (ЄАП);
Олеся Запісочна
, керівниця перекладацького відділу студії ПОСТМОДЕРН, авторка перекладу понад 30 художніх та анімаційних фільмів, випускниця кафедри англійської філології та перекладу;
Андрій Круглашов
, кандидат політичних наук, член європейської асоціації політичних консультантів, був лідером руху ЧЕСНО, а також стратегом, консультантом й тренером понад 1000 кандидатів та активістів в 7 країнах;
Валерія Вішталюк
, експертка з моніторингу та оцінки проєктів ЮНІСЕФ та USAID, експертка із соціальної роботи проєктів Програми розвитку ООН, випускниця кафедри соціальної роботи та реабілітації.
Очільники студентських організацій ФПКП — голова студради
Наталія Шапенко
та капітанка команди ТОСА
Аліна Філімонцева
розповіли про грандіозні можливості розвитку творчих, наукових здібностей та провели розіграш подарунків між вступниками: мотиваційні книги, сувенірні блокноти стали приємними доповненнями до чудової атмосфери, яку подарував усім OPEN DAY!
Після брифінгу відбулося н
еформальне знайомство
під час кави-паузи, де учасники обирали тренінги та майстер-класи, які провели досвідчені тренери, викладачі та запрошені експерти. Кожен мав шанс обрати тему, що найбільше відповідає його інтересам та потребам.
У програмі були представлені такі
тренінги:
«Навчання, міжнародний досвід, кар’єра: як прокачати себе на максимум»,
де тренерки, учасниці академічної мобільності,
Анастасія Голуб та Олена Бровко
, студентки спеціальності «Філологія»,
розповіли
секрети успішного навчання в університеті та як знайти в цьому драйв; про міжнародні програми (обміни, стажування, волонтерство); поділилися реальними кейсами, як студенти з України будують кар’єру ще до диплому;
«Психологічна алхімія: перетворюємо свинець невдач на золото успіху»,
на якому
Анастасія Ковальова
, викладачка кафедри авіаційної психології, ділилася практиками самопідтримки, розвитку мотивації та психологічної стійкості;
«Як бути щасливим та успішним»,
на якому
Тетяна Петренко
, доцентка кафедри соціальної роботи та реабілітації, допомагала усвідомити власне бачення щастя та успіху, знайти баланс між особистими й професійними цілями, опанувати ефективні стратегії для досягнення гармонійного та повноцінного життя;
«Природна стежка до професії мрії»,
де
Олена Яригіна
, медична психологиня, кінезіологиня, психосоматологиня, допомагала зрозуміти, у чому справжнє покликання, визначити свої глибинні потреби, внутрішні ресурси та цінності. Учасники могли зрозуміти, яка професія дійсно відповідає їхній природі — без тестів, шаблонів чи зовнішнього тиску.
«Відкритий для себе Україну очима журналістів»
, майстер-клас, на якому доцент кафедри журналістики
Олександр Кошак
, продемонстрував, як журналістика оживає, а Україна постає в нових барвах — через об’єктив, мікрофон і живі історії!
Екскурсійна частина заходу відкрила для гостей історію інституту, ознайомила з постатями видатних українських авіаконструкторів, а також з різними типами літальних апаратів та двигунів, представленими у навчальному ангарі КАІ.
Атмосфера заходу була сповнена цікавості, натхнення та віри в майбутнє. Для багатьох гостей цей день став першим кроком на шляху до професії мрії.
Щиро дякуємо усім, хто доєднався до OPEN DAY ФПКП! Особливу вдячність висловлюємо усьому колективу Факультету психології, комунікацій та перекладу, Студентській раді, Творчому об’єднанню стдунтів та аспірантів за небайдужість до спільної справи і активну участь в організації заходу!