Заголовок: Зустріч з італійськими дизайнерами
Дата: 27/04/2017
URL: https://nau.edu.ua/ua/news/2017/4/zustrich-z-italiyskimi-dizaynerami.html
==================================================

25 квітня 2017 року в рамках Міжнародного співробітництва на базі Навчально-наукового інституту аеропортів за підтримки Міжнародного відділу  відбулася зустріч викладачів і студентів ННІАП з президентом Торгівельно-промислової палати України в Італії, почесним консулом Італії в Україні Марко Тосоном та представником Італійської школи архітектури і дизайну Леонардо Рагаццо.
На зустрічі були присутні проректор з міжнародного співробітництва, професор В.І. Чепіженко, директор ННІАП, кандидат архітектури, професор О. В. Чемакіна, заступник директора інституту з міжнародної діяльності, кандидат архітектури, зав. кафедри дизайну О. П. Олійник, начальник відділу міжнародних зв’язків НАУ В. В. Тимохін, професор кафедри комп'ютерних технологій будівництва, доктор технічних наук М.С. Барабаш, студенти 3-5 курсів спеціальності «Дизайн».
Обговорювалося питання навчання студентів напряму "Дизайн" за програмою отримання подвійного диплому та одержання дипломів освітнього рівня «Бакалавр» і «Магістр» європейського зразка, а також організації міжнародних курсів підвищення кваліфікації для українських студентів з метою участі в міжнародних проектах.
Зустріч пройшла в теплій, дружній обстановці і супроводжувалась творчою дискусією.