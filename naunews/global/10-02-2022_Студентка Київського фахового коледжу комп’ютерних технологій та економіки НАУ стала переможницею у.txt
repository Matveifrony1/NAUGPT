Заголовок: Студентка Київського фахового коледжу комп’ютерних технологій та економіки НАУ стала переможницею у міському конкурсі студентських робіт
Дата: 10/02/2022
URL: https://nau.edu.ua/ua/news/2022/2/studentka-kiivskogo-fahovogo-koledzhu-komp’yuternih-tehnologiy-ta-ekonomiki-nau-stala-peremozhnitseyu-u-miskomu-konkursi-studentskih-robit.html
==================================================

8 лютого завершився другий етап міського конкурсу творчих студентських робіт з суспільно-гуманітарних дисциплін серед закладів фахової передвищої освіти м. Києва.
Перше місце у конкурсі за тематикою «Краєзнавство» посіла студентка Відокремленого структурного підрозділу «Київський фаховий коледж комп’ютерних технологій та економіки Національного авіаційного університету» відділення «Економіка та машинобудування» Маргарита Сорока.
Робота переможниці за темою «Процеси декомунізації та перейменування вулиць м. Києва» написана під керівництвом викладача циклової комісії суспільно-економічних дисциплін коледжу Ірини Ізотової.
Вітаємо Маргариту Сороку та її керівника з перемогою та бажаємо подальших звершень.