Заголовок: Інтеграція європейських та українських наукових напрямів та технологій у системі «навколишнє середовище-транспорт»
Дата: 19/05/2017
URL: https://nau.edu.ua/ua/news/2017/5/integratsiya-evropeyskih-ta-ukrainskih-naukovih-napryamiv-ta-tehnologiy-u-sistemi-navkolishne-seredovishche-transport.html
==================================================

4 та 5 травня 2017 року відбулася ювілейна 10 конференція «Transbaltica 2017», що проводить Вільнюський Технічний Університет ім. Гедемінаса (VGTU).
Наш університет традиційно бере участь у заходах партнерського вишу Литви. Цього року участь у конференції взяли представники 10 країн, серед яких була і делегація НАУ в складі завідувача кафедри екології професора С. Бойченка, завідувача кафедри реконструкції аеропортів та автошляхів професора А. Бєлятинського, професора та асистента кафедри екології О. Вовк та А. Яковлєвої, доцента кафедри реконструкції аеропортів та автошляхів К. Краюшкіної спільно з представниками АНТК «АНТОНОВ» в особі заступника начальника льотно-випробувальної станції Ю. Мошковського. Організатори заходу - Міністерство Транспорту та Зв’язку Литви, Факультет транспортної інженерії Університету Гедемінаса та низка структур і організацій в галузі транспорту та транспортної інфраструктури. Литовські та українські науковці традиційно мають спільне коло інтересів в багатьох сферах і транспортні науки не є виключенням. Серед багатьох цікавих виступів на 7 секціях доповідь на пленарному засіданні «The Modern Methods to Improve the Reliability and the Durability of the Highways» мала великий успіх в аудиторії. Виступ науково-педагогічної школи кафедри екології «Vacuum distillation of rapeseed oil esters for production of jet bio-additives» на секції «Environmental friendly and energy sparing transport means» викликала неабиякий інтерес, що ще раз засвідчило можливість плідної співпраці між НАУ та Університетом Гедемінаса як на теренах науки, так і в практичній площині.
Екологи провели низку зустрічей з провідними фахівцями VGTU – проректором із стратегічного партнерства Asta Radzevičienė, деканом факультету транспортної інженерії Olegas Prentkovskis, директором інституту авіації Jonas Jusionis та багатьма іншими науковцями.
За результатами конференції буде опубліковано збірник праць у виданні, що входить до науко-метричної бази «SCOPUS».