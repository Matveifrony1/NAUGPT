Заголовок: Програма «Horizon 2020»
Дата: 15/02/2018
URL: https://nau.edu.ua/ua/news/1/2/programa-horizon-2020.html
==================================================

Експерти радять: як здобути міжнародний грант та побудувати наукову кар’єру в ЄС
Науковці Національного авіаційного університету дізналися як на практиці написати успішну пропозицію та отримати грант на дослідження у межах  європейської науково-дослідницької програми «Horizon2020».
14 лютого в НАУ відбувся тренінг для науковців «Як написати успішну пропозицію в Horizon 2020».
-Наш університет має потужний науковий потенціал, який реалізується при виконанні низки науково-дослідних робіт, які ведуться на замовлення ряду українських організацій та в рамках міжнародних договорів замовниками яких є Франція, Португалія, Італія, Казахстан, Білорусь. Основними напрямами наукової діяльності НАУ є авіаційно-космічні технології, інформаційні технології (в тому числі кібербезпека, штучний інтелект), екобіотехнологія, енергозберігаючі технології, матеріалознавство. Мої побажання учасникам тренінгу - щоб напрацювання науковців НАУ були реалізовані, адже вони задні принести реальну користь країні, - відкриваючи захід зазначив проректор з наукової роботи НАУ Володимир Харченко.
Тренінг мав на меті надати науковцям НАУ практичні знання для підготовки та написання проектної пропозиції за викликами програми «Horizon2020», відзначила представник МОН України Стелла Шаповал. Вона також розповіла про  стан впровадження «Horizon 2020» в Україні та про регіональну мережу програми розгорнуту на базі вітчизняних вишів.
В ході тренінгу учасники отримали змогу дізнатися про особливості форми проектної заявки «Horizon 2020», а саме, структуру пропозиції, які частини ідеї варто розкрити при її написанні - вплив проекту; головна концепція; налаштування змісту проекту (включаючи робочі пакети з завданнями та підзадачами діяльності); визначення структури управління проектом (роль координатора, керівників робочих груп тощо); бюджет проекту.
Під час спілкування з спікерами тренінгу, Оленою Коваль ( національний інформаційний центр зі співробітництва з ЄС у сфері науки та технологій) та Гораздом Вейсом (завідувач відділом «Досліджень політики та розвитку» Центру соціальних інновацій, Австрія), науковці НАУ обговорили практичні кроки для участі в програмі ЄС, а також  поставили запитання щодо найбільш актуальних тем для співпраці з європейськими науковими установами.
Учасники тренінгу дізналися про можливості розвитку наукової кар’єри в рамках пріоритетів ЄС на 2014-2020 роки, способами практичної реалізації в рамках організації навчального процесу за принципом мобільності студентів та викладачів через використання спеціалізованих фондів ЄС, призначених для фінансування компоненту мобільності.
Експертами також була надана докладна інформація про структуру, умови участі, конкурсну документацію, про оголошені конкурси таких програм підтримки розвитку наукової кар’єри, співпраці і мобільності в сфері освіти,таких як програма «Horizon 2020» та акція Marie Sklodowskiej-Curie.
-Основними цілями і щоденними завданнями команди нашого відділу є сприяння, участь, підтримка, залучення і супровід активних дослідницьких команд НАУ у міжнародних проектах таких, як «Horizon 2020». Саме тому, ми з радістю долучилися до організації цього тренінгу вже у статусі регіонального контактного пункту, - зазначив начальник відділу  управління інноваційними проектами освіти Олег Бондаренко.
Нагадаємо, що до роботи програми «Horizon 2020» НАУ долучився з  2006 року.
Довідково.
«Horizon 2020» - це найбільша рамкова програма Європейського Союзу з фінансування науки та інновацій з загальним бюджетом близько 80 млрд. євро, розрахована на 2014 – 2020 роки.
Програма «Horizon 2020» зосереджує фінансування на трьох ключових напрямках, які доповнюють один одного: відмінна наука (ExcellentScience), промислове лідерство (IndustrialLeadership), суспільні виклики (SocietalChallenges).
В рамках програми «Horizon 2020» науковці НАУ взяли участь в реалізації 5 міжнародних проектів, сума грантів яких склала понад 180 тис.євро. Зокрема, наші вчені брали участь в таких проектах:
X-NOISE EV – Aviation Noise Research Networkand Coordination
ANIMA – Aviation NoiseImpact Managementthrough Novel Approaches
UKRAINE – Ukraine Replication, AwarenessandI Nnovationbasedon EGNSS
X3-NOISE – Aircraftexternalnoiseresearch Networkandco-ordination
Прес-служба НАУ