Заголовок: ІХ науково-практичний семінар SWAEP-2015 з  авіаційної та екстремальної психології
Дата: 03/06/2015
URL: https://nau.edu.ua/ua/news/2015/6/ix-naukovo-praktichnij-seminar-swaep-2015-z-aviaczijnoi-ta-ekstremalnoi-psixologii.html
==================================================

28-29 травня 2015 року відбувся ІХ науково-практичний семінар SWAEP-2015 з  авіаційної та екстремальної психології (Scientific Workshop on Aviation and Emergency Psychology). Традицію проведення такого наукового заходу було закладено кафедрою авіаційної психології Гуманітарного інституту у 2006 році.
Цього року науковий семінар розпочав роботу з приємної події, а саме вручення студентці кафедри авіаційної психології Т. Бондарєвій надісланого із США збірника доповідей 18 Міжнародного симпозіуму з авіаційної психології (м. Дейтон, штат Огайо), в якому Т. Бондарєва, а також зав. кафедри авіаційної психології О. Петренко взяли участь (на жаль, у цьому році лише заочну) зі своїми доповідями: «Психологічні аспекти організації інформації на робочому місці інструктора льотного тренажера» (Т. Бондарєва) та «Можливості використання бортової інтелектуальної системи мовленнєвої підтримки екіпажа у складних польотних ситуаціях» (О. Петренко).
Семінар став місцем пошуку нових напрямів досліджень та апробації наукових здобутків на етапі їх підготовки до провідних зарубіжних наукових заходів авіаційного спрямування, а також інструментом залучення молодих науковців до великої науки у галузі авіації.
Активне залучення молоді, яка прагне увійти у світ сучасної авіації, інтерактивні форми роботи, знайомство із сторінками історії авіаційної науки – ці риси семінару залишили по собі неповторний присмак та щирі відгуки учасників, які оргкомітет традиційно збирає для подальшого врахування.