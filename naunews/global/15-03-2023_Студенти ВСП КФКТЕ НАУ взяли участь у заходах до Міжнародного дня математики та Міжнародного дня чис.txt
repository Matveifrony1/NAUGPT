Заголовок: Студенти ВСП КФКТЕ НАУ взяли участь у заходах до Міжнародного дня математики та Міжнародного дня числа Пі
Дата: 15/03/2023
URL: https://nau.edu.ua/ua/news/2023/3/studenti-vsp-kfkte-nau-vzyali-uchast-u-zahodah-do-mizhnarodnogo-dnya-matematiki-ta-mizhnarodnogo-dnya-chisla-pi.html
==================================================

14 березня у світі відзначається Міжнародний день числа Пі та Міжнародний день математики.
Студенти ВСП КФКТЕ НАУ взяли участь у заходах, присвячених Міжнародному дню числа Пі та Міжнародному дню математики, організовані факультетом математики, інформатики та фізики Українського державного університету імені Михайла Драгоманова.
13 березня студенти групи А-21 В’ющенко Я., Костюк К., Петренко О. та Оніщук І. відвідали наукові пікніки «Science is Fun», де мали змогу поспостерігати за цікавими дослідами з фізики, математики, хімії та біології та взяли в них участь; прослухали пізнавальну лекцію «Математика та ігри. Вчимось вигравати» і дізналися, як використовувати математичні знання, щоб підвищити свої шанси на перемогу. Також студенти взяли участь у математичній грі "Математичний аукціон", де виявили свої знання та навички в розв'язуванні математичних задач.
Студенти групи А-11 Бойко О., Воронков Д., Пушкарук Д., долучились до заходів онлайн та взяли участь у пізнавальному квесті «Навколо числа Пі», ознайомившись із цікавими фактами про це числове значення та його використання в науці та техніці.
Участь студентів коледжу в заходах, присвячених Міжнародному дню числа Пі та Міжнародному дню математики, була корисною для їх освіти та розвитку, адже студенти використали можливість поглибити свої знання та навички з математики, дізнатися про можливість їх застосування в реальному житті, виявити свої здібності в розв'язуванні математичних задач.