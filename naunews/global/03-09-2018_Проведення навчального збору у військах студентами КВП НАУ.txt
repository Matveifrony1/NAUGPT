Заголовок: Проведення навчального збору у військах студентами КВП НАУ
Дата: 03/09/2018
URL: https://nau.edu.ua/ua/news/1/9/provedennya-navchalnogo-zboru-u-viyskah-studentami-kvp-nau.html
==================================================

Згідно наказу Командувача Повітряних Сил ЗС України та наказу ректора НАУ  у період з 01.07 по 30.08. 2018 року студенти, які навчались за програмою підготовки офіцерів запасу, пройшли навчальний збір у військових частинах ПС ЗС України.
У цьому році були задіяні військові частини  розташовані у с. Віта Поштова, м. Васильків, м. Бориспіль, м. Одеса  та смт. Озерне. За час збору студенти закріпили набуті теоретичні знання на кафедрі, підвищили командирські та методичні навички, а також змогли відчути на собі реальність військової справи.  Підсумком навчального збору було проведення випускного екзамену за відповідною військовою спеціальністю та складання Військової присяги на вірність Українському народові.
По завершенню навчального  збору у військових частинах  були видані підсумкові накази з аналізом і висновками про проведення збору, а найкращі студенти були заохочені владою командирів військових частин.
Зараз на КВП НАУ комплектуються необхідні документи для підготовки проекту наказу щодо присвоєння студентам первинного військового звання  у запасі “Молодший лейтенант”.
Слава Україні! Героям Слава!