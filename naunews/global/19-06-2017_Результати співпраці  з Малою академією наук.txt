Заголовок: Результати співпраці  з Малою академією наук
Дата: 19/06/2017
URL: https://nau.edu.ua/ua/news/2017/6/rezultati-spivpratsi-z-maloyu-akademieyu-nauk.html
==================================================

Кафедри Національного авіаційного університету, залучаючи обдаровану учнівську молодь до написання науково-дослідницьких робіт у структурі МАН, готують майбутніх студентів до наукової та пошукової діяльності у стінах вишу.
Так, за результативну роботу з обдарованою учнівською молоддю, підготовку переможців ІІ і ІІІ етапів Всеукраїнського конкурсу-захисту науково-дослідницьких робіт учнів-членів Малої академії наук України у 2016-2017 навчальному році Почесною грамотою Міністерства освіти і науки України, Національної академії наук України, Національного центру «Мала академія наук учнівської молоді України» нагороджено кандидата педагогічних наук, доцента, завідувача кафедри базових і спеціальних дисциплін Навчально-наукового інституту неперервної освіти Оксану Юріївну Приходько, яка є багаторічним головою журі ІІ етапу Всеукраїнського конкурсу-захисту науково-дослідницьких робіт учнів-членів МАН України у секції української літератури.
Співпраця науковців кафедр Національного авіаційного університету та Малої академії наук учнівської молоді України не тільки формує науковий імідж університету, а й сприяє залученню обдарованої учнівської молоді до лав студентської спільноти НАУ.