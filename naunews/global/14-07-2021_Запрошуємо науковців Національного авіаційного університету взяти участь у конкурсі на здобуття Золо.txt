Заголовок: Запрошуємо науковців Національного авіаційного університету взяти участь у конкурсі на здобуття Золотої медалі імені В.І. Вернадського
Дата: 14/07/2021
URL: https://nau.edu.ua/ua/news/2021/7/zaproshuemo-naukovtsiv-natsionalnogo-aviatsiynogo-universitetu-vzyati-uchast-u-konkursi-na-zdobuttya-zolotoi-medali-imeni-vi-vernadskogo.html
==================================================

З метою відзначення вчених за видатні досягнення в галузі природничих, технічних та соціогуманітарних наук, на честь першого президента Української академії наук видатного вченого, академіка Володимира Івановича Вернадського, а також з нагоди 85-річчя створення Академії, за сприяння Міністерства освіти і науки України, Національною академією наук України було засновано Золоту медаль імені В.І. Вернадського.
Медаль присуджується персонально як за окремі наукові досягнення, так і за сукупність наукових праць.
Термін подачі кандидатів на нагородження: до 12 листопада 2021 року.
Пропозиції по кандидату подаються з такими документами:
- наукова характеристика робіт кандидата з висвітленням їх значення для розвитку науки, народного господарства, суспільства (надання опублікованих праць, матеріалів відкриттів та винаходів не обов’язково);
- відомості про кандидата (прізвище, ім’я, по батькові, повна дата народження, перелік основних наукових праць, відкриттів, винаходів, науковий ступінь, вчене звання, місце роботи, посада, домашня адреса), а також кольорове персональне фото 9х12 у електронному та паперовому вигляді.
Всі матеріали надаються у двох примірниках.
Додаткову інформацію можна отримати за телефонами НАН:
(044) 239-64-24
;
(044) 239-64-63
.