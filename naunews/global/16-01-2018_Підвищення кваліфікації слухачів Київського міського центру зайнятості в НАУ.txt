Заголовок: Підвищення кваліфікації слухачів Київського міського центру зайнятості в НАУ
Дата: 16/01/2018
URL: https://nau.edu.ua/ua/news/1/1/12-sichnya-2018-roku-vipus-organizobliku.html
==================================================

З 18 жовтня 2017 р. по 12 січня 2018 р. в Навчально-науковому інституті неперервної освіти НАУ була успішно проведена перепідготовка слухачів Київського міського центру зайнятості за програмою «Організація обліку, аналізу та аудиту на підприємствах України». Забезпечували навчальний процес висококваліфіковані фахівці кафедри «Фінансів, обліку і аудиту факультету економіки та бізнес-адміністрування», а саме доценти, к.е.н. О. Жам, О. Попович, О. Бондаренко, З. Мокринська, О. Рибак та провідний програміст групи автоматизації облікових і планових робіт бухгалтерії НАУ А. Штепа. Керівник проекту ‑ к.е.н., доцент О. Бондаренко.
Програма перепідготовки передбачала основні навчальні модулі: кадровий документообіг на підприємстві; теоретичні основи бухгалтерського обліку; фінансовий (бухгалтерський) облік в управлінні підприємством; податкова система України (особливості та практика застосування); аналіз кадрового забезпечення на підприємстві; 1С: Підприємство + «М.Е.DOC».
12 січня 2018 р. слухачам вручено 12 свідоцтв про успішне закінчення курсів підвищення кваліфікації в НАУ.
Багаторічна співпраця НАУ з Київським міським центром зайнятості сприяє успішному працевлаштуванню громадян, які потребують соціальної підтримки.
Провідні фахівці сектору соціальних програм Навчально-наукового інституту неперервної освіти Н. Кучеренко та М. Гращенко ефективно забезпечили підвищення кваліфікації навчальної групи та провели соцопитування слухачів. Слухачі відзначили високу фахову підготовку викладачів, матеріально-технічну базу університету та важливість освіти впродовж життя.
Слухачі висловили щиру вдячність всім співробітникам Національного авіаційного університету, залученим до організації курсів перепідготовки.