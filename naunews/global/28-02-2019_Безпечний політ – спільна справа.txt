Заголовок: Безпечний політ – спільна справа
Дата: 28/02/2019
URL: https://nau.edu.ua/ua/news/2019/2/bezpechniy-polit-–-spilna-sprava.html
==================================================

Обговорення терористичних загроз авіаційній безпеці та інформування щодо методів системної протидії їх прояву – мета зустрічі директора Інституту ІКАО Галини Суслової зі студентами Юридичного ліцею імені Ярослава Кондратьєва.
Під час лекції було підняте найгостріше питання авіації – безпека авіаційної діяльності в світі і в Україні зокрема. А також обговорювалися проблеми використання новітніх стратегій у забезпеченні безпеки польотів, ролі інформаційних технологій в авіаційній безпеці (кібербезпеці) тощо.
Галина Андріївна наголосила на важливості співпраці служби авіаційної безпеки та представників силового блоку (поліції, прикордонників, митників, працівників СБУ), а також на потребі об’єднання зусиль у виробленні конкретних пропозицій щодо правового забезпечення єдиного повітряного простору та здійснення заходів для зменшення ризиків в авіації, на забезпеченні координації підготовки спеціалістів з безпеки авіації.