Заголовок: Значення іноземної мови для успішної кар’єри
Дата: 03/12/2014
URL: https://nau.edu.ua/ua/news/2014/12/znachennya-inozemnoi-movi-dlya-uspishnoi-kar’eri.html
==================================================

27 листопада 2014 року доцент кафедри іноземних мов і прикладної лінгвістики Гуманітарного інституту Віра Базова зустрілася зі старшокласниками спеціалізованої школи № 47 ім. А.С. Макаренка з поглибленим вивченням іноземних мов та провела профорієнтаційний захід «Значення іноземної мови для успішної кар’єри».
Більшість школярів остаточно не обрали майбутню професію, але хочуть пов’язати її з іноземними мовами. Адже вони присвятили не один рік вивченню мов у одній з найкращих спеціалізованих шкіл Києва. Віра Ігорівна розповіла про те, які професії, пов’язані з мовами, можна отримати у НАУ, які кваліфіковані спеціалісти працюють у нашому університеті, яких успіхів досягають наші випускники та у яких міжнародних програмах беруть участь студенти. Зустріч з викладачем допоможе майбутнім абітурієнтам прийняти одне з найважливіших рішень у житті.