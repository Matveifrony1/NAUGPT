Заголовок: Зустріч з представником Ліги студентів Асоціації правників України
Дата: 23/09/2019
URL: https://nau.edu.ua/ua/news/2019/9/zustrich-z-predstavnikom-ligi-studentiv-asotsiatsii-pravnikiv-ukraini.html
==================================================

Об’єднання студентів-правників України задля сприяння їхньому професійному росту, формування та комунікація професійних цінностей і стандартів роботи правничої спільноти обговорювались під час зустрічі студентів Юридичного факультету з представником Ліги студентів Асоціації правників України.
Голова Ліги студентів Асоціації правників України в місті Києві Євген Сіренко зазначив, що «основними завданнями діяльності Ліги студентів АПУ є: підвищення загального рівня правових знань студентів-правників, сприяння та допомога у проходженні стажування та працевлаштування, організація та проведення юридичних конкурсів, дебатів та змагань, культурних та інших заходів, що мають на меті об’єднання молоді, яка навчається за спеціальністю «Право»».
Євген Сіренко зауважив, що активна участь студентів-правників у даній громадській організації сприятиме їх професійному розвитку та допоможе у майбутньому знайти гідне місце на ринку праці.