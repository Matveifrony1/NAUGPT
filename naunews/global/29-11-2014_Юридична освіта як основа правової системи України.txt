Заголовок: Юридична освіта як основа правової системи України
Дата: 29/11/2014
URL: https://nau.edu.ua/ua/news/2014/11/yuridichna-osvita-yak-osnova-pravovoi-sistemi-ukraini.html
==================================================

25 листопада 2014 р. професор кафедри господарського права і процесу Юридичного інституту Валентина Козирєва та студенти Наталія Лапа, Ірина Драгунська провели профорієнтаційний захід на тему «Юридична освіта як основа правової системи України» в середній загальноосвітній школі № 40 з поглибленим вивченням німецької мови м. Києва.
Нині оновлено зміст системи вищої освіти. Такі інститути, як держава, ВНЗ та студент не існуватимуть окремо один від одного.  Система вищої юридичної освіти взаємодіє з політичними, економічними, культурними та соціальними системами. Вона не є пасивною, а є формуючою інституцією цивілізованої держави.
Наприкінці заходу професор зазначив, що навчання має більше орієнтуватися на ринок праці,  тому в процесі навчання в Юридичному інституті формуються як професійні, так і соціальні навички студента. Чинна освітня програма оптимально поєднується з практичними заняттями з ораторської майстерності, підготовки процесуальних документів, навчання правилам професійної етики та правової культури. Визначальну роль у формуванні якісної системи вищої юридичної освіти відіграє високий потенціал науково-педагогічних кадрів.