Заголовок: Формування світогляду майбутнього студента
Дата: 09/12/2014
URL: https://nau.edu.ua/ua/news/2014/12/formuvannya-svitoglyadu-majbutnogo-studenta.html
==================================================

4 та 5 грудня 2014 року старший викладач кафедри теорії та історії держави і права Олександр Чабах, проводячи профорієнтаційну роботу в Бучанській загальноосвітній школі № 1 та в середній загальноосвітній школі № 13 м. Києва, ознайомив школярів із життям та діяльністю Юридичного інституту НАУ. Також він прочитав лекції на тему: «Шляхи формування світогляду майбутнього студента» та «Лідерський потенціал – запорука успіху».
Старшокласникам була надана вичерпна інформація про умови вступу, навчання та напрямки підготовки фахівців в Юридичному інституті НАУ.
У лекційній частині Олександр Чабах наголосив на конституційних правах молоді у сфері освіти, важливості визначення життєвої мети, шляхах формування світогляду молодої людини, способах набуття лідерських якостей.
Тематичні зустрічі сприяють не тільки належному вихованню молодого покоління, але й професійній визначеності особистості, обізнаності у своїх основних правах.