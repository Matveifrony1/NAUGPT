Заголовок: НАУ ПІДПИСАВ МЕМОРАНДУМ З ПРЕДСТАВНИКАМИ АМЕРИКАНСЬКОГО ІНСТИТУТУ
Дата: 05/09/2017
URL: https://nau.edu.ua/ua/news/2017/9/nau-pidpisav-memorandum-z-predstavnikami-amerikanskogo-institutu.html
==================================================

5 вересня Національний авіаційний університет відвідали представники Левітт інституту міжнародного розвитку (США) у складі: Лорен Грієрсон (президент), Святослав Ткачук (директор програми Левітт інституту міжнародного розвитку в Україні), Ксенія Ткачук (заступник директора).
Левітт інститут міжнародного розвитку – це організація професіоналів-правників, які присвятили себе поширенню знань про судочинство як механізм забезпечення демократичних реформ та особистих свобод.
Левітт інститут було засновано у 2005 році Девідом і Челом Левітт. Які рік працювали в Україні. У 2005 році до України приїхали перші американські викладачі. Нині інститут значною мірою фінансується Агенством з міжнародного розвитку Сполучених Штатів (USAID), Національним фондом сприяння демократії, внесками у вигляді послуг як від Сполучених Штатів, так і з України. Левітт інститут залучає до викладання демократичних принципів, верховенства права та етичних стандартів найвидатніших фахівців в галузі міжнародних відносин.
Викладачі Левітт інституту – досвідчені судді, прокурори, адвокати-захисники у кримінальних справах та юрисконсульти. Інститут спирається на підтримку професіоналів-правників, які з готовністю їдуть в Україну і передають свої знання українським студентам.
Вітаючи гостей. в.о.ректора Володимир Ісаєнко докладно розповів про НАУ, який входить у топ рейтингу українських вишів, і зокрема про юридичний інститут НАУ, студенти якого спеціалізуються, у тому числі, і на аерокосмічному праві. Після цього було підписано меморандум про співпрацю між НАУ та Левітт інститутом міжнародного розвитку.