Заголовок: Інститут екологічної безпеки представив НАУ та наукові здобутки на Міжнародній конференції SAKON’2016
Дата: 26/09/2016
URL: https://nau.edu.ua/ua/news/2016/9/institut-ekologichnoi-bezpeki-predstaviv-nau-ta-naukovi-zdobutki-na-mizhnarodniy-konferentsii-sakon’2016.html
==================================================

В черговий раз цього року у вересні 2016 р. спільна делегація представників кафедри екології Навчально-наукового інституту Екологічної безпеки,  Українського науково-дослідного і навчального центру хіммотології та сертифікації ПММ і ТР, НУ «Львівська Політехніка» та Національного транспортного університету  на чолі з професором Сергієм Бойченко відвідала Міжнародну конференцію SAKON’2016, що проходила на базі Жешувського технологічного університету (м. Жешув, Польща). Конференція традиційно була присвячена проблемам забезпечення ефективного функціонування транспортного сектору в аспектах раціонального використання традиційних і альтернативних джерел енергії для транспортних засобів, а також зменшення негативного впливу на довкілля внаслідок експлуатації транспортних засобів.
Від НАУ були представлені доповіді: «Microbiological corrosion and importance of monitoring of microbial contamination for reliability aviation technology», «Способи підвищення експлуатаційних властивостей бензинів», «The comparative characteristic of ecological risks in the use of traditional and alternative fuels», «Екологістика, утилізація та рециклінг транспортних засобів: особливості в авіації». Учасники конференції обмінялися досвідом і поставили собі на меті продовжити співпрацю.