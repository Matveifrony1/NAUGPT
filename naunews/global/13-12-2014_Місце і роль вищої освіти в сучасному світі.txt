Заголовок: Місце і роль вищої освіти в сучасному світі
Дата: 13/12/2014
URL: https://nau.edu.ua/ua/news/2014/12/miscze-i-rol-vishhoi-osviti-v-suchasnomu-sviti.html
==================================================

10 грудня 2014 року у гімназії «Міленіум» № 318 м. Києва доцент кафедри кримінального права і процесу Юридичного інституту Інна Рощина та асистент Аліса Кочнєва разом із студентками Вікторією Меренковою та Аліною Демиденко провели правовий лекторій на тему: «Місце і роль вищої освіти в сучасному світі».
Під час проведення заняття лектором було наголошено на тому, що найважливішим компонентом духовного життя виступає система освіти, яка пов'язана з реалізацією процесу поширення знань. Системі вищої освіти належить особлива роль у створенні та постійному відновленні наукового потенціалу суспільства, тому що саме у вищих навчальних закладах відбувається передача накопиченого в суспільстві наукового знання від покоління до покоління. У системі вищої професійної освіти формуються основи наукового знання, культивується цінність наукової діяльності та виховання наукових кадрів. Нарощування інтелектуального потенціалу в країні йде не тільки через створення системи різноманітної та безперервної освіти, але й передбачає отримання фундаментальних знань, збереження національних традицій у системі підготовки наукових кадрів, досягнення спільної культурної компетенції, виховання громадянської та моральної зрілості, естетичного відношення до дійсності.
Наприкінці зустрічі зі школярами проведено брейн-ринг з питань правознавства, який проводився між двома командами «Спалах» і «Лідер». Кожна правильна відповідь учасників оцінювалася в 1 бал. За підрахунками балів перше місце зайняла команда «Спалах», друге – «Лідер.
На завершення заходу командам були вручені дипломи та пам’ятні подарунки за зайняті призові місця.