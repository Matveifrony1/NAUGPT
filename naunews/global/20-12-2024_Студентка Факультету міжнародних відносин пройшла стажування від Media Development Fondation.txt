Заголовок: Студентка Факультету міжнародних відносин пройшла стажування від Media Development Fondation
Дата: 20/12/2024
URL: https://nau.edu.ua/ua/news/2024/12/studentka-fakultetu-mizhnarodnih-vidnosin-proyshla-stazhuvannya-vid-media-development-fondation.html
==================================================

Студентка кафедри журналістики ФМВ
Анна Ужвенко
взяла участь у програмі
JEP-стажування
— ініціативі міжредакційних обмінів для початківців у журналістиці від Media Development Fondation.
Протягом місяця студентка 211-Ж с
тажувалася в суспільно-політичному інтернет-ЗМК «Українська правда»
. Під час навчання вона детально аналізувала матеріали, допомагала створювати контент для ютуб-каналу, а також ознайомлювалася з новими форматами роботи та способами взаємодії з аудиторією.
Під час участі в програмі студентка не тільки навчалася, а й мала можливість для професійного спілкування.
Анна Ужвенко познайомилася з відомими українськими журналістами
, які поділилися власним досвідом висвітлення обʼєктивної та правдивої інформації. Крім того, вона
долучилася до організації премії «УП-100»
, яка щорічно визначає сотню українців, що зробили найбільший внесок у незалежність та майбутнє України.
Стажування студентки ФМВ дозволило їй попрацювати в одній з топових редакцій України та стало
унікальною можливістю отримати новий досвід
, поглибити знання у сфері медіа й отримати практичні навички в професійному середовищі.