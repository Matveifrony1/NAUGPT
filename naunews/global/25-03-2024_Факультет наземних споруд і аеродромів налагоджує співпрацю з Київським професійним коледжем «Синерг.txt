Заголовок: Факультет наземних споруд і аеродромів налагоджує співпрацю з Київським професійним коледжем «Синергія»
Дата: 25/03/2024
URL: https://nau.edu.ua/ua/news/2024/3/fakultet-nazemnih-sporud-i-aerodromiv-nalagodzhue-spivpratsyu-z-kiivskim-profesiynim-koledzhem-sinergiya.html
==================================================

18 березня
з метою профорієнтаційної роботи в.о. декана Факультету наземних споруд і аеродромів
Октябрина Чемакіна
, заступники декана
Геннадій Талавіра
та
Валентина Грабовчак
відвідали Київський професійний коледж «Синергія».
Під час зустрічі
майбутнім абітурієнтам було детально представлено особливості навчання та перелік спеціальностей, за якими здійснюється підготовка на Факультеті. Особливу увагу приділили можливості для випускників коледжу продовжити навчання в НАУ за скороченим терміном.
Учасники заходу дізналися про
переваги навчання на Факультеті, зокрема високий рівень підготовки викладачів, англомовний проєкт, можливість професійного розвитку завдяки дуальній формі освіти. Остання передбачає поєднання теоретичного навчання в університеті з практичною підготовкою на підприємстві, що дозволяє закріпити отримані знання та опанувати практичні навички за фахом.
Майбутніх абітурієнтів
цікавили питання
вступної кампанії, вимоги до творчого конкурсу, можливості проживання в гуртожитку та працевлаштування після завершення навчання. На всі запитання було надано вичерпні відповіді.
Директор Київського професійного коледжу «Синергія» Георгій
Алексенко провів
для представників ФНСА екскурсію навчальним закладом. Він ознайомив гостей з викладачами, студентами, оновленими майстернями та практичними класами для проведення занять.
За результатами зустрічі було досягнуто домовленість про
підписання Угоди про співробітництво
між НАУ та коледжем «Синергія». Угода передбачатиме спільну організацію семінарів, конференцій, реалізацію проєктів, науково-практичних заходів, а також обмін інформацією та досвідом у межах відповідних функцій і повноважень.