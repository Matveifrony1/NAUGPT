Заголовок: Бінарне практичне заняття з оперуповноваженим карного розшуку
Дата: 15/03/2024
URL: https://nau.edu.ua/ua/news/2024/3/binarne-praktichne-zanyattya-z-operupovnovazhenim-karnogo-rozshuku.html
==================================================

6 березня 2024 року
відбулося
бінарне практичне заняття
для здобувачів вищої освіти другого (магістерського) рівня спеціальності 262 «Правоохоронна діяльність». Захід було організовано в рамках навчальної дисципліни «Актуальні проблеми поліцейської діяльності» за участі професорки кафедри кримінального права і процесу Юридичного факультету
Оксани Панової
та оперуповноваженого карного розшуку Шевченківського управління поліції ГУНП у м. Києві, старшого лейтенанта поліції
Валентина Полєвіка
.
Під час заняття спікери обговорили тему
«Превентивна робота органів Національної поліції України»
. Було наголошено, що одним із ключових повноважень поліції є профілактика правопорушень. Це передбачає цілеспрямовану діяльність підрозділів і служб поліції з метою виявлення, усунення та зниження негативного впливу чинників, що зумовлюють учинення кримінальних і адміністративних правопорушень, формування сприятливого середовища для соціалізації та корекції поведінки осіб, схильних до правопорушень.
Валентин Полєвік розповів
про функціональні обов’язки оперуповноважених карного розшуку та особливості криміногенної ситуації в Шевченківському районі м. Києва. Він поділився практичним досвідом роботи в підрозділі та окреслив виклики, з якими стикаються правоохоронці в боротьбі зі злочинністю.
Наприкінці зустрічі
старший лейтенант поліції подякував
керівництву Юридичного факультету за плідну співпрацю та довіру. Він також запросив студентів долучатися до проєктів, пов’язаних із діяльністю правоохоронних органів, що сприятиме поглибленню їхніх практичних знань та розумінню специфіки роботи.