Заголовок: Національний авіаційний університет візьме участь у роботі Міжнародного авіаційно-космічного салону «АВІАСВІТ–ХХІ»
Дата: 09/06/2021
URL: https://nau.edu.ua/ua/news/2021/6/natsionalniy-aviatsiyniy-universitet-vizme-uchast-u-roboti-mizhnarodnogo-aviatsiyno-kosmichnogo-salonu-aviasvit–hhi.html
==================================================

15-18 червня у Міжнародному виставковому центрі (м. Київ, Броварський проспект, 15) відбудеться Міжнародний авіаційно-космічний салон «АВІАСВІТ–ХХІ» у роботі якого Національний авіаційний університет традиційно візьме участь.
Для участі в роботі виставкового форуму подали заявки представники більше 30-ти країн світу.
У виставковій експозиції НАУ будуть представлені теоретичні та практичні здобутки за 5-ма пріоритетними напрямами наукового пошуку, визначеними Положенням про дослідницький університет та адаптовані до ключових особливостей підготовки майбутніх фахівців в умовах сучасного високотехнологічного інформаційного суспільства.
Така адаптивна система навчання на основі інформатизації забезпечує принципово новий рівень отримання наукових знань, що зумовлює інтеграцію інформаційної та науково-дослідної діяльності в освітній процес.
Також буде представлена експозиція видань провідних учених і викладачів університету з фонду Науково-технічної бібліотеки НАУ.