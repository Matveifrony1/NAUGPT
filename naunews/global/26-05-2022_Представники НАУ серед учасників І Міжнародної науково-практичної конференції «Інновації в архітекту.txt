Заголовок: Представники НАУ серед учасників І Міжнародної науково-практичної конференції «Інновації в архітектурі та дизайні»
Дата: 26/05/2022
URL: https://nau.edu.ua/ua/news/2022/5/predstavniki-nau-sered-uchasnikiv-i-mizhnarodnoi-naukovo-praktichnoi-konferentsii-innovatsii-v-arhitekturi-ta-dizayni.html
==================================================

25-26 травня, у Національній академії образотворчих мистецтв та архітектури (НАОМА) відбулась І Міжнародна науково-практична конференція «Інновації в архітектурі та дизайні».
Серед інших, у роботі конференції взяли участь представники Факультету архітектури, будівництва та дизайну (ФАБД) Національного авіаційного університету. Ними було оприлюднено результати наукової, методичної та практичної діяльності за напрямами кафедр у таких доповідях:
- «Інновації у формотворенні української сакральної архітектури», Лілія Гнатюк, канд. арх., доцент, завідувач кафедри дизайну інтер’єру;
- «Навчання майбутніх архітекторів програмуванню», Юрій Дорошенко, д. т. н., професор, завідувач кафедри архітектури та просторового планування;
- «Перетворення аеропортів на об’єкти туристичного інтересу та суспільні туристичні ресурси», Галина Агєєва, канд. техн. наук, с. н. с., доцент кафедри комп’ютерних технологій будівництва та реконструкції аеропортів;
- «Вплив субкультур на формування дизайну інтер’єру», Софія Триколенко, канд. мистецтвознавства, доцент кафедри дизайну інтер’єру;
- «Актуальні питання синтезу мистецтв у міському архітектурному просторі», Наталія Бжезовська, старший викладач кафедри архітектури та просторового планування;
- «Дизайн зупинкових комплексів із кав’ярнями в Україні», Любава Обуховська, старший викладач кафедри дизайну інтер’єру, Світлана Харченко, студентка;
- «Створення цифрового архіву пам’яток архітектури з використанням 3D технологій», Вадим Нещадим, аспірант кафедри архітектури та просторового планування;
- «Способи озеленення громадських просторів», Анастасія Бойправ, магістрантка кафедри архітектури та просторового планування.
Протягом роботи конференції, учасники обмінювалися досвідом проєктування та дослідження об’єктів архітектури й містобудування, нюансами викладання навчальних дисциплін і проведення практик, обговорили нагальні проблеми відновлення населених пунктів, зруйнованих під час воєнних подій тощо.
Також, науковці отримали запрошення до співпраці та публікації наукових статей у збірнику наукових праць
«Теорія та практика дизайну»
(категорія Б), засновником якого є Національний авіаційний університет.
З програмою конференції можна ознайомитись за
посиланням
.