Заголовок: Факультет економіки та бізнес-адміністрування доєднався  до ініціативи Global Money Week 2024
Дата: 27/03/2024
URL: https://nau.edu.ua/ua/news/2024/3/fakultet-ekonomiki-ta-biznes-administruvannya-doednavsya-do-initsiativi-global-money-week-2024.html
==================================================

З 18 березня 2024 року
в Україні стартувала
щорічна міжнародна кампанія Global Money Week
, присвячена підвищенню рівня фінансової грамотності. Цьогорічна тема ініціативи
«Захистить свої гроші, убезпечте своє майбутнє»
набуває особливої актуальності в умовах воєнного стану.
Факультет економіки та бізнес-адміністрування долучився до заходів Global Money Week 2024
.
20 березня
у рамках конференції
«FinLit Forum»
здобувачі вищої освіти груп ФК-314, ФК-314ст та ФК-325 освітньо-професійної програми  «Фінанси і кредит» взяли онлайн-участь у лекції з дисципліни «Аналіз та контроль діяльності банківських установ» на платформі Classroom.
Під час відкриття конференції
виступили поважні гості:
Андрій Пишний
, Голова Національного банку України;
Йошікі Такеучі
, заступник Генерального секретаря ОЕСР(online);
Кім Кім Йі
, в.о. директора Місії USAID в Україні;
Світлана Рекрут
, директорка-розпорядниця Фонду гарантування вкладів фізичних осіб;
Ігор Хворостяний
, генеральний директор директорату шкільної освіти Міністерства освіти і науки України.
Захід зосередився
на безпечному управлінні грошима, важливості відповідального ставлення до особистих фінансів, усвідомленні фінансових ризиків і вмінні захищати свої кошти від шахрайських схем. Участь студентів ФЕБА в такій конференції сприяє підвищенню їхньої фінансової грамотності та обізнаності.
З великим інтересом здобувачі вищої освіти
слухали доповіді
:
Крістофа де Вітте
, професора факультету економіки та бізнесу Маастрихтського університету;
Урсулу Висоцьку
, PhD, банківську експертку;
Деніса Філіпа
, професора з фінансів, Директора Centre for Banking Institutions and Development Durham University.
Після завершення конференції відбулося обговорення, під час якого
здобувачі вищої освіти висловили свої думки
про роль фінансової грамотності та важливість її особистісного розвитку.
Участь у Global Money Week 2024 стала чудовою нагодою для студентів
ФЕБА долучитися до європейського досвіду та інноваційних методів освіти, спрямованих на розвиток фінансової грамотності українців. Висловлюємо вдячність організаторам FinLit Forum за змістовний і корисний захід.