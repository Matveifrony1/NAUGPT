Заголовок: Ректор НАУ Максим Луцький та Президент Громадської організації «Інститут професійних кваліфікацій» Олексій Мірошниченко підписали меморандум про співпрацю
Дата: 19/05/2021
URL: https://nau.edu.ua/ua/news/2021/5/rektor-nau-maksim-lutskiĭ-ta-prezident-gromadskoi-organizatsii-institut-profesiynih-kvalifikatsiy-oleksiy-miroshnichenko-pidpisali-memorandum-pro-spivpratsyu.html
==================================================

Сьогодні між Національним авіаційним університетом та Громадською організацією «Інститут професійних кваліфікацій» підписано меморандум про співпрацю.
Головною метою співпраці є підвищення якості професійної підготовки спеціалістів з виробництва та експлуатації безпілотних авіаційних систем, а також розроблення відповідних проектів нормативних актів, що регулюють цю сферу.
Ключовим напрямком співпраці є визначення та формування освітніх компетенцій та професійних кваліфікацій для профільних спеціалістів, направлених на підвищення рівня підготовки, перепідготовки та підвищення кваліфікації фахівців, проведення науково-дослідних робіт.
«Інститут професійних кваліфікацій» та Національний авіаційний університет розуміють важливість та необхідність розвитку інноваційних напрямів освіти в сфері виробництва та експлуатації безпілотних авіаційних систем, саме тому домовились на партнерських засадах обмінюватися науковою та освітньою інформацією, впроваджувати спільні пілотні проекти, проводити спільні заходи.