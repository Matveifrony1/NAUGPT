Заголовок: Авіаційний медичний центр НАУ вкотре підтвердив вищий акредитаційний рівень медичного закладу
Дата: 04/08/2021
URL: https://nau.edu.ua/ua/news/2021/8/aviatsiyniy-medichniy-tsentr-nau-vkotre-pidtverdiv-vishchiy-akreditatsiyniy-riven-medichnogo-zakladu.html
==================================================

Відповідно до наказу Міністерства охорони здоров’я України № 38-Адм від 23.06.2021 у лікувальному закладі «Авіаційний медичний центр» (АМЦ) Національного авіаційного університету проведено акредитацію.
АМЦ НАУ – єдиний в Україні спеціалізований та сертифікований медичний заклад вищої категорії, який має дозвіл на медичну сертифікацію авіаційного персоналу всіх класів та здійснює повний цикл сертифікації авіаційного персоналу всіх медичних класів на своїй базі.
Перевірку здійснювала експертна група, яка оцінювала роботу керівництва закладу та лікарів, здійснювала ревізію медичної документації за останні три роки, перевіряла відповідність стандартам акредитації медичного закладу.
Учасники аудиту ознайомилися з роботою всіх підрозділів АМЦ, задіяних у лікувально-профілактичній роботі, а також підрозділів забезпечення, які дозволяють мати повний безперервний цикл сертифікації авіаційного персоналу цивільної авіації.
Аудит вкотре засвідчив відповідність роботи АМЦ чинним вимогам МОЗ України щодо роботи сертифікаційно-діагностичних центрів та підтвердив вищу категорію закладу.
Також, Авіаційні медичні експерти України у поточному році підтвердили членство у Європейській Асоціації з авіаційної і космічної медицини (ESAM). Президентом Української Асоціації є Головний лікар АМЦ, уповноважений АМЕ, лікар вищої категорії Вадим Петлін.