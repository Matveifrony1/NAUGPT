Заголовок: Юридична відповідальність неповнолітніх
Дата: 22/03/2017
URL: https://nau.edu.ua/ua/news/2017/3/yuridichna-vidpovidalnist-nepovnolitnih.html
==================================================

20 березня 2017 року в Навчально-науковому юридичному інституті для старшокласників загальноосвітніх середніх шкіл № 55, № 185 та № 200 м. Києва проведено круглий стіл на тему «Юридична відповідальність неповнолітніх».
Науково-педагогічні працівники кафедри господарського, повітряного та космічного права: Дмитро Беззубов, Юрій Корнєєв, Наталія Жмур, Яна Горбатюк, Ірина Слободська та студенти 3 курсу Вікторія Лісова, Ростислав Малий обговорили зі школярами актуальні проблеми юридичної відповідальності неповнолітніх в Україні, проаналізували норми Кодексу України про адміністративні правопорушення, якими передбачена відповідальність за такі правопорушення, розкрили особливості провадження у справах про злочини неповнолітніх та навели статистику скоєних злочинів даною категорією осіб за 2014-2016 роки.
Позитивним є те, що захід відбувся у форматі конструктивного діалогу, в ході якого учні дискутували, намагалися отримати нові знання та задавали різноманітні запитання.
По закінченні круглого столу для школярів проведено екскурсію Музеєм Національного авіаційного університету, завдяки якій вони ознайомилися з історією створення та розвитку університету.