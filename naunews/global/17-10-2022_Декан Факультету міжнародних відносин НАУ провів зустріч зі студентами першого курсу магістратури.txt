Заголовок: Декан Факультету міжнародних відносин НАУ провів зустріч зі студентами першого курсу магістратури
Дата: 17/10/2022
URL: https://nau.edu.ua/ua/news/2022/10/dekan-fakultetu-mizhnarodnih-vidnosin-nau-proviv-zustrich-zi-studentami-pershogo-kursu-magistraturi.html
==================================================

Нещодавно, в онлайн режимі відбулася зустріч декана Факультету міжнародних відносин (ФМВ) Національного авіаційного університету, професора Юрія Волошина зі студентами першого курсу освітнього ступеня Магістр факультету.
До зустрічі долучились заступники декана, завідувачі кафедр та куратори навчальних груп ФМВ НАУ.
У ході бесіди декан наголосив на важливості дотримання правил і умов внутрішнього розпорядку університету, недопущення пропусків без поважних причин чи інших видів порушення дисципліни.
Присутні мали можливість познайомитися з адміністрацією факультету та з‘ясувати актуальні для себе питання щодо режиму проведення занять, умов проживання у гуртожитках, виробничої практики, написання дипломної роботи тощо.
На завершення заходу Юрій Волошин зазначив, що з кожним роком зростає кількість студентів магістратури, що свідчить про високий рівень зацікавленості абітурієнтів в отриманні якісної сучасної освіти.