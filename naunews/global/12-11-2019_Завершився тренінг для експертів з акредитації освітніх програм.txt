Заголовок: Завершився тренінг для експертів з акредитації освітніх програм
Дата: 12/11/2019
URL: https://nau.edu.ua/ua/news/2019/11/zavershivsya-ii-trening-dlya-ekspertiv-z-akreditatsii-osvitnih-program.html
==================================================

У Науково-технічнічній бібліотеці НАУ 11-12 листопада 2019 року відбувся другий тренінг із підготовки майбутніх експертів з акредитації освітніх програм від Національного агентства із забезпечення якості вищої освіти (Національного агентства), у якому взяли участь понад 30 науково-педагогічних працівників та здобувачів різних ступенів освіти українських ЗВО.
Проректор з навчальної роботи НАУ Артур Гудманян, відвідавши перший день тренінгу, висловив упевненість, що впровадження нової парадигми забезпечить належний рівень якості вищої освіти в усіх закладах і в НАУ, зокрема.
З учасниками працювали сертифіковані британською агенцією Quality Assurance Agency (QAA) тренери – начальник відділу моніторингу якості вищої освіти Національного авіаційного університету Оксана Білоус та член Національної агентства, студентка НАУ Лідія Фесенко.
Протягом двох днів майбутні експерти вивчали правила етичної поведінки експерта під час акредитаційного візиту, навчалися аналізу відомостей про самооцінювання, які надають заклади вищої освіти, ідентифікації конфліктних ситуацій, які виникають під час акредитаційного візиту. Після завершення занять вони зможуть складати плани візитів, відповідно до аналізу відомостей про самоооцінювання, надавати оцінки відповідно до Критеріїв, а також консультувати представників ЗВО щодо покращення якості їхньої освітньої програми.