Заголовок: На Факультеті лінгвістики та соціальних комунікацій НАУ розпочато роботу над науковим проектом «Вища освіта в період постпандемії: трансформації, виклики та перспективи»
Дата: 22/02/2022
URL: https://nau.edu.ua/ua/news/2022/2/na-fakulteti-lingvistiki-ta-sotsialnih-komunikatsiy-nau-rozpochato-robotu-nad-naukovim-proektom-vishcha-osvita-v-period-postpandemii-transformatsii-vikliki-ta-perspektivi.html
==================================================

Відповідно до Наказу Міністерства освіти та науки України №1461 від 29.12.2021 «Про затвердження переліку проектів фундаментальних та прикладних досліджень та науково-технічних (експериментальних) розробок закладів вищої освіти та наукових установ на 2022 рік, що належать до сфери управління Міністерства освіти і науки України, з експертними оцінками отриманими за результатами проведення наукової та науково-технічної експертизи» розпочато роботу над реалізацією конкурсного проекту від Факультету лінгвістики та соціальних комунікацій (ФЛСК) Національного авіаційного університету «Вища освіта в період постпандемії: трансформації, виклики та перспективи».
10 лютого, на чолі з науковим керівником проекту, доктором педагогічних наук, доцентом Наталією Мельник, було проведено першу організаційно-інформативну зустріч з провідними виконавцями проекту.
До наукової команди долучені науково-педагогічні фахівці факультету та науковці НАУ:
- Олена Ковтун, відповідальний виконавець проекту, доктор педагогічних наук, професор, завідувач кафедри іноземної філології;
- Ельвіра Лузік, доктор педагогічних наук, професор, завідувач кафедри педагогічки та психології професійної освіти;
- Наталія Ладогубець, кандидат педагогічних наук, доцент, декан ФЛСК НАУ;
- Анжеліка Кокарєва, кандидат педагогічних наук, доцент, заступник декана ФЛСК НАУ;
- Любов Помиткіна, доктор психологічних наук, професор, завідувач кафедри авіаційної психології.
На зустрічі проектної групи було обговорено стратегію реалізації основних завдань дослідження, особливості їх поетапного виконання, розроблено цілі початкового етапу дослідження та здійснено розподіл функціональних обов’язків кожного з членів проекту на період першого кварталу.