Заголовок: Відбулася робоча зустріч керівництва НАУ з офіційним представником Нанкінського університету, директором Школи китайської мови, професором Хао Тунцаєм
Дата: 21/12/2020
URL: https://nau.edu.ua/ua/news/2020/gruden/vidbulasya-robocha-zustrich-kerivnitstva-nau-z-ofitsiynim-predstavnikom-nankinskogo-universitetu-direktorom-shkoli-kitayskoi-movi-profesorom-hao-tuntsaem.html
==================================================

Пройшла робоча зустріч проректора з міжнародного співробітництва і освіти Ірини Зарубінської з офіційним представником Нанкінського університету, директором Школи китайської мови, професором Хау Тунцаєм за участі декана факультету міжнародних відносин Юрія Волошина.
Під час робочої зустрічі були обговорені питання щодо укладання домовленості про подальшу співпрацю та підписання Меморандуму між НАУ й Нанкінським університетом. Проректор Ірина Зарубінська підкреслила зацікавленість у співпраці з паном Хао Тунцаєм з метою підвищення ефективності навчальної та науково-дослідної роботи, розширення міжнародного співробітництва та культурних зв’язків. Проректор вбачає чимало потенційно позитивних аспектів такої діяльності: академічна мобільність студентів, стажування науково-педагогічних працівників, організація спільних наукових проектів, конференцій, семінарів, симпозіумів, відкритих лекцій тощо. Зі свого боку пан Хао Тунцай запевнив, що всебічно сприятиме процесу викладання китайської мови як другої студентам, зміцненню матеріально-технічної бази Факультету міжнародних відносин, розширенню програм стажування.
Сторони погодилися співпрацювати у науковій, дослідній та освітянській сферах. Зустріч пройшла у доброзичливій та конструктивній атмосфері.