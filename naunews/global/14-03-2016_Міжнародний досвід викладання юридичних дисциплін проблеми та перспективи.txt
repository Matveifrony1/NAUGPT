Заголовок: Міжнародний досвід викладання юридичних дисциплін: проблеми та перспективи
Дата: 14/03/2016
URL: https://nau.edu.ua/ua/news/2016/3/mizhnarodnij-dosvid-vikladannya-yuridichnix-discziplin-problemi-ta-perspektivi.html
==================================================

10 березня 2016 року в Навчально-науковому Юридичному інституті відбувся науково-методичний семінар «Міжнародний досвід викладання юридичних дисциплін: проблеми та перспективи».
Мета заходу - удосконалити методики викладання правових дисциплін з використанням кращих зразків світової науки та практики.
У роботі семінару взяли участь: директор Навчально-наукового Юридичного інституту Ірина Сопілко, відповідальний за наукову роботу Ростислав Калюжний, старший науковий співробітник відділу проблем цивільного, трудового та підприємницького права Інституту держави і права ім. В.М. Корецького НАН України Михайло Шумило, зав. кафедри загально-правових та психологічних дисциплін НАВС Олена Дручек,  доцент кафедри правознавства Київського національного торговельно-економічного університету Віктор Мушенок, доцент кафедри теорії та історії держави і права Юридичного факультету Європейського університету Олег Форостюк, випускниця  НН ЮІ НАУ, старший юрист у Міжнародній юридичній фірмі AstapovLawyers Анна Комбікова, зав. кафедр, науково-педагогічні працівники та студенти.
Оговорювалися проблемні питання наукової та професійної  діяльності викладачів за кордоном, особливості організації навчального процесу юридичних закладів у провідних країнах світу тощо.
Розглянутий досвід викладання юридичних дисциплін у інших країнах надав змогу учасникам науково-методичного семінару зробити ряд позитивних висновків, які необхідно впровадити до національної системи освітньо-фахової підготовки майбутніх фахівців-юристів.