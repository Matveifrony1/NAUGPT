Заголовок: НАУ залучено до пілотного проєкту «Бізнес іде до університетів» від Міністерства освіти і науки України
Дата: 24/06/2022
URL: https://nau.edu.ua/ua/news/2022/6/nau-zalucheno-do-pilotnogo-proektu-biznes-ide-do-universitetiv-vid-ministerstva-osviti-i-nauki-ukraini.html
==================================================

Міністерство освіти і науки України та Product IT Foundation for Education (PFE) залучили Національний авіаційний університет до пілотного проєкту «Бізнес іде до університетів».
Громадська організація PFE є об’єднанням провідних ІТ-компаній, бізнесів і фондів для розвитку ІТ-підприємництва в Україні через освітні ініціативи.
Метою програми є посилення практичної складової в університетській освіті для підвищення якості освітніх послуг. Базою для її реалізації стане Факультет кібербезпеки, комп’ютерної та програмної інженерії (ФККПІ) НАУ.
Проєкт складається з декількох етапів:
- запуск прототипу курсу як факультативної дисципліни та менторської програми на ФККПІ НАУ;
- навчання на постійній основі, включення курсу «Створення та розвиток ІТ продуктів» у навчальні дисципліни.
Ключовими спеціальностями ІТ напрямку у реалізації програми стануть:
113 Прикладна математика;
121 Інженерія програмного забезпечення;
122 Комп’ютерні науки;
123 Комп’ютерна інженерія;
124 Системний аналіз;
125 Кібербезпека;
126 Інформаційні системи та технології.