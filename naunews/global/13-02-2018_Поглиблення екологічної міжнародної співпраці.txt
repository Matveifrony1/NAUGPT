Заголовок: Поглиблення екологічної міжнародної співпраці
Дата: 13/02/2018
URL: https://nau.edu.ua/ua/news/1/2/pogliblennya-ekologichnoi-mizhnarodnoi-spivpratsi.html
==================================================

З 4 по 10 лютого 2018 р. кафедру екології ННІЕБ відвідав представник Вільнюського технічного університету ім. Гедимінаса (Вільнюс, Литва) заступник декана Факультету транспортної інженерії д-р, професор Едгар Соколовський.
Візит проходив у рамках програми міжнародної академічної мобільності Erasmus+.
Основною метою візиту було викладання циклу лекцій студентам кафедри екології спеціальностей «Хімічні технології альтернативних енергоресурсів» та «Екологія, охорона навколишнього середовища та раціональне природокористування». Окрім того, литовський колега взяв участь у низці заходів: дружній зустрічі з завідувачем кафедри екології професором С.В. Бойченком, захисті магістерських робіт випускників кафедри екології, відвідуванні Випробувальної інтерактивної лабораторії «Авіатест» УкрНДНЦ хіммотології та сертифікації ПММ і ТР НАУ, а також зустрічі з представниками сектору академічної мобільності Центру міжнародної освіти НАУ.
У результаті візиту було домовлено про продовження співпраці між представниками кафедри екології та факультету транспортної інженерії, зокрема щодо подальшої участі у міжнародних освітніх проектах та взаємної участі викладачів та студентів у наукових конференціях.