Заголовок: Правопросвітницький захід «Права громадян на транспорті в умовах воєнного стану»
Дата: 06/06/2024
URL: https://nau.edu.ua/ua/news/2024/6/pravoprosvitnitskiy-zahid-prava-gromadyan-na-transporti-v-umovah-voennogo-stanu.html
==================================================

27 травня 2024 року
Інформаційно-просвітницьким центром з прав людини Юридичного факультету спільно з кафедрою господарського, повітряного та космічного права
проведено онлайн-тренінг на тему «Права громадян на транспорті в умовах воєнного стану».
У заході взяли участь
науково-педагогічні працівники та студенти Юридичного факультету, вчителі та учні Спеціалізованої школи І-ІІІ ступенів № 96 імені О.К. Антонова Святошинського району м. Києва, Загальноосвітньої школи І-ІІІ ступенів №238 Деснянського району м. Києва, Клавдієвського ліцею імені О. Рибалка Немішаївської селищної ради Бучанського району Київської області, Музичанського ліцею Білогородської сільської ради Бучанського району Київської області, Бучанського навчально-виховного комплексу "спеціалізована загальноосвітня школа І-ІІІ ступенів  № 2 Бучанської міської ради Київської області, Моршинського ліцею імені К. Малецького Моршинської міської ради Львівської області.
Спікерами
заходу виступили
завідувачка кафедри теорії та історії держави і права
Олена Макеєва
та завідувачка кафедри господарського, повітряного та космічного права
Любов Нецька
, які, актуалізуючи тематику зустрічі, відзначили, що наслідки війни збільшили різноманіття ризиків для базових прав громадян, в тому числі і в сфері транспорту, дорожнього руху тощо. Тому знання та додаткові заходи обережності здатні зберегти  життя, здоров’я і майно під час війни.
Старша викладачка кафедри господарського, повітряного та космічного права
Інна Поліщук
у своїй доповіді з презентаційними матеріалами, ситуаційними кейсами
розкрила правила поведінки учасників дорожнього руху під час війни, о
собливі заходи безпеки при користуванні різними видами транспорту та можливі наслідки їх недотримання.
Між учасниками
відбулося обговорення проблеми
правового забезпечення та захисту основних прав громадян на транспорті в умовах воєнного стану, зокрема при вилученні транспортних засобів для військових потреб, забезпеченні особливого режиму в’їзду-виїзду, перевірці документів та огляді транспортних засобів, обмеженні свободи пересування та поводженні на блок-постах тощо.
Школярі та ліцеїсти
поповнили свої знання
та набули додаткових навичок поведінки на транспорті в умовах воєнного стану, що сприятиме їх особистій безпеці.
На завершення
здобувач вищої освіти 1 курсу
Юридичного факультету
Ростислав Летків
, випускник Моршинського ліцею, поділився своїми позитивними враженнями про Юридичний факультет НАУ і запросив учнівську молодь після здобуття середньої освіти приєднатися до студентської спільноти ЮФ НАУ.
З цікавістю учасники тренінгу також переглянули відеофільм
про структуру Юридичного факультету, традиції та досвід, особливості навчання майбутніх правників і заходи, які проводяться зі студентами.