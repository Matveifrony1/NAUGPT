Заголовок: День вишиванки в КАІ: свято української ідентичності
Дата: 16/05/2025
URL: https://nau.edu.ua/ua/news/2025/5/23961.html
==================================================

15 травня
студенти, викладачі та працівники Факультету психології, комунікацій та перекладу Київського авіаційного інституту одягнули вишиванки, щоб спільно відзначити
День української ідентичності, гідності та незламності.
До заходу долучилися представники керівництва університету та члени Наглядової ради КАІ, демонструючи єдність усієї академічної спільноти. Розмаїття кольорових орнаментів, що зібралися під блакитним небом КАІ, стало справжнім символом нашої єдності — від першокурсників до професорів, від майбутніх інженерів до фахівців цифрового фронту. Цього дня ми не просто вдягнули традиційне вбрання — ми гордо заявили про свою культурну спадщину, національну ідентичність та незламний український дух.
«Вишиванка — це наш генетичний код, наше ДНК. Це не просто одяг, а молитва, втілена на полотні», — поділився один із учасників святкування.
Незважаючи на складні часи, повітряні тривоги й випробування війною, українці залишаються єдиними, сильними та вільними. День вишиванки у КАІ — яскраве свідчення того, що українська молодь не лише шанує свої корені, але й впевнено творить майбутнє з гордо піднятою головою.
Висловлюємо щиру вдячність нашим захисникам за можливість жити, навчатися і творити в рідній країні!