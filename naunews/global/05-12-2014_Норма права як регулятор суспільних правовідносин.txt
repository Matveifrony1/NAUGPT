Заголовок: Норма права як регулятор суспільних правовідносин
Дата: 05/12/2014
URL: https://nau.edu.ua/ua/news/2014/12/norma-prava-yak-regulyator-suspilnix-pravovidnosin.html
==================================================

27 листопада 2014 року у спеціалізованій школі № 173 м. Києва к.ю.н., доцент кафедри повітряного та космічного права Юридичного інституту Назар Малярчук разом зі студентами групи ПР-301 провів для учнів старших класів лекцію на тему «Норма права як регулятор суспільних правовідносин».
Були розглянуті питання про систему права, поняття правової норми, структуру норми права тощо.
Основним елементом системи права, що визначає зміст галузей та інститутів права, є норма права. Юридична норма – це первинна «клітинка» системи права. Правова норма – це відображене в законах чи інших джерелах права загальнообов'язкове правило поведінки, що є взірцем можливої чи необхідної поведінки та охороняється від порушень засобами державного примусу.
Завдяки зустрічі старшокласники докладно ознайомились зі спеціальностями, інститутами, факультетами НАУ, а також почули причини вибору та прерогативи навчання в університеті безпосередньо від студентів.