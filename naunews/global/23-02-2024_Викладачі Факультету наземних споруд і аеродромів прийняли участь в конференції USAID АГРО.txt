Заголовок: Викладачі Факультету наземних споруд і аеродромів прийняли участь в конференції USAID АГРО
Дата: 23/02/2024
URL: https://nau.edu.ua/ua/news/2024/2/vikladachi-fakultetu-nazemnih-sporud-i-aerodromiv-priynyali-uchast-v-konferentsii-usaid-agro.html
==================================================

14 лютого
викладачі кафедри аерокосмічної геодезії та землеустрою ФНСА представляли Національний авіаційний університет на регіональній конференції
«Розвиток просторового планування територій громад Київщини».
Захід проводився за підтримки Програми USAID АГРО у Київському національному університеті імені Тараса Шевченка.
Під час конференції
обговорювалися питання
важливості просторового планування та переваги комплексного підходу до розвитку територій громад. Також були представлені успішні приклади співпраці університетів і громад у впровадженні просторового планування.
Доцент кафедри
Роман Третяк
у своїй доповіді
підкреслив переваги
Національного авіаційного університету в підготовці та перепідготовці спеціалістів з просторового планування для територіальних громад, які потребують знань з профільних для НАУ напрямків: аерофотознімання, дешифрування знімків, географічні інформаційні технології, містобудування, землеустрій, просторове планування. Було представлено успішні проєкти розробки компонентів комплексних планів студентами спеціальності 193 «Геодезія та землеустрій», які працювали у філії кафедри на виробництві.
Завідувач кафедри
Юрій Великодський
обговорив з представниками громад можливість проходження ними курсів НАУ з просторового планування, а також участь студентів і викладачів у розробці комплексних планів розвитку. Також було досягнуто домовленостей з підприємствами, які займаються аерофотозніманням та розробкою комплексних планів, про участь студентів у виробничому процесі.
Конференція сприяла налагодженню співпраці НАУ з органами місцевого самоврядування та розширенню можливостей практичної підготовки студентів.