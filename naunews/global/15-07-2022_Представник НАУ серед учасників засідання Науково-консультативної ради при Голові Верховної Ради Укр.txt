Заголовок: Представник НАУ серед учасників засідання Науково-консультативної ради при Голові Верховної Ради України
Дата: 15/07/2022
URL: https://nau.edu.ua/ua/news/2022/7/predstavnik-nau-sered-uchasnikiv-zasidannya-naukovo-konsultativnoi-radi-pri-golovi-verhovnoi-radi-ukraini.html
==================================================

Декан Факультету міжнародних відносин (ФМВ) Національного авіаційного університету Юрій Волошин, який входить до секції «Міжнародного права», взяв участь у засіданні Науково-консультативної ради при Голові Верховної Ради України.
Науково-консультативна рада при Голові Верховної Ради України – це консультативно-дорадчий орган, що функціонує для залучення висококваліфікованих фахівців у сфері права до законопроєктної роботи, підготовки наукових висновків з питань діяльності Верховної Ради України, які потребують наукового забезпечення.
Під час зустрічі обговорювалось:
- питання євроінтеграційних напрямків вдосконалення українського законодавства;
- процес верифікації всіх законодавчих ініціатив з Європейською радою та Європейською комісією;
- науковий супровід законопроєктної роботи та адаптацію законодавства України до законодавства Європейського Союзу тощо.
Учасники засідання дійшли згоди, що на даний час головним завданням Науково-консультативної ради є напрацювання єдиного підходу до впровадження директив, які дозволять швидко та без помилок ухвалити закони, необхідні для вступу України до Європейського Союзу.