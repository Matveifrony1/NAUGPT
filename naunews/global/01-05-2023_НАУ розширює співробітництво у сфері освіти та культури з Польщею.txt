Заголовок: НАУ розширює співробітництво у сфері освіти та культури з Польщею
Дата: 01/05/2023
URL: https://nau.edu.ua/ua/news/2023/5/nau-rozshiryue-spivrobitnitstvo-u-sferi-osviti-ta-kulturi-z-polshcheyu.html
==================================================

Декан Факультету міжнародних відносин Юрій Волошин провів робочу зустріч з Консулом України в Гданську Олександром Плодистим.
Під час розмови вони обговорили подальшу співпрацю з Консульством України в Гданську щодо розвитку освітньо-наукового й культурного співробітництва між країнами, зокрема, організацію спільних культурних проєктів спрямованих на популяризацію польської культури в Україні, а української – у Польщі.
Велику увагу на зустрічі було приділено можливостям реалізації українсько-польських проєктів в освітньо-науковій сфері, зокрема, обмін викладачами та студентами у рамках спільних навчальних програм, зокрема, Еразмус +; організацію та участь у спільних наукових конференціях, симпозіумах, семінарів між університетами Польщі та України. Консул України в Гданську Олександр Плодистий зазначив, що сприятиме пошуку стипендій на навчання та стажування у Польщі для студентів ФМВ НАУ.
Юрій Волошин та Олександр Плодистий домовились про співпрацю між Факультетом міжнародних відносин НАУ та Консульством в освітній галузі, що включатиме проходження практики студентами в Консульстві та проведення онлайн-зустрічей Консула України зі здобувачами вищої освіти факультету. Також на факультеті буде запроваджено вивчення польської мови як другої іноземної (на вибір) для спеціальностей галузі знань «Міжнародні відносини» з нового навчального року.