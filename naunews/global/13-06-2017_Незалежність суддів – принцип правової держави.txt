Заголовок: Незалежність суддів – принцип правової держави
Дата: 13/06/2017
URL: https://nau.edu.ua/ua/news/2017/6/nezalezhnist-suddiv-–-printsip-pravovoi-derzhavi.html
==================================================

8 червня 2017 року головний спеціаліст відділу управління інформаційних технологій та захисту інформації секретаріату Вищої ради правосуддя Олександр Брусенцов провів для студентів першого курсу Навчально-наукового юридичного інституту лекцію на тему: «Незалежність суддів – принцип правової держави».
Розглядалися питання справедливого правосуддя, реалізації права на судовий захист, реформування системи судочинства, а також вивчення сучасних підходів до вдосконалення діяльності судової гілки влади.
Першокурсники ознайомилися з практичними аспектами реформування повноважень Вищої ради правосуддя та основними її функціями, повноваженнями та структурою, що лежать в основі забезпечення реалізації в суддівському корпусі основного принципу демократичного суспільства – незалежності.
Зустріч з юристом-практиком дозволила студентам зрозуміти реальні проблеми юридичної практики та перспективні напрями їхнього вирішення. Це, без сумніву, допоможе їм обрати найоптимальнішу для них роль в юриспруденції.