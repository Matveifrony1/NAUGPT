Заголовок: Проведено круглий стіл «Договірне регулювання господарської діяльності в галузі цивільної авіації»
Дата: 03/05/2024
URL: https://nau.edu.ua/ua/news/2024/5/provedeno-krugliy-stil-dogovirne-regulyuvannya-gospodarskoi-diyalnosti-v-galuzi-tsivilnoi-aviatsii.html
==================================================

18 квітня 2024 року
на Юридичному факультеті проведено науково-практичний круглий стіл
«Договірне регулювання господарської діяльності в галузі цивільної авіації».
На підставі
договору про співпрацю
, у заході, організованому кафедрою господарського, повітряного та космічного права Юридичного факультету Національного авіаційного університету спільно з кафедрою конституційного та адміністративного права Юридичного факультету Державного університету інфраструктури та технологій, взяли участь науковці-правники, юристи авіаційної галузі, представники державних органів та авіакомпаній, аспіранти, студенти.
Із
вступним словом
та запрошенням до плідної співпраці виступила виконувачка обов’язків декана Юридичного факультету
Ірина Сопілко
, акцентуючи увагу на необхідності подальшого вдосконалення національного авіаційного законодавства та договірного права.
Участь в обговоренні
актуальних питань договірних відносин в сфері авіації взяли:
Олександр Бохан
— заступник начальника відділу претензійно-позовної роботи Державного підприємства обслуговування повітряного руху України;
Тетяна Загні
й — директорка Європейського регіонального навчального Центру ІКАО з авіаційної безпеки;
Валентин Галунько
— голова ГО «Академія адміністративно-правових наук», д.ю.н., професор;
Володимир Заросило
— завідувач кафедри правоохоронної та антикорупційної діяльності Інституту права Міжрегіональної академії управління персоналом, д.ю.н., професор;
Олександр Бригінець
— д.ю.н., професор кафедри конституційного, адміністративного та фінансового права Хмельницького університету управління та права імені Леоніда Юзькова;
Сергій Москаленко
— д.ю.н., професор кафедри правознавства та галузевих юридичних дисциплін навчально-наукового інституту права та політології Українського державного університету імені Михайла Драгоманова;
Дмитро Беззубов
— д.ю.н., професор, в.о. завідувача кафедри конституційного та адміністративного права Юридичного факультету Державного університету інфраструктури та технологій (професор кафедри господарського, повітряного та космічного права ЮФ НАУ за сумісництвом);
Шахреддін Аскеров
— президент авіакомпанії «Аеростар» та ін..
За круглим столом
відбулася жвава дискусія
, в ході якої обговорено наступні питання:
застосування договірного регулювання у галузі цивільної авіації;
вплив вимог до авіаційної діяльності на договірну практику;
дотримання умов авіабезпеки у договірних відносинах;
види і зміст окремих договорів у галузі цивільної авіації, особливості їх укладення та виконання;
досвід та перспективи договірного регулювання у зазначеній галузі тощо.
«У майбутньому доцільно приділити увагу державно-приватному партнерству в цивільній авіації, балансу державних і приватних інтересів, розвитку бізнес-авіації, створенню умов для розширення договірного регулювання господарської діяльності в авіації та кола суб’єктів договірних відносин. Враховуючи воєнний стан в Україні та існуючі загрози, необхідно також постійно і системно вдосконалювати заходи авіабезпеки», — підводячи підсумки заходу,
зазначила завідувачка кафедри господарського, повітряного та космічного права Любов Нецька
.