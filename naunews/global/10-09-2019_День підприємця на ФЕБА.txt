Заголовок: День підприємця на ФЕБА
Дата: 10/09/2019
URL: https://nau.edu.ua/ua/news/2019/9/den-pidpriemtsya-na-feba.html
==================================================

Кафедра економіки та бізнес-технологій Факультету економіки та бізнес-адміністрування до Дня підприємця організувала для студентів економічну ділову гру «Ти – підприємець».
Мета заходу – розвинути творчі ділові якості студентів, навчити їх орієнтуватися в світі сучасного ринкового бізнесу, здобути навички самостійно та колективно приймати рішення в складних сучасних умовах ринкового господарювання.
Учасників гри було поділено на команди, кожна команда представила командира і презентувала назву команди. За правильні відповіді кожній команді надавалися бали. Студенти взяли активну участь у грі та продемонстрували не тільки свої знання з економічних дисциплін, а й свою креативність, винахідливість та позитивність мислення.