Заголовок: В НАУ відбувся фінал ІІ-го туру Всеукраїнського конкурсу студентських наукових робіт в галузі знань “Авіаційна та ракетно-космічна техніка” та “Авіоніка” у 2020/2021 навчальному році
Дата: 26/04/2021
URL: https://nau.edu.ua/ua/news/2021/4/v-nau-vidbuvsya-final-ii-go-turu-vseukrainskogo-konkursu-studentskih-naukovih-robit-v-galuzi-znan-“aviatsiyna-ta-raketno-kosmichna-tehnika”-ta-“avionika”-u-2020/2021-navchalnomu-rotsi.html
==================================================

21 та 22 квітня 2021 року на базі Національного авіаційного університету відбувся ІІ тур Всеукраїнського конкурсу студентських наукових робіт зі спеціальності «Авіаційна та ракетно-космічна техніка». Конкурс відбувся в режимі online на платформі GoogleMeet.
Галузева конкурсна комісія працювала в двох секціях:
- «Авіаційна та ракетно-космічна техніка» (
Аерокосмічний факультет НАУ
), до якої надійшло 11 робіт з 7 вищих навчальних закладів,
- «Аеронавігація» (
Факультет аеронавігації, електроніки та телекомунікацій НАУ
), до якої надійшло 16 студентських наукових робіт з 7 вищих навчальних закладів.
За результатами оцінювання представлених доповідей учасників конкурсу, роботи яких пройшли попереднє рецензування та отримали високий бал за низкою критеріїв, ухвалено рішення щодо розподілу призових місць:
Диплом І ступеню отримали:
- Іващук Олег Романович, студент 4 курсу Факультету аеронавігації, електроніки та телекомунікацій Національного авіаційного університету. Наукова робота «Оцінювання ризиків у повітряному просторі України» виконувалась під керівництвом професора кафедри аеронавігаційних систем, д.т.н. Остроумова Івана Вікторовича.
- Шибка Ігор Григорович, студент 1 курсу Фізико-технічного факультету Дніпровського національного університету імені Олеся Гончара. Наукова робота: «Використання дешевих безколекторних двигунів постійного струму в ролі двигуна маховика» виконувалась під керівництвом к.т.н., доцента, завідувача кафедри систем автоматизованого управління Кулабухова Анатолія Михайловича.
Диплом ІІ ступеню отримали:
- Пружняк Микола Миколайович, студент 4 курсу Факультету машинобудування Донбаської державної машинобудівної академії. Наукова робота: «Розробка установки електроімпульсного спікання» виконувалась під керівництвом старший викладача кафедри автоматизації виробничих процесів Донченка Євгенія Івановича.
- Сосюра Богдан Вадимович та Онопрієнко Сергій Ігорович, студенти 3 курсу Національного аерокосмічного університету ім. М.Є. Жуковського «Харківський авіаційний інститут». Наукова робота: «Кутомір» виконувалась під керівництвом к.т.н., с.н.с., доцента, завідувача кафедри управління літальними апаратами Дергачова Костянтина Юрійовича.
- Леочко Богдан Андрійович, студент 5 курсу Харківського національного університету Повітряних Сил імені Івана Кожедуба (ХНУПС імені Івана Кожедуба), та Афанасьєв Юрій Володимирович, студент 5 курсу Харківського національного університету радіоелектроніки (ХНУРЕ). Наукова робота: «Програмно-апаратна модель системи інформаційної підтримки функціонування ланки «Авіаційний навідник-екіпаж» виконувалась під керівництвом старшого викладача Мажари Ігоря Петровича (ХНУПС імені Івана Кожедуба) та д.т.н., професора, завідувача кафедри інфокомунікаційної інженерії Лемешко Олександра Віталійовича (ХНУРЕ).
Диплом ІІІ ступеню отримали:
- Щикно Віра Юріївна, студентка 2 курсу Національного аерокосмічного університету ім. М.Є.Жуковського «Харківський авіаційний інститут». Наукова робота: «Ударостійка літаюча платформа для застосування в моніторингу міського будівництва» виконувалась під керівництвом к.т.н., с.н.с., доцента, завідувача кафедри управління літальними апаратами Дергачова Костянтина Юрійовича.
- Хроменко Артем Геннадійович, студент 4 курсу Факультету електронної та біомедичної інженерії Харківського національного університету радіоелектроніки. Наукова робота «Дослідження методу керування вентильним електродвигуном за принципом ШІМ регулювання. Використання даного методу в авіаційній промисловості» виконувалась під керівництвом к. ф.-м. наук, доцента, доцента кафедри мікроелектроніки, електронних приладів та пристроїв Глухова Олега Вікторовича.
Всім учасникам конкурсу бажаємо натхнення, успіхів та подальших наукових звершень.
Щира подяка науковим керівникам учасників ІІ туру Конкурсу за те, що залучають до науки студентів, підтримують їх та допомагають розкрити їх таланти.
Окрему подяку хочемо висловити постійному спонсору конкурсу, компанії Прогрестех-Україна, за підтримку талановитої студентської молоді, за популяризацію авіаційних та інженерних спеціальностей в Україні. Вже 7 рік поспіль компанія Прогрестех-Україна дарує подарунки учасникам та переможцям конкурсу, а деяким навіть пропонує працевлаштування за фахом.
Готуємося до наступних зустрічей в НАУ!