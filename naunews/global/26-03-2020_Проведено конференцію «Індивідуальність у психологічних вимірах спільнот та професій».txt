Заголовок: Проведено конференцію «Індивідуальність у психологічних вимірах спільнот та професій»
Дата: 26/03/2020
URL: https://nau.edu.ua/ua/news/2020/berezen/provedeno-konferentsiyu-individualnist-u-psihologichnih-vimirah-spilnot-ta-profesiy.html
==================================================

Кафедра авіаційної психології Факультету лінгвістики та соціальних комунікацій провела у форматі Skype-конференції пленарне засідання ІІІ Міжнародної науково-практичної конференції «Індивідуальність у психологічних вимірах спільнот та професій». У заході, що відбувся у рамках третього Міжнародного симпозіуму «Соціокультурний дискурс глобалізованого світу: наука, освіта, комунікація», взяли участь 122 науковці з України та світу.
Учасників конференції привітав декан факультету Сергій Ягодзінський,  модератор пленарного засідання – завідувач кафедри авіаційної психології Любов Помиткіна. З доповідями виступили: провідний науковий співробітник відділу психології праці Інституту педагогічної освіти і освіти дорослих імені Івана Зязюна НАПН України Едуард Помиткін, начальник гуманітарного інституту Національного університету оборони України імені Івана Черняховського Василь Осьодло, головний науковий співробітник Інституту соціальної та політичної психології НАПН України Тетяна Титаренко, професор Аерокосмічного факультету  Володимир Касьянов. Участь в засіданні взяли представники Інституту Юрая  Палеша в Левочі Педагогічного факультету Католицького університету Словацької Республіки та Національного університету оборони України імені Івана Черняховського, а також представник факультету психології Бінгьольського університету Туреччини.
Учасники конференції обговорили низку дискусійних питань щодо розвитку й мобільності особистості в умовах, що склалися; проблеми оновлення освіти та участі освітян у процесі розвитку свідомості та екологічних цінностей молоді.
Програма, матеріали та сертифікати учасників за
посиланням
.