Заголовок: Запрошуємо продовжити освіту в НАУ!
Дата: 11/03/2015
URL: https://nau.edu.ua/ua/news/2015/3/zaproshuemo-prodovzhiti-osvitu-v-nau.html
==================================================

10 березня 2015 року викладач кафедри іноземних мов і прикладної лінгвістики Гуманітарного інституту Світлана Сорока відвідала Університетський коледж Київського університету ім. Бориса Грінченка з метою запросити студентів продовжити освіту у НАУ. Студенти коледжу радо відгукнулись на пропозицію відвідати профорієнтаційний захід, оскільки скоро вони отримають дипломи молодших спеціалістів і мають на меті вступати до одного з престижних київських ВНЗ.
Викладач розповіла майбутнім абітурієнтам про умови вступу до НАУ, спеціальності, які можна отримати, закінчивши наш університет, можливості майбутнього працевлаштування тощо. Зацікавлені студенти задали багато запитань щодо студентського життя, активного дозвілля, студентських свят та конкурсів, участі у наукових та спортивних гуртках. Найближчим часом випускники коледжу прийматимуть одне з найважливіших у житті рішень, і, сподіваємось, зустріч з нашим викладачем допоможе їм у цьому.