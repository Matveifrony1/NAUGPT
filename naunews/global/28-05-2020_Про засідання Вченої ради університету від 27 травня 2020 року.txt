Заголовок: Про засідання Вченої ради університету від 27 травня 2020 року
Дата: 28/05/2020
URL: https://nau.edu.ua/ua/news/2020/traven/pro-zasidannya-vchenoi-radi-universitetu-vid-27-travnya-2020-roku.html
==================================================

27 травня 2020 року у Національному авіаційному університеті відбулося дистанційне засідання Вченої ради університету за допомогою платформи Google Meet.
На засіданні Вченої ради університету заслухано звіт директора Інституту міжнародного співробітництва та освіти В’ячеслава Тимохіна  про міжнародну діяльність університету за 2019 рік.
Ректор Володимир Ісаєнко зауважив, що оцінка закладів вищої освіти здійснюється зараз завдяки формуванню міжнародних рейтингів. Володимир Ісаєнко зазначив, що першочерговим для поліпшення показників університету в рейтингу QS є збільшення кількості статей в Scopus, показника (індексу) цитування, рівня інтегрованості факультетів в міжнародну сферу (відсоток залучення міжнародних викладачів).
Вчена рада університету внесла зміни до Положення про Вчену раду Національного авіаційного університету, а також затвердила типове Положення про фаховий коледж.
Вченою радою університету відкрито, призупинено та закрито перелік освітньо-професійних програм у Національному авіаційному університеті.
На засіданні прийнято рішення щодо впровадження дуальної та мережевої форм навчання в освітній процес Національного авіаційного університету.
Внесено зміни до Правил прийому у 2020 році та до складу редакційної колегії збірника наукових праць. Затверджено теми дисертацій, рекомендовано до друку монографію та збірник наукових праць.