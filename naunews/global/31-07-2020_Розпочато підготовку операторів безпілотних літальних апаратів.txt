Заголовок: Розпочато підготовку операторів безпілотних літальних апаратів
Дата: 31/07/2020
URL: https://nau.edu.ua/ua/news/2020/lipen/rozpochato-pidgotovku-operatoriv-bezpilotnih-litalnih-aparativ.html
==================================================

Інститут неперервної освіти розпочав перше курсове навчання за програмою «Підготовка операторів безпілотних літальних апаратів», що триватиме до 20 серпня 2020 року. Слухачами, до яких керівництво інституту поставилося з особливою увагою, стали 10 учасників АТО та ООС, яких зацікавила робота з безпілотними літальними апаратами (БПЛА).
Програмою курсу передбачено вивчення: моніторингу повітряного простору, земної й водної поверхонь; екологічного контролю; керування повітряним рухом; контролю морського судноплавства; розвитку систем зв'язку; польової логістики (трансфер запчастин, акумуляторних батарей, боєприпасів, медикаментів тощо); створення художньої фотографії.
Особливості навчання: теоретичний блок та проходження практики керування БПЛА, що включає у себе здійснення фотографування та відеозйомки.
Запрошуємо на навчання за програмою «Підготовка операторів безпілотних літальних апаратів»! Докладніше: +38 (044) 406–73–49;  +38 (044) 406–74–34, е-mail:
ino@nau.edu.ua
, сайт Інституту: www.
ino.nau.edu.ua