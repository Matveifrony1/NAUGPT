Заголовок: Державні органи юстиції чекають на студентів
Дата: 18/05/2017
URL: https://nau.edu.ua/ua/news/2017/5/derzhavni-organi-yustitsii-chekayut-na-studentiv.html
==================================================

17 травня 2017 р. у Національному авіаційному університеті відбулася науково-практична конференція «Реформування системи виконання примусових судових рішень в Україні», в якій узяли участь студенти юридичних факультетів кількох ВНЗ Києва.
-Нещодавно ми підписали угоду з Головним територіальним  управлінням  юстиції у м. Києві. І цей захід є одним з перших результатів, - сказав, вітаючи учасників конференції, в.о. ректора НАУ Володимир Ісаєнко. – Практична співпраця із органами юстиції, по-перше, впливає на якість підготовки наших студентів, для яких важливими є працевлаштування та професійне зростання. Сподіваюся, що наші випускники будуть і надалі повертатися до нас, залучати до співпраці нові кадри. Тобто, триватиме безперервний процес підвищення якості освіти.
Начальник Головного територіального управління юстиції у м. Києві Станіслав Куценко сказав, що державні органи юстиції можуть стати першим місцем роботи для студентів. Сьогодні у державних органах юстиції започатковано багато нових цікавих проектів, які можуть дати молоді неоціненний досвід для подальшого кар’єрного зростання.