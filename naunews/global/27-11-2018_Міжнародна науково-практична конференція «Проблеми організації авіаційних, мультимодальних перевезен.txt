Заголовок: Міжнародна науково-практична конференція «Проблеми організації авіаційних, мультимодальних перевезень та застосування авіації в галузях економіки»
Дата: 27/11/2018
URL: https://nau.edu.ua/ua/news/1/11/mizhnarodna-naukovo-praktichna-konferentsiya-problemi-organizatsii-aviatsiynih-multimodalnih-perevezen-ta-zastosuvannya-aviatsii-v-galuzyah-ekonomiki.html
==================================================

Міжнародну науково-практичну конференцію «Проблеми організації авіаційних, мультимодальних перевезень та застосування авіації в галузях економіки», приурочену 45-річчю кафедри організації авіаційних перевезень, проведено на Факультеті транспортних технологій Національного авіаційного університету. У заході взяли участь почесні гості – випускники кафедри організації авіаційних перевезень ФТТ.
З цікавими доповідями перед присутніми виступили: Сергій Фоменко, віце-президент авіакомпанії «Міжнародні авіалінії України», який висвітлив актуальність організації трансферних перевезень в Україні та підкреслив провідну роль «МАУ» в цьому процесі; Алла Новікова, заступник директора з наукової роботи ДП «ДержавтотрансНДІпроект», – приділила увагуперспективам розвитку авіаційного транспорту згідно з Національною транспортною стратегією України до 2030 року; Яна Ізмалкова, операційний керівник ТОВ «Пролог Україна», яка розповіла про новітні підходи до критеріїв підбору спеціалістів з організації перевезень; Крістіна Марінцева, професор кафедри ОАП,
–
розкрила роль сучасного університету в мінімізації і рішенні глобальних завдань повітряного транспорту.
Проблему застосування БПЛА в різних сферах економіки (експрес-доставках, у сільському господарстві, логістичній сфері тощо) було обговорено у доповідях Геннадія Юна, завідувача кафедри ОАП, Андрія Гнашука та Дениса Мединського, аспірантів кафедри ОАП.
У рамках конференції було вручено грамоти випускникам кафедри організації авіаційних перевезень ФТТ.
Конференція пройшла в урочистій і дружній  атмосфері і завершилася побажаннями учасників щодо нових плідних зустрічей.