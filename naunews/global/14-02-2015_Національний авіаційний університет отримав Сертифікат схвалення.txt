Заголовок: Національний авіаційний університет отримав Сертифікат схвалення
Дата: 14/02/2015
URL: https://nau.edu.ua/ua/news/2015/2/naczionalnij-aviaczijnij-universitet-otrimav-sertifikat-sxvalennya.html
==================================================

В 2014 році Інститут післядипломного навчання спільно з Інститутом ІКАО провели ряд курсів підвищення кваліфікації авіаційних фахівців Республіки Киргизстан. Високий фаховий рівень викладачів та схвальні відгуки слухачів курсів стали підставою для налагодження більш тісної співпраці між Національним авіаційним університетом та Агентством цивільної авіації при міністерстві транспорту та комунікацій Киргизької Республіки на постійній основі.
На підставі поданої доказової документації та згідно з Актом проведення інспекторської перевірки від 12.12.2014 р., на відповідність Національного авіаційного університету сертифікаційним вимогам національного законодавства Киргизької Республіки до авіаційних навчальних закладів, Агентство цивільної авіації  визнало Національний авіаційний університет таким, що відповідає вимогам Повітряного законодавства та нормативних правових актів до авіаційних навчальних закладів Киргизької Республіки. Авіаційна адміністрація Киргизької Республіки прийняла рішення:
видати Національному авіаційному університету Сертифікат схвалення №129/UA/NATO-006/2014;
визнати програми підготовки, перепідготовки, підвищення кваліфікації авіаційного персоналу цивільної авіації;
допустити авіаційний персонал цивільної авіації Киргизької Республіки до навчання в Національному авіаційному університеті.
Викладачі університету, які беруть участь в підвищенні кваліфікації авіаційних фахівців для закордонних замовників, готові до співпраці з авіаторами Киргизії.