Заголовок: Формування української держави в умовах сьогодення
Дата: 28/11/2014
URL: https://nau.edu.ua/ua/news/2014/11/formuvannya-ukrainskoi-derzhavi-v-umovax-sogodennya.html
==================================================

25 листопада 2014 року в Юридичному інституті проведено круглий стіл на тему «Формування української держави в умовах сьогодення». Мета - висвітлення питань у системі державотворення в Україні в умовах сьогодення.
Участь у заході взяли студенти-першокурсники Юридичного інституту під керівництвом к.ю.н., доцента кафедри теорії та історії держави і права Наталії Пильгун.
На круглому столі обговорювалися проблемні питання функціонування сучасної української держави, а саме: цінність нації та її вплив на формування сучасної української держави; питання правового виховання молоді;  проблеми модернізації української держави та боротьби українського народу за незалежність тощо.
Відбулися дебати з приводу сучасних подій в Україні та ролі молодого покоління у системі державотворення в Україні.
Під час підбиття підсумків учасники зробили висновки, що суспільство за своєю природою, функціональним змістом має бути висококультурним, з морально-правовими цінностями та небайдужим до державних проблем, а  держава в свою чергу має сприяти активній участі громадян у формуванні правових основ регулювання суспільних відносин.