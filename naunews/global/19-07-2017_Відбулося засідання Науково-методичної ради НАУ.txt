Заголовок: Відбулося засідання Науково-методичної ради НАУ
Дата: 19/07/2017
URL: https://nau.edu.ua/ua/news/2017/7/vidbulosya-zasidannya-naukovo-metodichnoi-radi-nau.html
==================================================

22 червня 2017 року відбулося засідання Науково-методичної ради НАУ. Голова ради Тамара Іванова підкреслила, що робота Науково-методичної ради надзвичайно важлива для організації освітнього процесу в університеті.
На засіданні були розглянуті важливі питання, що стосуються методичного забезпечення освітнього процесу в університеті.
Зокрема начальник навчально-методичного відділу університету Л. Бородінова та методисти Л. Колотіліна, Т. Фігередо Менендес презентували нову форму та структуру робочої програми навчальної дисципліни, а також «Методичні рекомендації до розроблення та оформлення робочої програми навчальної дисципліни».
Методист О. Дзюба представила звіт про організацію та результати ректорського контролю в парному семестрі 2016-2017 навчального року. Були визначені як недоліки організації контролю, так і досягнення науково-педагогічних працівників кафедр університету.
Члени Науково-методичної ради О. Калініченко та О. Радзівілл представили Звіт про виконання Плану підготовки рукописів навчальної літератури за п’ять навчальних років та аналіз Плану підготовки рукописів навчальної літератури на 2017-2018 н.р..
Методист навчально-методичного відділу Л. Калмикова представила оновлену форму Звіту виконання плану підвищення кваліфікації (стажування) науково-педагогічних працівників Національного авіаційного університету.
Належна увага була приділена і підготовці освітньої програми зі спеціальності. Методист О. Жарова ознайомила членів ради з новою структурою освітньої програми, з урахуванням рекомендацій Міністерства освіти і науки України. Було наголошено на важливості та необхідності розробки та підготовки освітніх програм зі спеціальності для освітніх ступенів «Бакалавр» та «Магістр» на 2017 р. (до введення стандартів вищої освіти України).