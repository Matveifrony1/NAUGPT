Заголовок: Психологічний клуб «Psychological Context»
Дата: 23/03/2018
URL: https://nau.edu.ua/ua/news/1/3/psihologichniy-klub-psychological-context.html
==================================================

15 березня  2018 р. на кафедрі педагогіки та психології професійної освіти НН ГМІ на базі двох лабораторій «Психології професійної діяльності» та «Незалежного тестування та моніторингу якості освіти» відбулося перше засідання психологічного клубу «Psychological Context». Його модератор - доцент кафедри, к. психол. Н. Олена Дубчак.
Клуб створювався для того, щоб надати можливість студентам-практичним психологам на практиці розкрити і реалізувати свої творчі здібності та професійний потенціал у контексті майбутньої професійної діяльності.
На засіданні розглядалися питання
«
Розладів харчової поведінки», де на перший план було винесено такі проблеми: що таке здоровий спосіб життя і на скільки ми готові піклуватися про себе? Що таке образ «Я» і образ тіла? Чому буває так складно налаштуватися на збалансоване харчування й оптимальну фізичну активність?
На ці та інші запитання допомагали знайти відповіді запрошені гості – клінічний психолог Дарія Рябуховська, яка практикує в гештальт-підході й спеціалізується на темі розладів харчової поведінки, та практичний психолог Євгенія Куракіна.
Окрім питань розладів харчової поведінки, учасники заходу, студенти – майбутні практичні психологи 1-4 курсів, розглядали питання самооцінки, самореалізації та загальної задоволеності своїм життям. Вирішення порушених питань викликали гостру дискусію, оскільки проблема самосприйняття особистості в сучасному трансформаційному середовищі нині є дуже актуальною.
Студенти-практичні психологи були задоволені проведеним засіданням психологічного клубу. Вони отримали неоціненний досвід і, попрацювавши з майбутніми колегами, виявили бажання в подальших зустрічах на засіданнях психологічного клубу.