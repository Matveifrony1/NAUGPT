Заголовок: Випускникам ІМВ вручили дипломи бакалаврів та спеціалістів
Дата: 11/07/2017
URL: https://nau.edu.ua/ua/news/2017/6/vipusknikam-imv-vruchili-diplomi-bakalavriv-ta-spetsialistiv.html
==================================================

10 липня 2017 року в актовій залі Національного авіаційного університету відбулась урочиста церемонія з нагоди вручення дипломів та присвоєння освітнього ступеня «Бакалавр» та «Спеціаліст» випускникам Навчально-наукового  інституту  Міжнародних відносин за напрямами підготовки: «Міжнародні економічні відносини», «Міжнародний бізнес», «Міжнародне право», «Міжнародна інформація», «Журналістика» та «Туризм».  Відтепер випускники-бакалаври перейшли у новий статус - майбутніх магістрів університету та партнерів у сфері освіти, науки та бізнесу.
Урочисті заходи відкрила директор інституту Алла Фоменко, яка привітала випускників  із успішним завершенням  навчання в інституті та початковим професійним надбанням. Вона зазначила, що протягом навчання в університеті випускники продемонстрували не лише високу успішність в опануванні навчальних дисциплін, але і активну організаторську, наукову та суспільну діяльність.
По-батьківські звернувся до випускників в.о ректора Володимир Ісаєнко, який  тепло і сердечно привітав випускників та побажав їм щедрої долі, вірних друзів, наснаги та невичерпної енергії,а також запропонував продовжити навчання  в рідній альма-матер для здобуття освітнього ступеня «Магістр».  Завідувачі випускових кафедр також долучилися до привітань.
Із числа випускників 2017 року,  під гучні оплески присутніх,  отримали дипломи "Бакалавр" 257 осіб,  з  них - 28 з відзнакою, «Спеціаліст» - 46, з відзнакою - 11. Протягом  навчання на спеціалізації студенти демонстрували високі успіхи у навчальній діяльності та активну участь у громадському житті університету, за що і були відзначенні почесними грамотами Національного авіаційного університету та Навчально-наукового інституту Міжнародних відносин.
У свою чергу, випускники висловили щиру вдячність колективу інституту за їхню працю, за те, що  допомогли їм  досягти своєї мети.
Цей день був незабутній, яскравий, емоційний. Серед запрошених гостей були друзі, батьки, наставники та викладачі, які розділили цей важливий момент разом з нашими випускниками. Складені  іспити, успішно презентовані наукові дослідження,в яких були використані  ґрунтовні знання та набуті практичні навики. Попереду нове майбуття!