Заголовок: Курс для фахівців аеропорту «Бориспіль»
Дата: 29/11/2019
URL: https://nau.edu.ua/ua/news/2019/11/kurs-dlya-fahivtsiv-aeroportu-borispil.html
==================================================

Інститутом неперервної освіти (ННІНО) проведено навчання за програмою «Обслуговування пасажирів та багажу» на базі аеропорту «Бориспіль». Слухачі курсів – керівники та спеціалісти відділів обслуговування VIP пасажирів, пасажирського обслуговування та обслуговування багажу служби наземного обслуговування аеропорту. Інструктори курсу – заступник директора Інституту міжнародного співробітництва та  освіти, доцент Дмитро Бугайко та викладач ННІНО Марина Попова.
Мета курсу – підвищення кваліфікації персоналу провідного міжнародного аеропорту України задля підтримання прийнятного рівня безпеки та якості обслуговування пасажирів та багажу. Особливу увагу під час курсу приділено впровадженню системного підходу до безпеки авіації у процесі організації міжнародних перевезень та запровадження попереджувального управління ризиками у діяльність ДП  «МА «Бориспіль». Навчання проводиться за затвердженою Державіаслужбою програмою відповідно до Сертифікату GH011.
Організаційно-методичне забезпечення навчального процесу здійснюється фахівцями Навчально-консультативного центру підвищення кваліфікації ННІНО. Телефон для довідок: 406 70 34, e-mail: kpk@nau.edu.ua.