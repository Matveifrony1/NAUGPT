Заголовок: Команди СКБ НАУ серед учасників Yangel Big Bang
Дата: 05/06/2020
URL: https://nau.edu.ua/ua/news/2020/cherven/komandi-skb-nau-sered-uchasnikiv-yangel-big-bang.html
==================================================

Чотири інноваційні проєкти від команд студентського конструкторського бюро НАУ пройшли відбір до преакселераційної програми для стартапів Yangel Big Bang, організованої Державним космічним агентством України.
Упродовж 4 тижнів учасники працюватимуть з найбільш досвідченими менторами, представниками Державного космічного агентства та лідерами українського бізнесу. Команди пройдуть краш-тест ідей і підготують перші версії пітчів, перевірять і протестують продуктові гіпотези, підготують презентації та посадочні сторінки, отримають поради щодо бізнес-моделі та маркетингу, навчаться розмовляти з інвесторами та зможуть протестувати свої пітчі на живій аудиторії.
Стартапи, які покажуть найбільш вражаючі результати, отримають запрошення на наступний етап: 12-тижневу акселераційну програму Yangel Accelerator, що запрацює восени 2020 року.