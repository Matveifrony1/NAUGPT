Заголовок: День пам’яті сталевих захисників Донецького аеропорту
Дата: 02/02/2024
URL: https://nau.edu.ua/ua/news/2024/2/den-pam’yati-stalevih-zahisnikiv-donetskogo-aeroportu.html
==================================================

У січні 2024
року на Юридичному факультеті в рамках національно-патріотичних заходів відбувся онлайн-захід, присвячений вшануванню пам'яті кіборгів Донецького аеропорту. Захід організували та провели наставники академічних груп  ПР-201Б, ПР-202Б, ПР-203Б, ПР-204Б
Вероніка Олещенко
і
Світлана Головко
.
Звертаючись до студентів,
Вероніка Олещенко зазначила
, що події в аеропорту 10 років тому увійшли в історію України як символ незламності та мужності наших захисників. Їх стійкість духу та самопожертва заслуговують на вшанування та мають бути в пам’яті кожного з нас.
Разом зі студентами 2 курсу наставники переглянули фільм
«День незалежності. Ігор Брановицький»
присвячений кулеметнику 90-го окремого десантного штурмового батальйону 81-ї десантно-штурмової бригади, захисника Донецького аеропорту, Героя України, лицаря Ордену «Народний Герой України», нагородженого орденом «За мужність» ІІІ ступеня (посмертно). 21 січня 2015 року він потрапив у полон, але, щоб врятувати побратимів, взяв провину на себе. Після катувань його розстріляли бойовики.
«Вони вистояли, не витримав бетон!». Саме так в Україні говорять про сталевих захисників Донецького аеропорту. Їх називають «кіборгами», бо вісім місяців під постійними обстрілами, відбиваючи атаку за атакою, вони утримували цей клаптик української землі. Наші велетні духу показали, що Україна здатна чинити опір російській агресії»,  —
резюмувала Світлана Головко.
Слава Україні! Героям слава!