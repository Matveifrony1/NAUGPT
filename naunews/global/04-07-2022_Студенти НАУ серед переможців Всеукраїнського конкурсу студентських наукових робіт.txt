Заголовок: Студенти НАУ серед переможців Всеукраїнського конкурсу студентських наукових робіт
Дата: 04/07/2022
URL: https://nau.edu.ua/ua/news/2022/7/studenti-nau-sered-peremozhtsiv-vseukrainskogo-konkursu-studentskih-naukovih-robit.html
==================================================

Попри складні умови роботи, конкурсною комісією Івано-Франківського національного технічного університету нафти і газу було вирішено провести ІІ тур Всеукраїнського конкурсу студентських наукових робіт за галуззю знань «Нафтова та газова промисловість».
Загалом до участі у ІІ турі після попереднього рецензування було допущено 74 наукових роботи, з них у номінації «Геологія, геофізика та безпека довкілля» обрано 11 робіт.
За результатами захисту наукового доробку робота студентів кафедри екології Факультету екологічної безпеки, інженерії та технологій (ФЕБІТ) Національного авіаційного університету Аліни Гусєвої та Валерія Гузя на тему «Перспективи застосування фотокаталізу для очищення стічних вод нафтопереробних підприємств від ароматичних сполук» була відзначена дипломом першого ступеня.
Експериментальну частину роботи студентами було виконано на базі Інституту загальної та екологічної хімії Лодзької політехніки (Польша)за програмою стажування Erasmus під керівництвом професора Томаша Манецкого.
Успіх спільної роботи підкреслює важливість міжнародного співробітництва для розвитку науки та якості освіти здобувачів різного рівня.
Вітаємо Аліну Гусєву та Валерія Гузя перемогою та бажаємо подальших наукових звершень.