Заголовок: Урочисте закриття Літньої школи–2019
Дата: 18/06/2019
URL: https://nau.edu.ua/ua/news/2019/6/urochiste-zakrittya-litnoi-shkoli–2019.html
==================================================

14 червня 2019 року у святковій атмосфері актової зали Національного авіаційного університету відбулися урочистості з нагоди закриття Літньої школи–2019 для учнів закладів середньої освіти України. Цей захід завершив Освітній марафон «Навчання і розвиток», що тривав із 06 по 14 червня 2019 року в НАУ.
Серед запрошених на урочистості – 128 учасників проекту «Літня школа–2019», батьки, представники ректорату, директори інститутів, завідувачі кафедр, викладачі університету, вчителі. Модератор проекту – директор Інституту інноваційних освітніх технологій (ННІІОТ) Наталія Муранова.
З вітальним словом до присутніх звернулися проректор Артур Гудманян та директор ННІОТ Наталія Муранова, які побажали, щоб отримані учнями у стінах НАУ знання та досвід стали запорукою подальших вагомих здобутків, допомогли досягти омріяних вершин у майбутній професійній діяльності.
Відкрили свято талановиті вихованці художніх колективів ЦДЮТ Солом’янського району м. Києва ‑ Народний художній колектив, ансамбль сучасного та стилізованого танцю «Пектораль» та Народний художній колектив Джаз-бенд «Крок»; а також вокальний ансамбль «Водограй» ЦКМ НАУ.
Слухачі, які виявили кращі знання у наукових та освітніх заходах, що відбулися під гаслом «Інтелектуальна надія», нагороджено Грамотами НАУ. Серед номінованих: Паржицька Дар’я, Дубінський Олексій, Бондарчук Анастасія (з математики); Міщенко Федір (з математики та англійської мови); Кузьменко Леонід (з математики та фізики); Єщенко Софія (з математики та географії); Петренко Дмитро (з математики та фізики); Звєрьков Михайло (з англійської мови); Головятін Артем (з англійської мови, української мови та літератури); Миндзя Даніелла (з англійської мови, української мови та літератури); Горб Єгор, Дем’яненко Софія (з фізики); Білобловська Юлія, Павловська Ярослава, Гуртовенко Ганна (з української мови та літератури); Білобловська Юлія, Гах Микола, Гах Олексій (з географії); Новік Анна (з географії, української мови та літератури); Звєрьков Михайло, Танцюра Андрій, Щедріна Анастасія (з англійської мови).
Викладачі, завідувачі кафедр університету в процесі проведення різнопланових заходів, навчання, спілкування визначили самих активних, творчих, креативних учасників.  Брунцвик Іванна, Ваганова Єлизавета, Ганжела Тетяна, Дубинський Олексій, Дудкіна Наталія, Капустіна Ірина, Пересада Катерина, Роженюк Артур, Танцюра Андрій, Удовенко Анна, Халтурін Артем, Черняк Максим, Щедріна Анастасія, Ярмак Віталійякі нагороджені у номінації «За активну участь» Подякою директора ННІІОТ.
Упродовж навчального року на базі кафедри економічної кібернетики ФЕБА плідно працювала Економіко-математична школа. Самі старанні, творчі, обдаровані учасники Козлова Тетяна та Пероганич Валерій отримали відповідний Сертифікат.
Шановні учасники Літньої школи та переможці! Від імені оргкомітету, колективу студентів та викладачів Університету щиро вітаємо Вас із першими кроками навчання у закладі вищої освіти та заслуженими нагородами, щиро бажаємо не зупинятись на досягнутому та підкорювати все нові та нові вершини знань, упевнено рухатися до поставленої життєвої мети!