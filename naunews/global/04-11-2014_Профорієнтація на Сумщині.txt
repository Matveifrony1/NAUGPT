Заголовок: Профорієнтація на Сумщині
Дата: 04/11/2014
URL: https://nau.edu.ua/ua/news/2014/11/proforientacziya-na-sumshhini.html
==================================================

3 листопада 2014 руку викладач кафедри іноземних мов та прикладної лінгвістики Гуманітарного інституту Людмила Костель відвідала загальноосвітню школу № 7 м. Конотопа Сумської області, де провела профорієнтаційний захід на тему «Моя мала батьківщина». Людмила Костель, яка народилася в Конотопі, поговорила зі своїми юними земляками про те, що означає поняття «мала батьківщина» для кожної людини, як важливо знати історію рідного краю, його традиції та звичаї. Школярі розповіли про видатних конотопців - науковців, митців, державних та військових діячів, які прославили рідне місто. Пригадали славні події «Конотопської битви», часи слави і величі українського війська. Зачитали уривки з улюбленої для більшості конотопців «Конотопської відьми» Григорія Квітки-Основ’яненка. Наша викладач розповіла школярам про своє навчання та професійний шлях у Києві та запросила відвідати НАУ.