Заголовок: Джерело добра та духовності
Дата: 21/09/2015
URL: https://nau.edu.ua/ua/news/2015/9/dzherelo-dobra-ta-duxovnosti.html
==================================================

15 вересня 2015 року студенти групи ПР-204 Навчально-наукового Юридичного інституту у супроводі наставника Оксани Миронець відвідали Ближні печери та джерела преподобних Антонія і Феодосія Свято-Успенської Києво-Печерської Лаври. З переказами саме тут преподобні Антоній та Феодосій власноручно викопали колодязі, вода з яких вважається святою та цілющою. Ще у 1958 року працівники Інституту геології довели, що ця вода дійсно має лікувальні властивості.
Другокурсники отримали можливість побачити вмуровані в товщу стін вікна затворників, мощі 73 печерських подвижників Никона Великого, преподобного Варлаама, першого історика Нестора Літописця, лікаря Агапіда, билинного богатиря Іллі Муромця.