Заголовок: На Факультеті аеронавігації, електроніки та телекомунікацій відбулась науково-популярна відеоконференція з випускниками Слов'янського коледжу
Дата: 06/03/2025
URL: https://nau.edu.ua/ua/news/2025/2/na-fakulteti-aeronavigatsii-elektroniki-ta-telekomunikatsiy-vidbulas-naukovo-populyarna-videokonferentsiya-z-vipusknikami-slovyanskogo-koledzhu.html
==================================================

3 березня
представники Факультету аеронавігації, електроніки та телекомунікацій — доценти
Сергій Завгородній, Олена Ключко
та координатор профорієнтаційної роботи доцент
Євген Габрусенко
— провели науково-популярну
відеоконференцію з випускниками Слов’янського фахового коледжу ДУ «КАІ».
Під час зустрічі студенти дізналися про
особливості навчання за освітніми програмами факультету, детально ознайомилися з перспективами розвитку телекомунікаційних та електронних систем, а також з їх застосуванням у галузі біофізики. Представлена інформація викликала значний інтерес у майбутніх вступників та допомогла їм визначитися з траєкторією подальшого навчання.
Факультет продовжує активну профорієнтаційну діяльність,
щоб ознайомити майбутніх абітурієнтів з освітніми можливостями ФАЕТ та залучити мотивованих студентів до вступу.
Шановні випускники закладів середньої освіти! Запрошуємо вас зробити усвідомлений вибір свого майбутнього разом з нами. Наші двері завжди відкриті для вас!