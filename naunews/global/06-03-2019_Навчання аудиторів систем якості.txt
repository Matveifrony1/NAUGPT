Заголовок: Навчання аудиторів систем якості
Дата: 06/03/2019
URL: https://nau.edu.ua/ua/news/2019/3/navchannya-auditoriv-sistem-yakosti.html
==================================================

Курси підвищення кваліфікації за програмою «Аудит систем управління якістю суб’єктів авіаційної діяльності» відбулися в Інституті неперервної освіти на замовлення авіаційних підприємств і установ України та Грузії. Керівник проекту – заступник начальника відділу моніторингу якості освіти Олена Безнос.
Серед слухачів курсу – фахівці підприємств ДП «АНТОНОВ», ТОВ «Українська школа пілотів», ТОВ «Авіакомпанія СКАЙАП», Агентства цивільної авіації Грузії, відповідальні за систему менеджменту якості.
Учасники тренінгу отримали знання з організації діяльності авіаційних підприємств з урахуванням останніх вимог міжнародних стандартів ISO серії 9000 та аерокосмічних стандартів EN9110 щодо систем менеджменту якості, управління ризиками, організації та проведення внутрішніх аудитів тощо.
Отримуючи сертифікати, учасники висловили слова вдячності за змістовне наповнення курсів та високий рівень організації навчання.
Організаційно-методичне забезпечення навчального процесу здійснюється фахівцями Навчально-консультативного центру підвищення кваліфікації НН ІНО. Телефон для довідок: 406 70 34, e-mail: kpk@nau.edu.ua