Заголовок: Викладачі НАУ пройшли стажування за програмою ERASMUS+
Дата: 18/07/2023
URL: https://nau.edu.ua/ua/news/2023/7/vikladachi-nau-proyshli-stazhuvannya-za-programoyu-erasmus.html
==================================================

З 19 по 23 червня 2023 року фахівці НАУ пройшли стажування за програмою Staff Mobility for Training (ERASMUS+) в Університеті науки і техніки м. Адана (Туреччина).
Учасники програми, Ладогубець Наталія, декан Факультету лінгвістики та соціальних комунікацій, Квач Юлія, заступник декана АКФ, Маслак Тетяна, доцент кафедри конструкції літальних апаратів АКФ, Міляєв Юрій Петрович, доцент кафедри аеродинаміки та безпеки польотів літальних апаратів АКФ, Черняк Лариса, доцент кафедри екології ФЕБІТ та Синило Катерина, доцент кафедри цивільної та промислової безпеки ФЕБІТ отримали можливість відвідати сучасні лабораторії авіаційного спрямування.
Зокрема, лабораторії з досліджень аеродинамічних характеристик повітряних суден та з виробництва БПЛА. Також змогли обмінятися досвідом щодо підготовки сучасних фахівців для авіаційної галузі.
Під час зустрічі з ректором Аданського університету науки й техніки Мехметом Тюмаєм було узгоджено перспективи подальшої співпраці з турецькими колегами з питань навчальної та наукової діяльності.