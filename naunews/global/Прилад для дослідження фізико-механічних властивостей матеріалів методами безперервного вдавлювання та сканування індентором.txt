Заголовок:Прилад для дослідження фізико-механічних властивостей матеріалів методами безперервного вдавлювання та сканування індентором

Дата: ----------
URL: https://nau.edu.ua/ua/menu/science/naukova-robota/naukovi-rozrobki/prilad-dlya-doslidzhennya-fiziko-mehanichnih-vlastivostey-materialiv-metodami-bezperervnogo-vdavlyuvannya-ta-skanuvannya-indentorom.html
==================================================
Прилад для дослідження фізико-механічних властивостей матеріалів методами безперервного вдавлювання та сканування індентором


 

Призначення та сфера застосування

Прилад призначений для вимірювання мікротвердості, пружності, повзучості, тріщиностійкості, адгезії покриттів, стійкості до подряпин і сили тертя металів, сплавів, мінералів, кераміки та інших матеріалів стандартизованими методами вдавлювання та дряпання індентором. Прилад може застосовуватись в заводських лабораторіях, науково-дослідних інститутах, навчальних закладах, в металургійній, машинобудівній, авіакосмічній, гірничодобувній, електронній промисловості, а також в інших областях науки і техніки пов'язаних із застосуванням та розробкою матеріалів.

 

Основні показники та суть розробки.

Відмінною особливістю приладу є на порядок менша вага, стійкість до зовнішніх вібрації, багатофункціональність і продуктивність досягнуті за рахунок застосування оригінального методу вимірювання глибини занурення індентора відносно поверхні зразка, а не станини приладу

 

Основні технічні характеристики:

Діапазон навантажень, cH………………..….0,01 - 500

Глибина занурення, мкм…………………....0,005 - 200

Швидкість навантаження, cH/с…………....0.01 - 200

Час витримки під навантаженням, мін….……0 - 10

Діапазон сканування, мм………………….……..….25х25

Швидкість сканування, мкм/с……….…………..20 и 60

Роздільна здатність камери, Мр………………………5,0

Збільшення мікроскопу…………………………….х10-500

 

Стан захисту інтелектуальної власності

Отримано 2 патенти України

 

Затребуваність на ринку

Наукові заклади і виробничі підприємства для дослідження і контролю фізико-механічних властивостей матеріалів та виробів; навчальні заклади для проведення навчального процесу; медична промисловість для впровадження нових матеріалів; сертифікаційні центри для підтвердження характеристик міцності матеріалів.

 

Стан розробки

Виготовлено дослідний зразок, розроблені креслення деталей та схеми плат, розроблене програмне забезпечення. Дослідні зразки використовуються в декількох провідних інститутах НАН України.

 

 


