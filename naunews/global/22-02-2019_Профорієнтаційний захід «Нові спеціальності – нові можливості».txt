Заголовок: Профорієнтаційний захід «Нові спеціальності – нові можливості»
Дата: 22/02/2019
URL: https://nau.edu.ua/ua/news/2019/2/proforientatsiyniy-zahid-novi-spetsialnosti-–-novi-mozhlivosti.html
==================================================

Інститут неперервної освіти (ННІНО)  спільно із ДП «Міжнародний аеропорт «Бориспіль»» та Бориспільською міжрайонною філією Київського обласного центру зайнятості провели для  випускників бакалаврату усіх спеціальностей НАУ профорієнтаційний захід «Нові спеціальності – нові можливості» у форматі «Ярмарки вакансій».
Викладачі випускових кафедр університету ознайомили студентів з  освітніми програмами та магістерськими спеціальностями: технологій управління; публічного управління та адміністрування; управління професійною освітою.
Представники аеропорту «Бориспіль», директор з персоналу Наталія Джевага та начальник служби управління та розвитку персоналу Олена Бригунець, надали студентам пропозиції  щодо працевлаштування  у ДП «Міжнародний аеропорт «Бориспіль». Вони презентували діяльність головних «повітряних воріт» нашої держави й розповіли про особливості підготовки літаків до польоту, специфіку роботи вантажного терміналу та аварійно-рятувальної служби.
Директор Бориспільської міжрайонної філії Київського обласного центру зайнятості Олена Поправка охарактеризувала ринок праці та вакансії, що пропонує Державна служба зайнятості.
Підсумовуючи роботу заходу, директор ННІНО Ірина Дейнега подякувала викладачам, студентам та гостям за співпрацю, результат якої ­– якісна освіта та стійка мотивація до праці.