Заголовок: Участь у Світовому конгресі безпілотної авіації
Дата: 20/06/2019
URL: https://nau.edu.ua/ua/news/2019/6/uchast-u-svitovomu-kongresi-bezpilotnoi-aviatsii.html
==================================================

Делегація НАУ на чолі з ректором Володимиром Ісаєнком представляє університет на третьому Світовому конгресі безпілотної авіації (Шеньчжень, КНР).
У конгресі беруть участь близько 2000 представників промисловості, глобальні експерти, підприємці, вчені та науковці із 140 країн світу, зокрема, США, Великобританії, Канади, Європейського Союзу, Австралії, Бразилії, Японії, Кореї, Ізраїлю та інших.
Під час виступу ректор Володимир Ісаєнко презентував Національний авіаційний університет та розробки Науково-виробничого центру безпілотної авіації «Віраж».
На конгресі обговорюють технології штучного інтелекту, перспективи застосування БПЛА, управління повітряним простором, питання освіти та навчання, контролю площі польотів, визначення галузевих стандартів. Також йдеться про застосування безпілотників у цивільній авіації, землеустрої, геодезії та картографії, охороні навколишнього середовища, сільському господарстві, електроенергетиці, управлінні лісовим господарством, торгівлі, дистанційному зондуванні, метеорології, запобіганні катастрофам та громадській безпеці.