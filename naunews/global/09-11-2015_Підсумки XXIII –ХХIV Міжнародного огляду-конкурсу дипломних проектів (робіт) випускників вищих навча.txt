Заголовок: Підсумки XXIII –ХХIV Міжнародного огляду-конкурсу дипломних проектів (робіт) випускників вищих навчальних закладів за напрямами «Архітектура» і «Дизайн»
Дата: 09/11/2015
URL: https://nau.edu.ua/ua/news/2015/11/pidsumki-xxiii-–xxiv-mizhnarodnogo-oglyadu-konkursu-diplomnix-proektiv-(robit)-vipuskni.html
==================================================

26–31 жовтня 2015 року на базі архітектурного факультету КНУБА відбувся XXIII–XXIV огляд-конкурс дипломних проектів (робіт) випускників вищих навчальних закладів України за напрямами «Архітектура» і «Дизайн».
Організатори - Міністерство освіти і науки України, Національна спілка архітекторів України, Київський національний університет будівництва і архітектури, Національна академія образотворчого мистецтва і архітектури, Національний авіаційний університет.
Переможців визначали в таких номінаціях:
Архітектура громадських будівель і споруд;
Архітектура житла;
Містобудування;
Промислова архітектура;
Ландшафтна архітектура;
Дизайн архітектурного середовища;
Реставрація і реконструкція архітектурних об’єктів;
Дизайн (мистецтво);
Експериментальна архітектура;
Підручники, посібники, монографії.
На огляд-конкурс були представлені близько 500 дипломних проектів, 19 монографій та посібників з 20 вищих навчальних закладів. 285 проектів відзначено дипломами І ступеня, 160 – ІІ ступеня та 12 – ІІІ ступеня.
Усі (!!!) представлені на огляд-конкурс дипломні проекти від Національного авіаційного університету за напрямом «Архітектура» одержали Дипломи І ступеня (19) або Дипломи ІІ ступеня (5):
ОКР «БАКАЛАВР»
Дипломи І ступеня: Н. Бєвза «Медіатека в НАУ» (доцент Н. Авдєєва); В. Бондаренко «Апарт-отель терасного типу» (ст. викл. О. Хлюпін); І. Бондарєв «Будинок архітектора» (доцент Н. Авдєєва); В. Дугіна «Приватний реабілітаційний центр для хворих з порушенням опорно-рухового апарату» (ст. викл. О. Хлюпін); Н. Мирошнікова «Готельне містечко у селищі Прибережне АР Крим» (ст. викл. О. Хлюпін); О. Новік «Транспортно-пересадковий вузол на розі проспекту Комарова і вулиці Гната Юри» (доцент О. Степанчук); В. Щербак «Свято-Іоанівський монастир» (ст. викл. О. Хлюпін);
Дипломи ІІ ступеня: С. Волощук «Арт-центр в місті Києві» (доцент Н. Авдєєва); С. Виногродський «Діловий центр» (доцент Н. Авдєєва); Є. Середа «Центр безпілотної авіації» (доцент О. Семикіна).
ОКР «СПЕЦІАЛІСТ»
Дипломи І ступеня: І. Арутюнян, В. Баграновська «Багатофункціональний енергоефективний інформаційно-культурний комплекс у структурі ділового центру» (комплексний проект) (доцент Н. Авдєєва); Т. Дукельський «Готельно-офісний комплекс у місті Києві» (доцент Н. Авдєєва); А. Коваленко «Готельний комплекс у селищі Прибережне АР Крим» (ст. викл. О. Хлюпін); М. Ковтун «Аеровокзальний комплекс» (доцент О. Семикіна); І. Кулик «Квартал житлової забудови підвищеної щільності у місті Києві» (ст. викл. О. Хлюпін);
Дипломи ІІ ступеня: В. Антоненко «Привокзальний пересадковий комплекс» (ст. викл. С. Бібер); С. Ковалик «Науково-впроваджувальний центр безпілотної авіації НАУ» (проф. Ю. Дорошенко).
ОКР «МАГІСТР»
Дипломи І ступеня: Н. Брижата «Особливості формування баз відпочинку на прибережних територіях» (проф. Ю. Дорошенко); В. Бурковська «Архітектурно-планувальна організація рекреаційного простору для сімейного відпочинку» (проф. Ю. Дорошенко); О. Копитько «Принципи формування аеровокзальних комплексів в містах-супутниках» (доцент О. Чемакіна); О. Красиленко «Особливості планування рекреаційно-туристичного простору» (проф. Ю. Дорошенко); О. Ляхович «Екологізація архітектури офісних будівель» (проф. Ю. Дорошенко); І. Сафонова «Методи використання порушених міжселенних територій Донецької області для створення туристичного комплексу (доцент О. Чемакіна).
Вітаємо студентів-лауреатів та їхніх керівників!