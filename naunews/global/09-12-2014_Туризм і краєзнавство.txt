Заголовок: Туризм і краєзнавство
Дата: 09/12/2014
URL: https://nau.edu.ua/ua/news/2014/12/turizm-i-kraeznavstvo.html
==================================================

6 грудня 2014 року студенти спортивної туристської секції НАУ під керівництвом доцента кафедри фізичного виховання Гуманітарного інституту В. Білецької здійснили краєзнавчу туристську подорож до Пуща Водиці, що становить близько 4 тис. га лісопарку.
Лісове господарство Пуща-Водиця існує з 1724 року. З Києвом його з’єднує трамвайний маршрут № 12. Ця унікальна історична трамвайна лінія була прокладена через ліс у 1900 році, а електрифікована в 1904 році.
Багатьох письменників, художників та історичних особистостей приваблювала краса Пуща-Водиці. У різний час тут побували Петро I, Катерина II, Тарас Шевченко, Микола Гоголь, Лев Толстой, Леся Українка.
Зараз Пуща – санаторне селище і чудове місце для піших, велосипедних і лижних туристських маршрутів.