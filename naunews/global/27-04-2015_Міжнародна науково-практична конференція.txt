Заголовок: Міжнародна науково-практична конференція
Дата: 27/04/2015
URL: https://nau.edu.ua/ua/news/2015/4/mizhnarodna-naukovo-praktichna-konferencziya.html
==================================================

22 квітня 2015 р. в Інституті міжнародних відносин НАУ відбулася ІІ Міжнародна науково-практична конференція «Право на інформацію в громадянському суспільстві. Проблеми інформаційної безпеки держави». Вона щороку проводиться на базі кафедри міжнародної інформації ІМВ НАУ.
З вітальним словом від керівництва університету звернулась проректор з науково-педагогічної та міжнародних зв’язків І. Зарубінська.
Завідувач кафедри д. політ. н., проф. О. Соснін окреслив ключові тенденції міжнародної інформаційної безпеки.
Директор ІМВ А. Фоменко привітала учасників конференції та зазначила, що розробка стратегії національної інформаційної безпеки є надзвичайно актуальною для України.
У своєму виступі, перший заступник Державної служби спеціального зв’язку та захисту інформації України О. Корнейко представив Концепцію роботи Державної служби спеціального зв’язку та захисту інформації України в контексті сучасних викликів інформаційній безпеці.
Великий інтерес присутніх викликав виступ посла з особливих доручень України І. Лоссовського, який окреслив проблематику інформаційних та гібридних війн як сучасних засобів досягнення геополітичних цілей.
Проблемам інтегрального оцінювання рівня безпеки держави присвятив свою доповідь експерт з питань макроекономічного прогнозування та моделювання д.е.н., проф. Ю. Харізішвілі (м. Київ). На нових викликах і загрозах глобального світу, їх впливові на інформаційну безпеку України наголосив у своїй доповіді д.т.н., проф. В. Богданович (Національна академія СБ України, м. Київ). Базові стратегії політики НАТО у сфері інформаційної безпеки презентував у своїй доповіді к.політ.н., доц. О. Вонсович (ПрАТ Вищого навчального закладу «Київська гуманітарна академія» м. Київ). Жваву дискусію викликала доповідь, присвячена інформаційним ризикам України в глобалізованому просторі к.філос.н., доц. Є. Архипової (НТУУ «КПІ» м. Київ). Цікавою виявилася доповідь О. Берези, присвячена актуальним проблемам корупційних проявів в інформаційному суспільстві (Правова група «Домініон», м. Київ).
У дискусіях та обговореннях доповідей, оприлюднених під час конференції, активну участь узяли викладачі та студенти ІМВ НАУ.
Матеріали конференції будуть опубліковані у збірнику Матеріалів тез доповідей «Право на інформацію в громадянському суспільстві. Проблеми інформаційної безпеки держави».