Заголовок: КАІ презентував інноваційний проєкт підтримки територіальних громад Київщини
Дата: 01/05/2025
URL: https://nau.edu.ua/ua/news/2025/5/23959.html
==================================================

Київський авіаційни інститут на круглому столі за участі голови Київської ОДА
Миколи Калашника
, голів та представників громад, а також керівного складу ЗВО представив пілотну ініціативу —
Інформаційно-аналітичний центр підтримки розвитку громад та територій Київської області.
Очільниця КАІ
Ксенія Семенова
та голова облдержадміністрації
Микола Калашник
у вітальних промовах наголосили на важливості синергії між академічною спільнотою та місцевим самоврядуванням. Вони висловили впевненість у перспективності проєкту для розвитку Київщини.
Детальну концепцію ініціативи представив координатор проєкту — доктор технічних наук, професор
Петро Савчук
, який очолює відділ фандрейзингу і грантів КАІ. Він окреслив
ключові напрями діяльності майбутнього центру:
проєктний менеджмент, кібербезпека, правова підтримка, екологічний моніторинг, науково-технічне партнерство та соціальні ініціативи. Особливу увагу було приділено дорожній карті проєкту та механізмам взаємодії з громадами.
Практичний аспект співпраці продемонстрував декан Факультету архітектури, будівництва та дизайну КАІ, кандидат технічних наук
Григорій Мельничук.
Він презентував успішний кейс партнерства у сфері урбаністики та просторового планування розвитку громад області.
Під час дискусії представники територіальних громад
висловили зацікавленість у реалізації проєкту
та запропонували власні ідеї щодо напрямів співпраці.
Дана ініціатива стане важливим кроком у посиленні спроможності територіальних громад Київщини та формуванні нової моделі взаємодії між освітою, наукою та місцевим самоврядуванням.