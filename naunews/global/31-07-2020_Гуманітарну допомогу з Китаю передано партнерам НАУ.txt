Заголовок: Гуманітарну допомогу з Китаю передано партнерам НАУ
Дата: 31/07/2020
URL: https://nau.edu.ua/ua/news/2020/lipen/gumanitarnu-dopomogu-z-kitayu-peredano-partneram-nau.html
==================================================

Сьогодні завдяки активній співпраці Національного авіаційного університету з  директором Китайсько-українського інституту аерокосмічних технологій (CUAT) і компанії «Golden Egg Science and Technology Co, LTD» Лі Люменом завершилася логістична частина транснаціональної місії з транспортування гуманітарного вантажу для українських ЗВО.
Спільними наполегливими зусиллями фахівців НАУ з Надзвичайним та Повноважним Послом України в КНР Сергієм Камишевим, Офісом Президента України, разом з Головою бюро освіти Посольства Китайської Народної Республіки в Україні Ван Дадзюнем, Президентом Китайської торгової асоціації  Вей Сіном успішно завершено кампанію гуманітарної допомоги: від  розмитнення, отримання вантажу в місті Обухові до передачі частини допомоги університетам Києва та інститутам НАН України.
Співробітники НАУ передали загалом 110 000 медичних захисних масок, 2100 медичних масок №95 та 130 безконтактних термометрів колегам з Київського національного університету імені Тараса Шевченка, Національного технічного університету «Київський політехнічний інститут імені Ігоря Сікорського», Інституту електрозварювання імені Євгена Патона НАН України та Інституту технічної теплофізики НАН України.
Отримані медичні засоби допоможуть знизити ризик захворювання на COVID-19 та продовжувати роботу, запобігаючи й контролюючи поширення епідемії, зберігши здоров’я та життя співробітників і студентів. Саме тісна співпраця і взаємодопомога НАУ і CUAT у складний для всього світу час є підтвердженням стратегічного партнерства України та Китайської Народної Республіки..