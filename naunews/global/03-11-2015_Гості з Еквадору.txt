Заголовок: Гості з Еквадору
Дата: 03/11/2015
URL: https://nau.edu.ua/ua/news/2015/11/gosti-z-ekvadoru.html
==================================================

29 жовтня 2015 року на кафедрі іноземної філології Навчально-наукового Гуманітарного інституту старшим викладачем кафедри С. Мірошник була організована зустріч студентів 403 групи з гостями з Еквадору.
Студенти обговорювали іспанською мовою питання та проблеми, які є важливими для сучасної молоді, роль та значення іноземних мов у сучасному світі, важливість знання двох та більше іноземних мов для студентів саме авіаційних спеціальностей. Обговорювалися інтереси молоді в Україні та у Еквадорі. Запрошені відповідали на запитання студентів, ділилися враженнями від перебування на території України. Вони відзначили гостинність українців, також зазначили, що приємно здивовані інтересом студентів до вивчення іспанської мови, зацікавленістю традиціями та культурою іспаномовних країн.
Гості з Еквадору були задоволенні гостинністю Національного авіаційного університету, відзначили, що такі зустрічі сприяють соціокультурному розвитку студентів і з нетерпінням чекатимуть наступного запрошення.