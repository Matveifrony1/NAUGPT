Заголовок: У НАУ відбувся семінар «Відбудова транспортної інфраструктури України: нові виклики та пріоритети»
Дата: 27/06/2022
URL: https://nau.edu.ua/ua/news/2022/6/u-nau-vidbuvsya-seminar-vidbudova-transportnoi-infrastrukturi-ukraini-novi-vikliki-ta-prioriteti.html
==================================================

Нещодавно, кафедрою економіки повітряного транспорту Факультету економіки та бізнес-адміністрування (ФЕБА) Національного авіаційного університету був проведений науково-практичний семінар «Відбудова транспортної інфраструктури України: нові виклики та пріоритети».
До заходу долучились:
- декан факультету Сергій Смерічевський;
- заступниця декана ФЕБА Ольга Вовк;
- завідувач кафедри Олена Ареф’єва;
- стейкхолдери;
- науково-педагогічні працівники кафедри та здобувачі вищої освіти.
З вітальним словом до учасників звернувся декан Сергій Смерічевський, який зазначив, що питання відбудови транспортної інфраструктури України в сучасних умовах є досить актуальним та побажав всім учасникам плідної праці.
Своєю чергою, Олена Ареф’єва зазначила, що проведення науково-практичних семінарів із залученням фахівців-практиків є дуже важливим у процесі реалізації освітніх програм як для здобувачів вищої освіти, так і для науково-педагогічних працівників.
На семінарі, серед інших, свою доповідь на тему «Відбудова транспортної інфраструктури України: нові виклики та пріоритети» представила доцент кафедри економіки повітряного транспорту ФЕБА НАУ, керівник експертної групи з питань транскордонного співробітництва Директорату регіональної політики Міністерства розвитку громад та територій України, к.е.н. Аксенія Кая.
Учасники наукового зібрання також обговорили подальші напрями відбудови транспортної інфраструктури України в сучасних умовах.