Заголовок: Симпозіум «Транспортні технології та логістика»
Дата: 19/10/2018
URL: https://nau.edu.ua/ua/news/1/10/simpozium-transportni-tehnologii-ta-logistika.html
==================================================

11 жовтня 2018 року в рамках VIII всесвітнього конгресу «Авіація у XXI столітті», присвяченого 85-річчю НАУ, на Факультеті транспортних технологій відбувся симпозіум "Транспортні технології та логістика".
У роботі симпозіуму взяв участь гість із Ірландії – Ейден Руні, викладач з авіації Дублінського технологічного університету, який представив три доповіді, дві з яких – у співавторстві з  науковцями НАУ.
Доповіді Крістіни Марінцевої,  в.о. декана ФТТ
та її аспірантки  Алли Валько стосувалися проблеми удосконалення методів прийняття рішень в умовах загрози авіаційній безпеці. В цьому контексті було презентовано постановку проблеми, нові методи аналізу надійності і стійкості АТС.
Геннадій Юн, завідувач кафедри організації авіаційних перевезень, присвятив свою доповідь безпілотним авіаційним системам для сільського господарства. Тематику застосування безпілотної авіації продовжив його аспірант Денис Мединський. Доповідь молодого вченого стосувалася методів та засобів експрес-доставки термінових вантажів за допомогою БПЛА.
На симпозіумі також виступила Олена Соколова, завідувач кафедри мультимодальних перевезень, яка розкрила найактуальніші проблеми організації взаємодії видів транспорту в Україні.