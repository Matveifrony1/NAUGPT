Заголовок: Формула успіху: віра, надія і наполеглива праця
Дата: 13/12/2014
URL: https://nau.edu.ua/ua/news/2014/12/formula-uspixu-vira-nadiya-i-napolegliva-praczya.html
==================================================

10 грудня  2014 року старший викладач кафедри іноземних мов і прикладної лінгвістики Гуманітарного інституту Лариса Іщенко відвідала Мізоцьку спеціалізовану школу-інтернат для дітей з особливими потребами Рівненської облради та провела профорієнтаційну зустріч з учнями випускних класів.
Учні школи – особливі діти. Адже з наймолодшого віку проживають та навчаються окремо від своїх родин. Вони не завжди забезпечені матеріально, та,  що найважливіше, не отримують таку необхідну кожній дитині батьківську любов та ласку. Ці юнаки та дівчата з юних літ несуть відповідальність за своє життя та самостійно приймають важливі рішення. Тож їм була дуже корисна зустріч з досвідченим педагогом та чуйною жінкою Ларисою Іщенко, яка дала багато порад про те, як отримати престижну професію, яка б гарантувала у майбутньому робоче місце, власне житло й добробут. Лариса Йосипівна розповіла школярам про умови вступу до НАУ, про пільги, які матимуть випускники школи-інтернату, про умови життя у гуртожитках. Одинадцятикласниця Катя Молчанова, найактивніша учасниця зустрічі, визначила формулу успіху: «Віра, надія і наполеглива праця –  ось складові нашого успішного майбутнього!»