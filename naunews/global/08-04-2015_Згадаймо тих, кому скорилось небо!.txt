Заголовок: Згадаймо тих, кому скорилось небо!
Дата: 08/04/2015
URL: https://nau.edu.ua/ua/news/2015/4/zgadajmo-tix-komu-skorilos-nebo.html
==================================================

6 квітня 2015 року в Юридичному інституту з нагоди Всесвітнього дня авіації та космонавтики відбулося засідання Центру медіації.
У доповіді «Всесвітній день авіації і космонавтики: історія свята» Євгеній Лахтадир (група ПР-205) повідомив, що це свято започатковане Міжнародною авіаційною федерацією на честь першого польоту у космос людини – Юрія Гагаріна 12 квітня 1961 року. До того ж, Генеральною Асамблеєю ООН була прийнята відповідна резолюція, в якій 12 квітня проголошувалось Міжнародним днем польоту людини в космос.
Євгеній також розповів учасникам заходу про славетних діячів у галузі авіації та космонавтики: Ігоря Сікорського, Костянтина Ціолковського, Миколу Кибальчича, Сергія Корольова, Леоніда Каденюка. Доповідач зауважив, що наша держава посіла гідне місце серед провідних космічних країн світу, а з метою дослідження та використання космічного простору активно функціонує Державне космічне агентство України.
Валерія Москвіна (група ПР-305) у виступі «Жінки і авіація» розповіла про відомих жінок-пілотів: Раймонду де Ларош, Амелію Ерхарт, Катерину Зеленко – єдину в світі жінку-льотчицю, яка здійснила повітряний таран нацистського літака та була нагороджена званням Героя Радянського Союзу.
Докладно ознайомитися з доповідями студентів можна в рубриці «Молодь і закон» на сайті Юридичного інституту: www.law.nau.edu.ua.