Заголовок: Інтернаціоналізація навчання в ННІЕБ: Чужому навчайся та свого не цурайся!
Дата: 26/04/2018
URL: https://nau.edu.ua/ua/news/1/4/internatsionalizatsiya-navchannya-v-nnieb-chuzhomu-navchaysya-ta-svogo-ne-tsuraysya.html
==================================================

Випускниці НН Інституту екологічної безпеки Марія Бойченко та Юлія Алєксєєва розповіли про свій досвід навчання в магістратурі за програмою подвійного диплому на базі Опольського університету (м. Ополє, Польща):
«Завдяки співпраці НАУ, зокрема активній роботі кафедри екології ННІЕБ, сприяння керівництва кафедри біотехнології Опольського університету ми отримали унікальну нагоду навчатися в магістратурі за програмою подвійного диплому в одному з провідних польських закладів вищої освіти.
Під час навчання та підготовки дипломних робіт ми мали можливість працювати в сучасних лабораторіях, обладнаних новітнім обладнанням, що дозволило нам отримати практичні навички та перший досвід роботи у сфері біотехнологій. Особливо хотілося б відзначити творчу атмосферу в стінах університету та дружнє ставлення викладачів та кураторів нашої програми. У свою чергу викладачі з рідного НАУ всіляко підтримували нас у досягненні поставлених цілей. По завершенню навчання ми отримали дипломи магістра за спеціальністю «Фармацевтична біотехнологія» в НАУ та за спеціальністю «Прикладна біотехнологія» в Опольському університеті Польщі.
Тепер в Україні ми працюємо за спеціальністю. Реалізовуємо отримані знання та уміння задля розвитку національної економіки».