Заголовок: Інформування випускників м. Бородянки про діяльність НАУ
Дата: 19/04/2018
URL: https://nau.edu.ua/ua/news/1/4/informuvannya-vipusknikiv-m-borodyanki-pro-diyalnist-nau.html
==================================================

18 квітня 2018 року Національний авіаційний університет продовжив роботу щодо інформування учнів старших класів Київщини про навчальну, наукову, дослідницьку та міжнародну діяльність вищого навчального закладу. Це стало можливим завдяки запрошенню на «ярмарок професій», що відбувся у Бородянському районному центрі зайнятості.
Організатори РЦЗ надали змогу представникам університету за допомогою мультимедійних засобів провести презентацію про діяльність НАУ, висвітливши його історію, сьогодення та роль на міжнародній освітній арені. Профорієнтаційні консультації на заході успішно відбулися майже для 250 учнів із 3-х ЗНЗ міста та 12-ти ЗНЗ району. Перед початком роботи у РЦЗ фахівці університету провели для учнів ЗОШ № 1 та № 2 м. Бородянки уроки профорієнтації «Моя майбутня професія».
У заходах взяли участь науково-педагогічні працівники: ННІ Неперервної освіти, НН Юридичного інституту, ННІ Екологічної безпеки, ННІ Інформаційно-діагностичних систем, НН Гуманітарного інституту, Факультету економіки та бізнес-адміністрування, ННІ Аеронавігації, електроніки та телекомунікацій,  Коледжу інформаційних технологій та землевпорядкування, Коледжу інженерії та управління.
Адміністрація ЗНЗ та Бородянського РЦЗ відзначила якісний рівень профорієнтаційної роботи Національного авіаційного університету і його особливу роль у залученні кращих випускників ЗНЗ до здобуття вищої освіти.