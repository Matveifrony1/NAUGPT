Заголовок: Академік Національної Академії правових наук України Василь Костицький провів бінарне заняття для першокурсників НАУ
Дата: 25/10/2023
URL: https://nau.edu.ua/ua/news/2023/10/akademik-natsionalnoi-akademii-pravovih-nauk-ukraini-vasil-kostitskiy-proviv-binarne-zanyattya-dlya-pershokursnikiv-nau.html
==================================================

Нещодавно для здобувачів освіти 1 курсу освітнього ступеня «Бакалавр» на ЮФ НАУ проведено бінарне заняття за участі доктора юридичних наук, академіка Національної академії правових наук України, професора Київського університету імені Тараса Шевченка, президента ВГО «Асоціація українських правників», Заслуженого юриста України Василя Костицького.
Мета заходу — окреслити питання та проблеми щодо вивчення дисципліни «Теорія держави і права», формування праворозуміння у майбутніх правників та впровадження сучасних освітніх технологій, інтерактивних методів і засобів навчання в освітній процес.
Видатний науковець обговорив зі студентами поняття та роль «Теорії держави і права» як фундаментальної науки та навчальної дисципліни, проаналізував сучасні підходи до визначення предмета «Теорії держави і права», його особливості в умовах сьогодення. Здобувачі освіти дізнались від гостя про функції дисципліни «Теорії держави і права», її місце в системі юридичних та суспільних наук, сучасний стан та перспективи розвитку даної юридичної науки в Україні, а також отримали цінні поради щодо засвоєння знань із зазначеної базової та фундаментальної дисципліни для вивчення надалі галузей права України.
На завершення заняття Василь Костицький подарував на згадку авторський підручник «Вибрані проблеми теорії права» (2022), який було передано до навчальної лабораторії методичного супроводження освітнього процесу для користування студентами.