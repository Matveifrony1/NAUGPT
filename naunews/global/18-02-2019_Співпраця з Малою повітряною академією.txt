Заголовок: Співпраця з Малою повітряною академією
Дата: 18/02/2019
URL: https://nau.edu.ua/ua/news/2019/2/spivpratsya-z-maloyu-povitryanoyu-akademieyu.html
==================================================

Слухачі Малої повітряної академії  у рамках Дня НАУки отримали віртуально-практичні навички щодо керування льотним апаратом, мали можливість відпрацювати маршрути польотів між містами й аеропортами, скористатись картами польотів, ознайомитись з веденням спілкування з авіадиспетчерами. Захід організовано Центром обдарованої учнівської молоді Інституту інноваційних освітніх технологій (ННІІОТ) на замовлення Малої повітряної академії.
Учні разом з керівником Борисом Лопіним дізнались про досягнення кафедри авіоніки, прослухали наукову лекцію доцента Олени Кожохіної на тему «Авіоніка сучасного літака». Слухачі МАН стали учасниками тренувальних польотів на тренажерах ТУ-154 та відвідали пробний тренінг «IТ CLUB NAU». Зацікавила учасників заходу і демонстрація ракет студентського конструкторського бюро NAURocket, яку презентувала голова наукового товариства студентів, аспірантів, докторантів, молодих учених НАУ Ксенія Семенова-Шелевицька.
Центр обдарованої учнівської молоді ННІІОТ чекає на нові замовлення у репрезентованих заходах від учнівської молоді, закладів середньої, професійно-технічної, позашкільної освіти та наукових учнівських центрів. Інформація (044)406-72-09, 406-74-04, оbdarovana@nau.edu.ua Сайт:
http://iiot.nau.edu.ua/