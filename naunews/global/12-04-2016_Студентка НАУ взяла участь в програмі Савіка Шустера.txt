Заголовок: Студентка НАУ взяла участь в програмі Савіка Шустера
Дата: 12/04/2016
URL: https://nau.edu.ua/ua/news/2016/4/studentka-nau-vzyala-uchast-v-programi-savika-shustera.html
==================================================

Минулої п’ятниці, 8 квітня студентка 4 курсу інституту Міжнародних відносин Національного авіаційного університету Яна Гончаренко, взяла участь у прямому ефірі програми «Савік Шустер студія». Наша студентка розповіла про ініціативу НАУ щодо референдуму у Нідерландах. За словами Яни, студенти НАУ власними силами виготовили відеозвернення до нідерландського народу, щоб заохотити їх підтримати Україну на референдумі 6 квітня. Далі – знову ж таки, за ініціативи НАУ, студенти 5 київських ВНЗ передали відкритого листа та відеозвернення представникам Посольства Нідерландів.  Яна розповіла, що третю хвилю студентського флешмобу вже підтримали близько 10 вишів Києва, які створили живий ланцюг від Посольства Нідерландів до Європейської площі.
Яна звернулася до політиків із запитанням, що зробили вони заради позитивного вибору нідерландців.