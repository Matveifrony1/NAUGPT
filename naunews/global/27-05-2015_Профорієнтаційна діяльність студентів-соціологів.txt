Заголовок: Профорієнтаційна діяльність студентів-соціологів
Дата: 27/05/2015
URL: https://nau.edu.ua/ua/news/2015/5/proforientaczijna-diyalnist-studentiv-socziologiv.html
==================================================

25 травня студенти кафедри соціології Гуманітарного інституту Аліна Степанчук, Вікторія Царенко та Ганна Чибітько під керівництвом куратора доцента Ірини Литовченко відвідали середню загальноосвітню школу № 230 І-ІІІ  ступенів у м. Києві та  Петрівську загальноосвітню школу  І-ІІІ  ступенів Києво-Святошинської райдержадміністрації, Київської області.
Студенти-соціологи провели профорієнтаційну роботу з учнями випускних класів, у контексті якої ознайомили майбутніх випускників із особливостями та перевагами  вступу до Національного авіаційного університету. Учнів та представників педагогічного складу шкіл особливо зацікавило питання щодо специфіки професійної діяльності соціолога та актуальності проведення соціологічних досліджень в умовах трансформації українського суспільства.