Заголовок: ВИПУСК  МАГІСТРІВ І СПЕЦІАЛІСТІВ ІКІТ
Дата: 16/03/2015
URL: https://nau.edu.ua/ua/news/2015/3/vipusk-magistriv-i-speczialistiv-ikit.html
==================================================

5 березня  2015 року в Актовій залі НАУ відбулося  урочисте вручення дипломів випускникам Інституту комп’ютерних інформаційних технологій (ІКІТ) за галузями знань 0515 «Видавничо-поліграфічна справа» (спеціальність 8.05150102 «Технологія електронних мультимедійних видань») та 0501 «Інформатика та обчислювальна техніка» (спеціальності 7/8.05010302 «Інженерія програмного забезпечення», 7/8.05010101 «Інформаційні управляючі системи та технології», 8.05010102 «Інформаційні технології проектування»).
Зі словами привітання до зібрання звернулися завідувачі та  викладачі випускових кафедр, представники дирекції.
Дипломи про вищу освіту з найсучасніших ІТ - напрямів отримали понад сто випускників, серед яких  - відмінники навчання, іменні стипендіати, лауреати Всеукраїнських конкурсів студентських наукових робіт, призери олімпіад та різноманітних конкурсів. 23 випускники завершили навчання за англомовним проектом. За високі успіхи в навчанні та науково-дослідній роботі, активну участь у громадському житті університету Почесними грамотами НАУ нагороджено 13 випускників ІКІТ.
Вітаємо молодих фахівців, пишаємося ними, зичимо щастя, успіхів, наснаги!