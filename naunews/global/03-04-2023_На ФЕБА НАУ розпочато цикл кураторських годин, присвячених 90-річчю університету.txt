Заголовок: На ФЕБА НАУ розпочато цикл кураторських годин, присвячених 90-річчю університету
Дата: 03/04/2023
URL: https://nau.edu.ua/ua/news/2023/3/na-feba-nau-rozpochato-tsikl-kuratorskih-godin-prisvyachenih-90-richchyu-universitetu.html
==================================================

30.03.2023 року доценткою кафедри економіки повітряного транспорту факультету економіки та бізнес-адміністрування (ФЕБА) Тетяною Сімковою було проведено годину корпоративної культури на тему «Національний авіаційний університет: історія успіху».
До заходу долучились завідувачка кафедри Олена Ареф’єва, заступниця декана Ольга Вовк, науково-педагогічні працівники кафедри та здобувачі вищої освіти першого (бакалаврського) рівня.
Зі вступним словом виступила завідувачка кафедри Олена Ареф’єва, яка привітала присутніх зі знаковою подією в історії Національного авіаційного університету – 90-річчям від дня заснування.
Під час свого виступу Тетяна Сімкова розповіла про першоджерела створення університету, його діяльність у довоєнні і післявоєнні часи та передумови становлення одного з найбільш потужних, авторитетних і відомих у світі закладів авіаційного профілю, вказала на гордість університету – його випускників, видатних вчених у галузі науки, техніки, авіації та космонавтики, конструктори, військові та державні діячі, організатори виробництва та педагоги, висококваліфіковані фахівці різних відомств. Зазначила, що в університеті існували та існують до сьогоднішнього дня потужні школи в галузях управління, економіки, механіки, електроніки, електротехніки, матеріалознавства, інформатики тощо, фундаторами яких є видатні вчені-науковці.
Вказала, що університет має єдиний у світі навчальний ангар, навчальний аеродром, полігон авіаційної наземної техніки, тренажерні комплекси, навчально-науковий аеродинамічний комплекс на базі дозвукової аеродинамічної труби ТАД-2 – гордість
НАУ. Розповіла історію становлення та розвитку кафедри економіки повітряного транспорту та її навчальну та науково-дослідну роботу. Та зазначила, що наш університет – осередок з підготовки кваліфікованих інженерів і наукових кадрів.
Нових усім злетів у високе вільне небо, звитяги і слави.