Заголовок: Стажування в європейських університетах
Дата: 03/11/2017
URL: https://nau.edu.ua/ua/news/2017/11/stazhuvannya-v-evropeyskih-universitetah.html
==================================================

24–30 жовтня 2017 року група викладачів України та Грузії взяли участь у програмі підвищення кваліфікації
«Сучасні методи викладання та інноваційні технології у вищій освіті: європейський досвід та провідні тенденції»
. Координатори: Михал Вархола, Президент Академічного співтовариства Михайла Балудянського (Словацька Республіка), Олена Добротвор, доцент кафедри педагогіки та психології професійної освіти НН ГМІ, співзасновник Міжнародного педагогічного клубу «Професійне портфоліо».
За підтримки Пан-Європейського університету (Pan-European University in Bratislava,) група викладачів, науковців та адміністраторів  вищих та середніх навчальних закладів Києва, Житомира, Тернополя, Батумі, Тбілісі зустрілися з представниками приватних та державних університетів Європи.
Учасники стажування визнали перспективність такого формату підвищення професійної кваліфікації науково-педагогічних співробітників. Така ініціатива виявила спільні інтереси та об’єднала освітян Європейського Університету (Тбілісі), Сухумського державного університету, Батумського державного університету ім. Шота Руставелі, Навчально-наукового гуманітарного інституту Національного авіаційного університету, Київського національного університету ім. Тараса Шевченка, Тернопільської загальноосвітньої школи І-ІІІ ступенів № 24, Технічного ліцею Шевченківського району м. Києва, Національного технічного університету України «Київський політехнічний інститут ім. Ігоря Сікорського»,  ПрАТ «Українсько-Польського ВНЗ «»Центрально-Європейський Університет», ДВНЗ «Київський національний економічний університет ім. Вадима Гетьмана», Інституту демографії та соціальних досліджень ім. М.В. Птухи НАН України, Інституту педагогіки Національної Академії педагогічних наук України, Київського національного університету технологій та дизайну, Благодійної організації «Вчителі за демократію та партнерство», Освітньої платформи «Критичне мислення», Комунального вищого навчального закладу Київської обласної ради «Академія неперервної освіти», Комунального закладу «Житомирський обласний інститут післядипломної педагогічної освіти» Житомирської обласної ради.
Екскурсії по територіях кампусів, семінари, презентації методичних комплексів, бесіди на тему якості викладання у сучасному навчальному закладі було організовано у Пан-Європейському Університеті (найбільшому комерційному вищому закладі у Словаччині, понад 5000 студентів з різних країн), Англо-Американському Університеті (Anglo-American University, у Празі, першому приватному університеті Чехословаччини, навчання англійською мовою, студенти з Індії, США, Канади Мексики та інших країн, а також з Грузії та України), Дрезденському Університеті (медицинському факультеті), Кошицькому технічному університеті (Економічному факультеті, за рейтингом - найкращому економічному факультеті Словаччини). Безпосередні контакти з колегами у такому міжнародному форматі відкривають нові можливості для розвитку ідей, створення сумісних проектів, встановлення дружніх та ділових зв’язків, поширення вдалих педагогічних практик.