Заголовок: Перший випуск Факультету транспортних технологій
Дата: 12/07/2017
URL: https://nau.edu.ua/ua/news/2017/6/pershiy-vipusk-fakultetu-transportnih-tehnologiy.html
==================================================

11 липня 2017 року у актовій залі Національного авіаційного університету відбувся урочистий захід, присвячений врученню дипломів випускникам Факультету транспортних технологій (ФТТ) освітнього ступеня «Бакалавр» за напрямками підготовки «Транспортні технології» і «Менеджмент» та освітньо-кваліфікаційного рівня «Спеціаліст» зі спеціальностей «Організація перевезень та управління на транспорті (повітряному)», «Організація авіаційних робіт і послуг», «Логістика».
Урочистий захід відкрила привітальними словами в.о.декана ФТТ, професор кафедри організації авіаційних перевезень Крістіна Валеріївна Марінцева.
Офіційна частина привітань та вручення дипломів з відзнакою була розпочата в.о.ректором НАУ Володимиром Миколайовичем Ісаєнко. Володимир Миколайович побажав випускникам здійснення заповітних мрій, а також наснаги та успіхів на всіх етапах життя із дипломом НАУ, який допоможе відкрити цікаві горизонти до подальших професійних, наукових та особистісних звершень.
Також до привітань випускників долучилися: засновник та перший декан ФТТ, завідувач кафедри організації авіаційних перевезень Геннадій Миколайович Юн; професор кафедри логістики Володимир Антонович Кулик. Від імені кураторів привітала випускників доцент кафедри логістики Оксана Володимирівна Позняк. Від імені студентства із натхненними словами виступив голова студентської ради НАУ Олексій Клочківський.
Кульмінацією свята стало вручення дипломів випускникам освітньо-кваліфікаційного рівня «Спеціаліст» та освітнього ступеня «Бакалавр», а також побажання всім випускникам від в.о.декана ФТТ К.В. Марінцевої здоров’я, натхнення, мирного неба, улюбленої праці, чесної та здорової конкуренції, мудрих наставників та справжніх друзів! Бути професіоналами та щасливими людьми!