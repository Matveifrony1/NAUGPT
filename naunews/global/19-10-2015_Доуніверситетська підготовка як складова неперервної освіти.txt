Заголовок: Доуніверситетська підготовка як складова неперервної освіти
Дата: 19/10/2015
URL: https://nau.edu.ua/ua/news/2015/10/douniversitetska-pidgotovka-yak-skladova-neperervnoi-osviti.html
==================================================

16 жовтня 2015 р. в Інституті доуніверситетської підготовки відбувся Х Міжрегіональний науково-практичний семінар «Реалії і перспективи розвитку освіти у системі «загальноосвітній навчальний заклад – доуніверситетська підготовка – вищий навчальний заклад» (на прикладі дисциплін фізика та інформатика). Він був проведений спільно з відділом освіти виконавчого комітету Канівської міської ради Черкаської області та Інститутом педагогіки НАПН України.
На пленарному засіданні з доповідями виступили: д. пед. н., професор Н. Муранова, д. пед. н., доцент, зав. кафедри теоретичної та прикладної фізики О. Кузнєцова, д. пед. н, професор, зав. кафедри комп’ютерних мультимедійних технологій С. Лобода, к. т. н., доцент цієї ж кафедри Н. Шибицька, учитель інформатики вищої категорії АКЛ ім. І. Сікорського А. Анфілова, к. т. н., доцент кафедри аеронавігаційних систем Є. Знаковська, к. т. н, доцент кафедри телекомунікаційних систем Р. Одарченко.
Науковці, вчителі фізики та інформатики обговорили проблеми щодо стану і перспектив розвитку доуніверситетської підготовки, особливостей навчання фізики за кредитно-модульною системою в НАУ, використання мультимедійних технологій в освітньому процесі університету та ЗНЗ, змісту шкільної програми з фізики та інформатики, а також можливостей їх ефективного виконання, впровадження елементів дистанційного навчання у освітньому просторі ЗНЗ, забезпечення шкільним курсом інформатики викладання технічних дисциплін у НАУ, вступної компанії – 2016 та особливостей підготовки до ЗНО. Доцент С. Одарченко презентував власний портал професійної орієнтації молоді.
Представники відділу освіти виконавчого комітету Канівської міської ради Черкаської області висловили бажання подальшої плідної співпраці з університетом щодо проходження підвищення кваліфікації вчителів міста на базі НАУ.