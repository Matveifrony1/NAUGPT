Заголовок: Продовження профорієнтаційної роботи спільно з Навчально-науковим інститутом розвитку освіти ДУ КАІ
Дата: 31/03/2025
URL: https://nau.edu.ua/ua/news/2025/3/prodovzhennya-proforientatsiynoi-roboti-spilno-z-navchalno-naukovim-institutom-rozvitku-osviti-du-kai.html
==================================================

13 березня 2025 року
на кафедрі авіоніки та систем управління продовжено
серію зустрічей з профорієнтації
, а саме: учнів старших класів Ліцею № 43 м. Києва ознайомили зі спеціальностями кафедри авіоніки та систем управління ФАЕТ та провели майстер клас.
Зустріч з учнями організувала директорка Навчально-наукового інституту розвитку освіти —
Галина Лазарєва.
З вітальним словом до учасників заходу звернулася
Тачиніна Олена
, д.т.н., професорка, завідувачка кафедри авіоніки та систем управління у навчально-науковій лабораторії електроніки компанії Ajax Systems ФАЕТ.
Олена Миколаївна розповіла
, що авіоніка це сукупна назва всіх електронних систем, розроблених для використання на літальних апаратах, штучних супутниках та пілотованих засобах космонавтики.
Учні дізналися,
що авіоніка включає в себе: системи керування, комунікації, навігації, відображення інформації та управління різними пристроями – від складних (радіолокаційні, пілотажно-навігаційні комплекси тощо) до найпростіших (освітлювальне обладнання, елементи енергозабезпечення).
Випускники можуть працювати
в різних напрямках:
Авіаційна промисловість: розробка, виробництво, налаштування та обслуговування авіонічного обладнання та систем.
Цивільна авіація: технічне обслуговування та ремонт авіоніки у літаках і вертольотах.
Практичне заняття провела
Тетяна Соломаха,
старша викладачка кафедри авіоніки та систем управління.
Старшокласники взяли участь в експериментах,
присвячених детальному вивченню постійних, змінних, фоторезисторів та світлодіодів. Протягом заходу вони дізналися про функції та застосування резисторів в електричних ланцюгах, способи їх об’єднання, а також методи вимірювання струму, напруги та опори за допомогою мультиметра.
Висловлюємо щиру вдячність за співпрацю і сприяння в проведенні профорієнтаційного заходу
Галині Лазарєвій
— директорці Навчально-наукового інституту розвитку освіти ДУ КАІ,
Лазебник Наталії
— директорці ліцею,
Даценко Катерині
— заступниці директора та
Гуленку Андрію
— класній керівниці! Бажаємо мирного неба, успіхів, реалізації планів, віри в себе і в Україну!