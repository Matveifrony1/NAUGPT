Заголовок: Студенти Юридичного факультету відвідали Центр надання адміністративних послуг Солом'янської РДА в м. Києві
Дата: 24/06/2024
URL: https://nau.edu.ua/ua/news/2024/6/studenti-yuridichnogo-fakultetu-vidvidali-czentr-nadannya-administrativnih-poslug-solomyanskoi-rda-v-m-kievi.html
==================================================

11 червня 2024 року
на виконання плану роботи Юридичного факультету здобувачі вищої освіти 1 та 2 курсів спеціальності 081 «Право» у супроводі завідувачки кафедри конституційного і адміністративного права
Людмили Шапенко відвідали Центр надання адміністративних послуг Солом’янської РДА в м. Києві.
Начальницею Управління (Центру)
Людмилою Бондаренко для студентів було проведено ознайомчу екскурсію
, під час якої вони дізналися про структуру та завдання Центру, ознайомилися з особливостями функціонування місцевого самоврядування, співпраці між різними юридичними особами, а також принципами забезпечення реалізації державної політики у сфері надання адміністративних послуг в цілому.
Майбутні юристи довідалися про
перелік послуг Центру, кількість яких зараз нараховується понад 450, зокрема послуги щодо реєстрації суб’єктів господарської діяльності, реєстрації речових прав на нерухоме майно, реєстрації місця проживання, оформлення біометричних документів, оновлення даних військовозобов’язаних громадян, соціальні послуги та ін.
Під час візиту кожен з відвідувачів отримав
не лише теоретичні знання, а й практичні навички, спробувавши свої вміння в ролі адміністраторів ЦНАП та долучившись до процесу прийому громадян. Адже такі практичні заходи дозволили ще більше зрозуміти специфіку роботи адміністраторів та державних реєстраторів в умовах впровадження новітніх інформаційно-комунікаційних технологій, які так необхідні для вдосконалення якості врядування та забезпечення взаємодії влади та громадян.