Заголовок: Студентка Факультету міжнародних відносин НАУ здійснила благодійний одиничний веломарафон «Київ - Ужгород»
Дата: 02/09/2022
URL: https://nau.edu.ua/ua/news/2022/9/studentka-fakultetu-mizhnarodnih-vidnosin-nau-zdiysnila-blagodiyniy-odinichniy-velomarafon-kiiv-uzhgorod.html
==================================================

У період з 15 по 21 серпня студентка 5-го курсу спеціальності «Міжнародне право» Факультету міжнародних відносин (ФМВ) Національного авіаційного університету Анастасія Вакуленко здійснила одиночний благодійний веломарафон «Київ - Ужгород».
Метою заходу було долучитися до збору коштів на купівлю пікапа, вартістю близько 240 тис. грн для воїнів полку «Азов».
Шлях Анастасії пролягав через Житомир, Вінницю, Тернопіль, Хмельницький, Рогатин та Мукачево. Її не зупинило навіть те, що під Житомиром у перший же день марафону її велосипед зламався. Дівчина не розгубилась та взяла в оренду інший і продовжила свій шлях.
Загальна довжина дистанції складає 889 км, які активістка подолала за 6 днів та змогла зібрати близько 10 тисяч гривень.