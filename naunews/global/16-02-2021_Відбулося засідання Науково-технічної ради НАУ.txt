Заголовок: Відбулося засідання Науково-технічної ради НАУ
Дата: 16/02/2021
URL: https://nau.edu.ua/ua/news/2021/2/vidbulosya-zasidannya-naukovo-tehnichnoi-radi-nau.html
==================================================

Національний авіаційний університет  є багатогалузевим закладом вищої освіти, який успішно впроваджує освітню, наукову, науково-технічну, інноваційну, навчально-виробничу та міжнародну діяльність. Результатом такої діяльності є  наукові розробки, які університет традиційно представляє на щорічному форумі конкурсів на здобуття державних стипендій та премій.
15 лютого 2021 року було проведено планове засідання Науково-технічної ради (НТР) університету. Заступник Голови НТР – в.о. проректора з наукової роботи, д.т.н., професор Дружинін В.А., відкрив перше в цьому році засідання. Секретар НТР університету – професор Трембовецький М.П.  оголосив порядок денний засідання, а саме:
1. Звіт стипендіата Верховної Ради України для молодих учених-докторів наук, д.т.н., доцента Гнатюка Сергія Олександровича, факультет кібербезпеки, комп’ютерної та програмної інженерії.
2. Обговорення та висунення кандидатур на здобуття Премій і Стипендій Кабінету Міністрів та Верховної Ради України.
Члени ради одноголосно проголосували за подальше висунення кандидатур на здобуття премій і стипендій.
Головуючий  підкреслив,  що з метою підвищення ефективності наукової роботи в університеті визначені основні наукові напрями, а саме, подальший розвиток авіаційно-космічних технологій, аерокосмічних систем моніторингу та навігації рухомих об’єктів, інформаційних технологій та програмно-апаратних комплексів захисту інформації, засобів охорони навколишнього середовища тощо.
Робота за цими напрямами об’єднує інститути, факультети та центри університету, які здійснюють відповідні наукові дослідження  та підготовку наукових кадрів вищої кваліфікації.
У заключному слові Дружинін В.А. наголосив на необхідності активізувати діяльність науково-педагогічного колективу університету  з розширення держбюджетної, госпдоговірної  тематики наукових досліджень, а також із трансферу та комерціалізації (впровадження) прикладних науково-технічних розробок і технологій.