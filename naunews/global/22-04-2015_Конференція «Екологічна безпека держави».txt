Заголовок: Конференція «Екологічна безпека держави»
Дата: 22/04/2015
URL: https://nau.edu.ua/ua/news/2015/4/konferencziya-ekologichna-bezpeka-derzhavi.html
==================================================

16 квітня на кафедрі екології відбулась ІХ Всеукраїнська науково-практична конференція молодих учених та студентів «Екологічна безпека держави». Вона розпочалася з пленарного засідання, на якому з вітальним словом до учасників виступив професор кафедри екології Я. Мовчан. З доповіддю, присвяченою проблемам комплексної утилізації твердих побутових відходів, виступив віце-президент Міжнародної асоціації термоенергетичних компаній І. Ландарь. Про роль екологічних знань у сталому розвитку суспільства розповіла учасникам конференції професор кафедри екології Т. Саєнко.
Конференція продовжила роботу секційними засіданнями. На об’єднаній секції студентів головував доцент кафедри екології Т. Дудар, а на об’єднаній секції молодих учених та аспірантів - професор кафедри екології Я. Мовчан. На цих секціях були представлені доповіді студентів і молодих учених Національного авіаційного університету, Одеської національної академії харчових технологій, Національного технічного університету України  «КПІ» (Київ), Державної екологічної академії післядипломної освіти та управління (Київ), Інституту геохімії навколишнього середовища НАН України (Київ), Інституту ботаніки ім. М.Г. Холодного НАН України (Київ), Національного університету кораблебудування ім. адмірала Макарова (Миколаїв). По закінченню секційних засідань учасникам конференції були вручені сертифікати учасників та грамоти-відзнаки.