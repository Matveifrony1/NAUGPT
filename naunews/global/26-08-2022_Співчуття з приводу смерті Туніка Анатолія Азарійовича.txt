Заголовок: Співчуття з приводу смерті Туніка Анатолія Азарійовича
Дата: 26/08/2022
URL: https://nau.edu.ua/ua/news/2022/8/spivchuttya-z-privodu-smerti-tunika-anatoliya-azariyovicha.html
==================================================

Ректор і колектив Національного авіаційного університету висловлюють співчуття з приводу смерті доктора технічних наук, професора кафедри аерокосмічних систем управління Факультету аеронавігації, електроніки та телекомунікацій Туніка Анатолія Азарійовича.
За своє життя Анатолій Азарійович пройшов шлях від інженера до завідувача кафедри. Мав звання доктора технічних наук, професора. Був дійсним членом Міжнародної академії управління рухом, дійсним членом американського інституту інженерів електротехніки та електроніки, почесним працівником авіаційного транспорту України.
Визнаний фахівець в галузі автоматичного управління та обробки інформації, систем навігації і управління літальними апаратами професор Тунік має більше ніж 360 публікацій, в тому числі 8 монографій, підручники, навчальні посібники, авторські свідоцтва, патенти. Заснував наукову школу. Підготував 22 кандидатів і 3 доктора наук.
Вічна та світла пам'ять науковцю.