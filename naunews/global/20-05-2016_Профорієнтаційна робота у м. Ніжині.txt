Заголовок: Профорієнтаційна робота у м. Ніжині
Дата: 20/05/2016
URL: https://nau.edu.ua/ua/news/2016/5/proforientaczijna-robota-u-m-nizhini.html
==================================================

З 16 по 17 травня 2016 року представники Інституту до університетської підготовки здійснили відрядження та провели профорієнтаційні зустрічі із учнями 10-х класів ЗНЗ м. Ніжина Чернігівської області. Основна мета даної поїздки – відкриття  філії підготовчих курсів у 2016-2017 н.р.
Більшість директорів ЗНЗ, у яких проводилася профорієнтаційна робота, наголошували на важливості співпраці ЗНЗ із ВНЗ, а Національний авіаційний університет являється флагманом сучасної освіти, після навчання в якому будь-яка молода людина знаходить своє чільне місце в суспільстві.
Співробітники НАУ,  від імені в. о. ректора В. Харченка привітали учнів із завершенням навчального року, а також  розповіли старшокласникам про історію та сьогодення університету, про перспективи навчання на інженерно-технічних спеціальностях підготовки фахівців, детально проінформували майбутніх випускників про переваги навчання на підготовчих курсах та специфіку їх роботи загалом. Учням були роздані інформаційно-рекламні буклети НН інститутів, спецвипуск газети «Авіатор» та продемонстровано презентацію університету.
Адміністрація 5-ти ЗНЗ м. Ніжина подякувала за проведену на високому рівні профорієнтаційну роботу і пообіцяла організувати у 2016-2017 н.р. на базі одного із ЗНЗ міста підготовчі курси одного із кращих ВНЗ держави – Національного авіаційного університету.