Заголовок: Міжнародний форум авіаційних університетів
Дата: 06/12/2018
URL: https://nau.edu.ua/ua/news/1/12/mizhnarodniy-forum-aviatsiynih-universitetiv.html
==================================================

З 12 по 14 грудня 2018 року делегація Національного авіаційного університету на чолі з ректором Володимиром Ісаєнком візьме участь у Другому Всесвітньому Саміті Міжнародної організації цивільної авіації «Нове покоління авіаційних спеціалістів» (NGAP2), який проходитиме в м. Шеньчжень (КНР).
В рамках Саміту, проходитиме Форум авіаційних університетів. На форумі під егідою ІКАО заплановано підписання Угоди про створення Асоціації авіаційних університетів ALICANTO. До членства в Асоціації разом з 16 провідними авіаційними університетами світу запрошено Національний авіаційний університет.
Створення Асоціації ініційовано ректором Володимиром Ісаєнком у штаб-квартирі ІКАО (Монреаль, Канада) у листопаді 2017 року під час підписання Меморандуму між ІКАО і НАУ про координацію та організацію стажування фахівців авіаційного профілю України в апараті ІКАО.