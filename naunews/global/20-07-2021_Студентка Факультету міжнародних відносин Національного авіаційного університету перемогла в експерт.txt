Заголовок: Студентка Факультету міжнародних відносин Національного авіаційного університету перемогла в експертному турнірі Міжнародної геополітичної олімпіади, Республіка Польща
Дата: 20/07/2021
URL: https://nau.edu.ua/ua/news/2021/7/studentka-fakultetu-mizhnarodnih-vidnosin-natsionalnogo-aviatsiynogo-universitetu-peremogla-v-ekspertnomu-turniri-mizhnarodnoi-geopolitichnoi-olimpiadi-respublika-polshcha.html
==================================================

Цьогоріч у Міжнародній геополітичній олімпіаді, Республіка Польща, беруть участь 78 учасників з 12 країн світу, а саме: Албанії, Хорватії, Угорщини, Молдови, Нігерії, Пакистану, Румунії, Росії, Америки, Великобританії, України та Польщі.
Студентка 3-го курсу, спеціальності «Міжнародні відносини» Факультету міжнародних відносин (ФМВ) НАУ Ірина Ласкіна під науковим керівництвом професора кафедри міжнародних відносин, інформації та регіональних студій ФМВ НАУ, доктора історичних наук, професора Сергія Трояна перемогла в експертному турнірі Міжнародної геополітичної олімпіади, Республіка Польща.
У цьому етапі олімпіади упродовж 5 днів команди вирішували по 5 складних питань пов’язаних з геополітикою та міжнародними відносинами в цілому. У фіналі туру Ірина Ласкіна виграла у команди Педагогічного університету міста Краків та набрала найбільшу кількість балів у цьому конкурсі.
Учасників очікують ще шість етапів олімпіади, по завершенню яких буде обрано 20 найкращих учасників. Вони зустрінуться на фінальних змаганнях на початку грудня 2021 року в м. Гданськ (Республіка Польща), де буде обрано переможців цьогорічних змагань.
Вітаємо Ірину Ласкіну та бажаємо подальших перемог!