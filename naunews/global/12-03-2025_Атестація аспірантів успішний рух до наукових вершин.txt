Заголовок: Атестація аспірантів: успішний рух до наукових вершин
Дата: 12/03/2025
URL: https://nau.edu.ua/ua/news/2025/3/atestatsiya-aspirantiv-uspishniy-ruh-do-naukovih-vershin.html
==================================================

На кафедрі прикладної механіки та інженерії матеріалів
проведено атестацію аспірантів
за планом підготовки докторів філософії зі спеціальності 131 «Прикладна механіка».
Під час атестації
аспіранти представили детальні звіти про хід виконання індивідуальних планів підготовки.
Науково-педагогічні працівники кафедри відзначили успішне виконання аспірантами першого та другого років навчання освітньої складової освітньо-наукової програми (ОНП) «Прикладна механіка».
Під керівництвом досвідчених наукових керівників аспіранти активно працюють над науковою складовою ОНП. Основні наукові результати дисертаційних досліджень регулярно публікуються у наукових фахових виданнях, зокрема в науково-технічному журналі
«Проблеми тертя та зношування»
, а також у виданнях, включених до міжнародних наукометричних баз. Результати досліджень успішно проходять апробацію на міжнародних науково-технічних конференціях.
Особливої уваги заслуговують наукові досягнення аспірантів 4-го року навчання.
Позитивний висновок про наукову новизну, теоретичне та практичне значення результатів дисертації отримали:
Леусенко Дар’я
— тема дисертації «Фізико-хімічні процеси підвищення змащувальної дії мастильних матеріалів з багатофункціональними присадками в умовах роботи зубчастих передач» (науковий керівник: член-кореспондент НАН України, д.т.н., професор
Кіндрачук Мирослав
);
Ільїна Ольга
— тема дисертації «Поліпшення триботехнічних характеристик пар тертя управлінням процесами самоорганізації дисипативних структур при несталих умовах роботи» (науковий керівник: д.т.н., професорка Мікосянчик Оксана)
Кафедра висловлює щиру подяку колегам,
які взяли активну участь в обговоренні дисертаційних робіт аспірантів кафедри, зокрема:
професорам
Катерині Балалаєвій, Володимиру Марчуку, Рудольфу Мнацаканову;
доцентам
Віталію Токаруку, Ігорю Трофімову, Олені Харченко, Андрію Хімко, Олександру Якобчуку;
стейкхолдерці
ОНП — доцентці, науковій співробітницівідділу міцності матеріалів і елементів конструкцій в термосилових полях і газових потоках Інституту проблем міцності імені Г.С. Писаренка НАН України
Ларисі Лопаті.
Бажаємо подальших плідних наукових здобутків
аспірантам перших трьох років навчання та успішного захисту дисертацій аспірантам четвертого року!