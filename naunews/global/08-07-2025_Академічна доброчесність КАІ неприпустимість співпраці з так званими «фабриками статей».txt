Заголовок: Академічна доброчесність КАІ: неприпустимість співпраці з так званими «фабриками статей»
Дата: 08/07/2025
URL: https://nau.edu.ua/ua/news/2025/7/24037.html
==================================================

У сучасному науковому середовищі репутація навчального закладу (наукової установи) визначається не лише кількістю публікацій, а насамперед – їхньою якістю, достовірністю та відповідністю принципам академічної доброчесності. Саме тому Київський авіаційний інститут офіційно заявляє про категоричну неприпустимість співпраці викладачів, аспірантів і студентів із так званими «фабриками статей».
Довідково, «фабрики статей» – це комерційні посередники, що пропонують науковцям написання та продаж наукових статей і дисертацій «під ключ», включення авторів до текстів без їх участі, фіктивну публікацію у виданнях (не вимагаючи жодної наукової роботи), маніпуляції з фальшивими редакціями, не існуючими конференціями або псевдожурналами.
Позиція КАІ є незмінною: Київський авіаційний інститут не співпрацює з «фабриками статей» і закликає всіх представників академічної спільноти діяти згідно з принципами прозорості, оригінальності та професійної етики; здійснює ретельну перевірку авторства публікацій у рамках дипломного, дисертаційного та грантового супроводу; впроваджує інструменти виявлення плагіату, навчальні курси з академічної доброчесності та
відповідні просвітницькі заходи
.
Youtube
На нашу думку подібна діяльність не має нічого спільного з наукою, суперечить міжнародним етичним стандартам, вимогам МОН України та підриває довіру до української освіти на глобальному рівні. Тож, закликаємо всіх студентів, аспірантів та науковців бути відповідальними, критичними й чесними у своїй науковій діяльності, адже тільки чесна наука має майбутнє.
Якщо у вас є сумніви щодо доброчесності наукових сервісів чи видань – звертайтесь до проректора з наукових досліджень та трансферу технологій КАІ Сергія Гнатюка,
s.gnatyuk@kai.edu.ua