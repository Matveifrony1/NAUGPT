Заголовок: Добра традиція кафедри екології - облаштування алеї
Дата: 26/10/2017
URL: https://nau.edu.ua/ua/news/2017/10/dobra-traditsiya-kafedri-ekologii-oblashtuvannya-alei.html
==================================================

24 жовтня студенти першого, другого і четвертого курсів Навчально-наукового інституту Екологічної безпеки разом з викладачами, організовані кафедрою екології долучилися до облаштування екологічної алеї, яка веде від ЦКМ до спорткомплексу. Така робота традиційно проводиться восени та навесні ось уже шостий рік поспіль.
Молодь з лопатами та граблями швидко навела лад на алеї, підгорнувши дерева та прибравши сухе листя. Підтримуючи цю акцію, разом із студентами працював заступник директора ННІЕБ з інноваційної діяльності та профорієнтаційної роботи Кирило Ніколаєв. З кожним роком екологічна алея стає дедалі кращою. На ній гарно прийнялися висаджені весною цього року каштани.
Гарні результати праці виховують у студентів бережливе ставлення до природи, як і належить майбутнім екологам.