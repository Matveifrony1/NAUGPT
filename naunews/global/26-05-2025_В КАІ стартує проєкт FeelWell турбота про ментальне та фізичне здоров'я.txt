Заголовок: В КАІ стартує проєкт FeelWell: турбота про ментальне та фізичне здоров'я
Дата: 26/05/2025
URL: https://nau.edu.ua/ua/news/2025/5/23976.html
==================================================

У Київському авіаційному інституті розпочинається новий проєкт
FeelWell
— ініціатива, спрямована на покращення ментального та фізичного здоров’я всієї університетської спільноти.
FeelWell — це серія відкритих тренувань, розроблених спеціально для тих, хто відчуває потребу в перезавантаженні. Проєкт об’єднує елементи фізичної активності та практики усвідомленості, допомагаючи учасникам відновити гармонію між тілом і розумом.
Програма підходить для всіх рівнів підготовки — від початківців до досвідчених.
Заняття проводитиме
Віталій Гунько,
майстер спорту України з великим досвідом роботи в галузі фізичного та ментального здоров'я. Тренер забезпечить індивідуальний підхід до кожного учасника, враховуючи різний рівень підготовки та особисті потреби.
Перше тренування відбудеться 28 травня о 12:00.
Збір учасників заплановано біля Центру культури та мистецтв КАІ. Для участі необхідно мати зручний одяг, каремат та воду.
Обов'язковою умовою є
попередня реєстрація
за
посиланням
.
Навіть одне тренування здатне покращити настрій на тиждень вперед.