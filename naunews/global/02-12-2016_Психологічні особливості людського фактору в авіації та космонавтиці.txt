Заголовок: Психологічні особливості людського фактору в авіації та космонавтиці
Дата: 02/12/2016
URL: https://nau.edu.ua/ua/news/2016/12/psihologichni-osoblivosti-lyudskogo-faktoru-v-aviatsii-ta-kosmonavtitsi.html
==================================================

29 листопада 2016 року кафедра авіаційної психології, а також кафедра соціології та політології Навчально-наукового Гуманітарного інституту провели круглий стіл «Психологічні особливості людського фактору в авіації та космонавтиці». Захід зібрав понад 50 учасників - студентів різних напрямів підготовки і спеціальностей НАУ.
На обговорення були винесені актуальні питання управління людським фактором у авіації: місце емоційного інтелекту в системі професійно важливих якостей авіаційного персоналу, психологічні особливості діяльності операторів, психологічні механізми відновлення ресурсів у екстремальних професіях. Слід відзначити високий науковий рівень доповідей, активність учасників і жваву дискусію щодо основних проблемних вузлів означеної теми. Такий досвід буде корисним для студентів і спонукатиме їх до подальших наукових пошуків.