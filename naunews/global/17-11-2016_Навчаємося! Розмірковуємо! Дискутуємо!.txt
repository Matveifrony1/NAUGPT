Заголовок: Навчаємося! Розмірковуємо! Дискутуємо!
Дата: 17/11/2016
URL: https://nau.edu.ua/ua/news/2016/11/navchaemosya-rozmirkovuemo-diskutuemo.html
==================================================

14 листопада 2016 року відбулося виїзне засідання «Студентського англомовного дискусійного клубу» за участі викладачів та студентів кафедри іноземних мов і прикладної лінгвістики Навчально-наукового Гуманітарного інституту. Гуртківці відвідали Києво-Могилянську академію, де взяли участь у засіданні Молодіжного дискусійного клубу в рамках національної програми «Україна speaking» та семінарі «Адаптація до змін на ринку праці». Куратор клубу Володимир Грудінін - консультант з провадження змін, який зараз мешкає та працює в Австралії, - запропонував для обговорення теми, що хвилюють молодь.
Науково-технічний прогрес змінює не лише споживчий ринок, а й ринок праці. Зміни навколишнього середовища, способів комунікації, а також умов праці похитнули нашу зону комфорту. Чи можемо ми щось зробити, щоб наше життя стало приємнішим за умов цих змін? Які варіанти в нас є, і які інструменти доступні для нас щоб адаптуватись до стрімких змін найкращим чином? Ці та інші питання викликали жваву дискусію серед учасників клубу. Адже кожен з них прагне позитивних змін у сфері планування кар’єри та оптимізації умов життя, праці та культурного розвитку.