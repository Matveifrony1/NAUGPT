Заголовок: Декан ФМВ НАУ взяв участь в міжнародному дипломатичному форумі
Дата: 25/11/2022
URL: https://nau.edu.ua/ua/news/2022/11/dekan-fmv-nau-vzyav-uchast-v-mizhnarodnomu-diplomatichnomu-forumi.html
==================================================

Декан Факультету міжнародних відносин Юрій Волошин взяв участь у міжнародному дипломатичному форумі «Common &amp; Shared Challenges in Europe from the Black Sea Region Perspective» (Таллінні, Естонія).
Організатори – Дипломатична академія України імені Геннадія Удовенка при МЗС та Естонська школа дипломатії.
До форуму долучилися учасники з Азербайджану, Грузії, Молдови, Румунії, Туреччини та України. Захід розпочався урочистим прийомом в Посольстві України в Естонії за участі Мар’яни Беци, Надзвичайного і Повноважного Посла України в Естонії.
Головна мета форуму – розглянути безпекові питання та виклики, що постали перед Європою та Чорноморським регіоном внаслідок повномасштабної військової агресії росії проти України.
У рамках міжнародного дипломатичного форуму було проведено ряд офіційних зустрічей, серед яких: з міністром закордонних справ Естонії Урмасом Реіналу (Urmas Reinsalu), головою комітету закордонних справ парламенту Естонії Марко Міхельсоном (Marko Mihkelson), дипломаткою, депутаткою Європейського парламенту Мариною Кальюранд (Marina Kaljurand).
Під час зустрічей учасники обговорювали поточну політичну та безпекову ситуацію в регіоні, а також наслідки російської агресії проти України для країн Чорноморського регіону та європейської й світової системи безпеки загалом.