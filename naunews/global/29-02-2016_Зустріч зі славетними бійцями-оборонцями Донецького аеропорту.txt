Заголовок: Зустріч зі славетними бійцями-оборонцями Донецького аеропорту
Дата: 29/02/2016
URL: https://nau.edu.ua/ua/news/2016/2/zustrich-zi-slavetnimi-bijczyami-oboronczyami-doneczkogo-aeroportu.html
==================================================

22 лютого 2016 року викладачі та студенти кафедри іноземних мов і прикладної лінгвістики Навчально-наукового Гуманітарного інституту були запрошені до київської книгарні «Є», де відбулася презентація книжкового проекту видавництва «Клуб Сімейного Дозвілля» та Радіо Свобода про оборону Донецького аеропорту «АД 242. Історія мужності, братерства та самопожертви».
У презентації брали участь журналісти Радіо «Свобода» Ірина Штогрін та Аліна Швидко, що зробили значний внесок у збирання унікального матеріалу для книги – це понад 100 інтерв'ю, десятки ексклюзивних фото з місця подій, коментарі військових експертів та аналітиків з України, Росії, США та Канади. Та найбільше гості книгарні були вражені зустріччю з самими героями книги – мужніми кіборгами-оборонцями ДАП Русланом Боровиком та Миколою Тихоновим. Славні воїни відверто розповіли про життя і смерть, відчайдушність і страх, любов та дружбу, про те, що і чому захищали у терміналах Донецького аеропорту українські бійці.