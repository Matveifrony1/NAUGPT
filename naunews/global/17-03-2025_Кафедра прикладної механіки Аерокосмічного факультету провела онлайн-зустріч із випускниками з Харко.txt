Заголовок: Кафедра прикладної механіки Аерокосмічного факультету провела онлайн-зустріч із випускниками з Харкова
Дата: 17/03/2025
URL: https://nau.edu.ua/ua/news/2025/3/kafedra-prikladnoi-mehaniki-aerokosmichnogo-fakultetu-provela-onlayn-zustrich-iz-vipusknikami-z-harkova.html
==================================================

12 березня 2025 року
кафедра прикладної механіки та інженерії матеріалів Аерокосмічного факультету Державного університету «Київський авіаційний інститут»
провела продуктивну онлайн-зустріч
із випускниками провідних харківських навчальних закладів. Захід, ініційований к.т.н., доцентом
Володимиром Повгороднім
, об’єднав 30 учнів 11-х класів Харківського наукового ліцею-інтернату «Обдарованість» Харківської обласної ради та Аерокосмічного ліцею м. Харкова.
Завідувачка кафедри прикладної механіки та інженерії матеріалів, професорка
Оксана Мікосянчик детально розповіла старшокласникам про
особливості національного мультипредметного тесту (НМТ) 2025 року. Особливу увагу було приділено ключовим положенням
Порядку прийому на навчання для здобуття вищої освіти в 2025 році
, що допоможе майбутнім абітурієнтам краще підготуватися до вступної кампанії.
Яскравим елементом зустрічі став
виступ випускника кафедри Олександра Жосана,
який нині працює інженером-технологом та експертом з сертифікації конструкцій за вимогами до пожежної безпеки в ТОВ «Боїнг Україна».
Олександр поділився з учнями інсайдерською інформацією про навчальний процес
, фахову підготовку та реальні можливості для успішного працевлаштування після закінчення університету. Його професійний шлях став переконливим прикладом перспектив, які відкриває освіта в КАІ.
Професор кафедри
Павло Носко
підкреслив переваги офлайн-навчання, розповів про систему організації виробничих практик та унікальні можливості міжнародного стажування для студентів.
Старший викладач
Григорій Голембієвський
доповнив розмову інформацією про насичене студентське життя. Він запевнив школярів, що навчання в КАІ — це не лише здобуття професійних знань, але й яскраві враження від таких заходів, як «Квест першокурсника», «Дебют першокурсника», «Студентська весна» та багатьох інших студентських ініціатив, які залишають незабутні спогади про університетські роки.
Колектив кафедри висловлює щиру подяку директору Харківського наукового ліцею-інтернату «Обдарованість»
Валерію Поливанному
, директорці Аерокосмічного ліцею
Неонілі Волковій
та виховательці вищої категорії
Світлані Флоровій
за організацію зустрічі.
Окрема подяка учням за їхню активність, змістовні запитання та щирий інтерес до спеціальностей КАІ. Бажаємо випускникам успішного завершення навчального року, високих балів на НМТ та будемо раді бачити їх у лавах студентів Державного університету «Київський авіаційний інститут».