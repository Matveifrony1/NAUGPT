Заголовок: Інформуємо про НАУ
Дата: 20/05/2016
URL: https://nau.edu.ua/ua/news/2016/5/informuemo-pro-nau.html
==================================================

16-18 травня 2016 року викладачі кафедри української мови та культури Навчально-наукового Гуманітарного інституту проводили профорієнтаційну роботу в школах. Зокрема Л. Добровольська завітала до ЗШО І-ІІІ ступенів ім. М. Бажана міста Умані, що на Черкащині; Т. Чухліб відвідала Житомирський міський ліцей при ЖДТУ; М. Ціко спілкувалася з учнями Бровицької ЗОШ I-III ступенів Чигиринської районної ради (Черкаська обл.). Викладачі відповідали на питання старшокласників про форми та підходи до навчання у НАУ, з допомогою буклетів та презентацій ознайомлювали майбутніх абітурієнтів з інформацією про діючі кафедри та гуманітарні спеціальності, які отримують випускники ННГМІ. Були надані відповіді і на запитання, що стосувалися технічних спеціальностей. Учні виявили жвавий інтерес до інформаційного заходу.