Заголовок: Запрошуємо наукову спільноту Національного авіаційного університету взяти участь у вебінарах та майстер-класах
Дата: 16/09/2021
URL: https://nau.edu.ua/ua/news/2021/9/zaproshuemo-naukovu-spilnotu-natsionalnogo-aviatsiynogo-universitetu-vzyati-uchast-u-vebinarah-ta-mayster-klasah.html
==================================================

Протягом вересня-жовтня 2021 року (29.09, 01.10, 04.10) Державна науково-технічна бібліотека України (ДНТБ України) за підтримки Міністерства освіти і науки України у співпраці з ORCID, проведе ряд вебінарів та майстер-класів на тему: «Використання постійних ідентифікаторів учених та установ, їх роль у науковій екосистемі. Інструменти ORCID для науковців».
Унікальний ідентифікатор ORCID дозволяє науковцям вирізнити їхні наукові результати серед інших та забезпечити визнання їхньої роботи, зокрема, серед іноземних колег. Також, ідентифікатор забезпечує афіляцію з установами, грантами, публікаціями, експертними оцінками та зберігає якість таких даних.
Тематика заходів:
- використання постійних ідентифікаторів ORCID для ідентифікації науковців та установ;
- поєднання та покращення пошуку наукового добутку;
- переваги використання відкритих інструментів ORCID для покращення дослідницької інфраструктури установ;
- взаємозв’язок постійних ідентифікаторів, відкритого доступу та FAIR даних;
- Національна електронна науково-інформаційна система (URIS) та інше.
Запрошуємо НАУвців: учених, бібліотечних фахівців, молодих вчених, здобувачів вищої освіти, магістрів, студентів та всіх прихильників відкритої науки.
Для участі у вебінарах необхідно
зареєструватися
.
Вебінари відбудуться в онлайн форматі з використанням платформи Zoom та з прямою трансляцією на YouTube каналі ДНТБ України.