Заголовок: Фестиваль «Різдвяна феєрія Європи»
Дата: 06/12/2018
URL: https://nau.edu.ua/ua/news/1/12/festival-rizdvyana-feeriya-evropi.html
==================================================

Фестиваль «Різдвяна феєрія Європи», присвячений Дню європейських мов, організувала кафедра іноземних мов Інституту міжнародних відносин спільно з Інформаційним центром Європейського Союзу.
Присутніх ознайомили з освітніми програмами ЄС, з культурою та традиціями країн Європи, етнічною музикою, етнографічними сувенірами. Інформаційним центром ЄС проведені конкурси й вікторини. Найактивніші учасники відзначені подарунками, наданими Представництвом ЄС в Україні.
Під час благодійного ярмарку учасники заходу мали можливість поласувати стравами національної кухні та побувати на святковому концерті. Усі зібрані кошти організатори ярмарки передадуть на реабілітацію хворих дітей.
Організатори фестивалю вдячні усім учасникам за проявлену активність і небайдужість.