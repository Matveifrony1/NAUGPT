Заголовок: У НАУ відзначили Міжнародний день студентського спорту
Дата: 22/09/2017
URL: https://nau.edu.ua/ua/news/2017/9/u-nau-vidznachili-mizhnarodniy-den-studentskogo-sportu.html
==================================================

За ініціативою ЮНЕСКО 20 вересня весь світ відзначає Міжнародний день студентського спорту. Протягом двох днів - 20 та 21 вересня - це свято відмітили і в Центрі спорту та здоров'я Національного авіаційного університету.
20 та 21 вересня тривали Дні відкритих дверей, під час яких усі бажаючі студенти НАУ мали змогу відвідати відкриті тренування з боксу, кікбоксингу, тайського боксу, альпінізму та скелелазіння, ушу, аеробіки та степ аеробіки, фітнесу, тенісу, боротьби, рукопашного бою, атлетики.
Студенти мали можливість познайомитися з тими видами спорту, які активно розвиваються в НАУ. Подібні заходи дають чудову можливість залучити якомога ширші кола студентства до розвитку університетського спорту та утвердити культуру фізичного здоров'я серед молоді.