Заголовок: Всеукраїнський поетичний конкурс «Білий голуб» — 2024: натхнення в часи випробувань
Дата: 22/05/2024
URL: https://nau.edu.ua/ua/news/2024/5/vseukrainskiy-poetichniy-konkurs-biliy-golub-—-2024-nathnennya-v-chasi-viprobuvan.html
==================================================

Попри виклики воєнного стану, у Національному авіаційному університеті відбувся
Всеукраїнський поетичний конкурс «Білий голуб».
Цей захід мав на меті розкрити таланти та сприяти творчому розвитку учнів і студентів, стимулювати креативне мислення, прагнення до загальнолюдської культури та інтелектуальної новизни. Крім того,
конкурс покликаний формувати патріотичні почуття
засобами художнього слова, популяризувати національну літературну спадщину та виховувати любов до української мови й України.
У заході взяли участь понад 60 учасників
з різних областей України: Вінницької, Волинської, Дніпропетровської, Київської, Львівської, Черкаської, Чернігівської та міста Києва. Серед них — талановиті вихованці позашкільної освіти, літературних гуртків і студій. Сприяли участі учнів Центри дитячої та юнацької творчості.
Оргкомітет конкурсу
очолила
Галина Лазарєва,
директорка Навчально-наукового інституту розвитку освіти НАУ, заслужена працівниця освіти України. Організаційно-методичне проведення заходу забезпечував Центр допрофесійної підготовки та обдарованої учнівської молоді під керівництвом
Тетяни Петровської
, кандидатки педагогічних наук, членкині Національної спілки письменників України.
Роботи учасників оцінювало журі
на чолі з відомим письменником, заслуженим журналістом України
Василем Василашком
.
Вітаємо переможців і відзначених учасників! Список переможців за
посиланням.
Більшість поетичних творів була присвячена любові до України та висвітленню непростих реалій сьогодення з вірою у щасливе майбутнє.
За результатами конкурсу
відзначено
5 перших, 9 других, 14 третіх місць,
а 27 учасників отримали заохочувальні дипломи за образне сприйняття світу.
Переможці конкурсу
отримають дипломи та призи
, а відзначені учасники — дипломи. Керівники переможців нагороджені подяками.
Висловлюємо щиру подяку Збройним Силам України
та всім, хто підтримує й розвиває юні таланти. За результатами конкурсу буде підготовлено електронний альманах творчості юних літераторів «Білий голуб».
Нехай поетичний конкурс «Білий голуб» допомагає втілювати творчі задуми та найкращі прагнення заради світлого майбутнього рідної України!