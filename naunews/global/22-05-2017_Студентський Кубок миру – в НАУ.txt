Заголовок: Студентський Кубок миру – в НАУ
Дата: 22/05/2017
URL: https://nau.edu.ua/ua/news/2017/5/studentskiy-kubok-miru-–-v-nau.html
==================================================

20 та 21 травня у Спорткомплексі НАУ відбувся Перший Міжнародний відкритий студентський Кубок миру та дружби з міні-футболу, присвячений святкуванню 54-ї річниці від дня заснування Організації Африканської Єдності.
Організаторами Кубку виступили Африканська Рада в Україні та Національний авіаційний університет. Вперше в Україні змагання зібрали у стінах НАУ студентів, спортсменів та вболівальників з багатьох країн Африки. Основні ігри проводились у відновленому спортивному залі № 1.
На змагання завітали президент Африканської Ради в Україні Діалло Ісса Садіо та представники спортивних громадських організації. Не оминув увагою свято і в.о.ректра НАУ Володимир Ісаєнко.
Перемогла збірна команда іноземних студентів Мистецького інституту художнього моделювання та дизайну ім. Сальвадора Далі. Друге місце у збірної команди іноземних студентів республіки Гвінея, а третє місце виборола збірна НАУ.
25 травня заплановано нагородження переможців та інші урочисті заходи - концерт художньої самодіяльності представників Африканського континенту, мистецька виставка країн Африки. Чекаємо на викладачів та студентів НАУ, представників інших ВНЗ України, міністерств та відомств, дипломатичних установ країн Африки, акредитованих в Україні, громадських організацій та друзів Африки о чотирнадцятій годині в актовій залі Національного авіаційного університету (1 корпус).