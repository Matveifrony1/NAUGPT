Заголовок: Вітаємо Михальченка Олексія Анатолійовича з обранням директором Навчально-наукового інституту неперервної освіти!
Дата: 03/03/2021
URL: https://nau.edu.ua/ua/news/2021/3/vitaemo-mihalchenka-oleksiya-anatoliyovicha-z-obrannyam-direktorom-navchalno-naukovogo-institutu-neperervnoi-osviti.html
==================================================

3 березня 2021 року в Навчально-науковому інституті неперервної освіти Національного авіаційного університету відбулася Конференція трудового колективу. Учасниками конференції стали 17 членів із 24 представників, делегованих на захід, тому Конференцію було визнано правочинною.
Конференція проходила за участі ректора Національного авіаційного університету Максима Георгійовича Луцького та начальника відділу управління кадрами та документообігом Сергія Миколайовича Бондарчука.
Порядком денним Конференції трудового колективу було передбачено розгляд питання про висунення та обговорення пропозиції щодо кандидатури на посаду директора Навчально-наукового інституту неперервної освіти.
Для ведення Конференції трудового колективу НHIНО обрано головуючого - Слюняєва Артема Сергійовича, кандидата технічних наук, заступника директора Інституту та секретаря — Зоренко Катерину Романівну – лаборанта навчально-наукової лабораторії.
До колективу Навчально-наукового інституту неперервної освіти з вітальним словом звернувся ректор НАУ Луцький Максим Георгійович. Начальник відділу управління кадрами та документообігу НАУ Бондарчук Сергій Миколайович ознайомив присутніх з рекомендацією ректора НАУ стосовно кандидатури на посаду директора Навчально-наукового інституту неперервної освіти Михальченка Олексія Анатолійовича, який презентував співробітникам інституту план з подальшими напрямами розвитку діяльності підрозділу.
Трудовий колектив НHIНО відкритим голосуванням єдиноголосно підтримав внесену ректором НАУ кандидатуру Михальченка Олексія Анатолійовича на посаду директора Навчально-наукового інституту неперервної освіти строком на 2021-2026 рр.