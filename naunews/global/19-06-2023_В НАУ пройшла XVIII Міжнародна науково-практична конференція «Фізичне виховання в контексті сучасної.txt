Заголовок: В НАУ пройшла XVIII Міжнародна науково-практична конференція «Фізичне виховання в контексті сучасної освіти»
Дата: 19/06/2023
URL: https://nau.edu.ua/ua/news/2023/6/v-nau-proyshla-xviii-mizhnarodna-naukovo-praktichna-konferentsiya-fizichne-vihovannya-v-konteksti-suchasnoi-osviti.html
==================================================

16 червня кафедра фізичного виховання та спортивної підготовки ФЛСК НАУ організувала та провела XVIII Міжнародну науково-практичну конференцію «Фізичне виховання в контексті сучасної освіти» присвячену 90-річчю університету.
У конференції взяли участь к.п.н., доцент, керівник Київського міського відділу комітету фізичного виховання і спорту МОН України Бобровник С. І., професор, декан факультету спорту і менеджменту НУФВСУ Семененко В. П., декан Олімпійської академії України, професор, завідувач кафедри олімпійського спорту НУФВСУ Радченко Л. О., професор, провідний науковий співробітник федерації боротьби України Коробейніков Г. В., к.п.н, доцент, заст. декана ФЛСК Кокарева А. М., керівник Луганского обласного відділення
НОК України Острецов В. В. та наукові діячі в галузі фізичного виховання і спорту з Німеччині, Польщі, Хорватії, Туреччини, Казахстану, Китаю і України, загалом 107 учасників.
Під час відкриття заходу з привітальним словом виступив Бобровник С. І. та відзначив вагомий внесок колективом кафедри у розвиток фізичного виховання та спорту вручивши «ПОДЯКИ» від Комітету фізичного виховання і спорту МОН.
Під час конференції були заслухані та обговорені ключові доповіді українських провідних фахівців, які розкривали проблемне поле фізичного виховання молоді та її ставлення до особистого здоров’я, а також, проблеми олімпійського руху під час військових дій.
Подібний захід сприяє розширенню кола міжнародного наукового співробітництва НАУ в галузі педагогіки, фізичного виховання та спорту і є чудовою можливістю для зближення з міжнародною спільнотою, створення мережі контактів та взаємодії між представниками різних країн.
За результатами роботи конференції, найближчим часом, буде опубліковано збірник статей.