Заголовок: Профспілка студентів та аспірантів НАУ відзвітувала про свою роботу
Дата: 26/04/2018
URL: https://nau.edu.ua/ua/news/1/4/profspilka-studentiv-ta-aspirantiv-nau-vidzvituvala-pro-svoyu-robotu.html
==================================================

24 квітня 2018 р. в Актовій залі першого корпусу Національного авіаційного університету відбулася ХІ звітна конференція Первинної профспілкової організації студентів та аспірантів (ППОСА), під час якої були презентовані результати роботи за період квітень 2017 - квітень 2018 рр.
У конференції взяли участь 252 профорги академічних груп НАУ та гостей - представників інших студентських організацій, адміністрації університету та Профспілки авіапрацівників України.
Звіт про роботу ППОСА НАУ представила Голова Первинної профспілкової організації студентів та аспірантів НАУ Марія Рощук. Зі звітом про роботу Ревізійної комісії виступила голова комісії Катерина Марченко)., Вона, зокрема, відзначила, що фінансова звітність організації ведеться відповідно до чинного законодавства та відповідає всім чинним вимогам.
У рамках конференції був затверджений новий склад профспілкового комітету ППОСА НАУ, в якому новообрані керівники профбюро навчально-наукових інститутів замінили колишніх членів профкому.
У межах діяльності ППОСА НАУ функціонує Студентське кадрове агентство, основна мета діяльності якого сприяти працевлаштуванню студентів та випускників університету. Зі звітом про його роботу виступив голова СКА НАУ Денис Часновський
.
З лютого 2018 р. у складі ППОСА НАУ функціонує Відділ з організації заходів та подорожей, про діяльність якого відзвітував його голова  Євгеній Лохтін.
Оцінюючи роботу ППОСА НАУ, член президії - Голова Профспілки авіапрацівників України Михайло Козич, зауважив, що ППОСА НАУ відіграє важливу роль в діяльності Центрального комітету Профспілки авіапрацівників України та є найчисленнішою організацією.
Голова Студентської ради НАУ Єгор Часновський констатував, що йому дуже приємно співпрацювати із такою творчою та молодою командою ППОСА НАУ та разом працювати на благо Національного авіаційного університету.
Голова НТСАДМВ НАУ – Семенова Ксенія Ігорівна, відзначила активну співпрацю та реалізацію спільних проектів НТСАДМВ НАУ та ППОСА НАУ, як в рамках Університету, так і за його межами.
До обговорення також долучились заступник Голови Студентської ради НАУ, Голова Студентської ради НН ІКІТ та інші.
Під час конференції гості та делегати мали змогу подивитися різноманітні фото та відеоматеріали про проведені заходи ППОСА НАУ. За що варто висловити окрему подяку MediaNAU.
Команда ППОСА НАУ буде і надалі ефективно працювати, відкрита для співпраці із всіма студентськими організаціями НАУ, готова сприяти реалізації різноманітних ініціатив студентської молоді, оскільки розуміє, що тільки спільними зусиллями можна досягти успіху.
Команда ППОСА НАУ переконана, що життя НАУ буде сповнене лише великих стрибків, адже саме нам творити бренд студента Національного авіаційного університету!