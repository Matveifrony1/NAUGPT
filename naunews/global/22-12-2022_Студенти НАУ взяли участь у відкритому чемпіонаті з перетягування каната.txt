Заголовок: Студенти НАУ взяли участь у відкритому чемпіонаті з перетягування каната
Дата: 22/12/2022
URL: https://nau.edu.ua/ua/news/2022/12/studenti-nau-vzyali-uchast-u-vidkritomu-chempionati-z-peretyaguvannya-kanata.html
==================================================

Нещодавно у приміщені спортивного комплексу ДТЕУ відбувся відкритий Чемпіонат м. Києва з перетягування каната серед дорослих чоловічих та жіночих команд. Загалом, у змаганнях, взяли участь 24 команди з різних регіонів України.
Чоловічій збірній команді НАУ довелося протистояти збірним командам військових та СБУ. У результаті запеклої боротьби, посівши у своїй підгрупі ІІІ місце, наші студенти увійшли до п’ятірки найсильніших команд.
Жіноча команда НАУ, посівши І місце у своїй підгрупі, змогла пробитися до півфінальних баталій. Продемонструвавши свій спортивний характер, наші дівчати «вирвали» перемогу у команди з м. Львова з рахунком 2:1 і вийшли у фінальний двобій змагань. У фінальній зустрічі наші спортсменки, поступившись господаркам майданчика, чинним чемпіонкам України збірній команді ДТЕУ, посіли ІІ місце.
У складі збірних команд НАУ виступали призери Кубка Європи 2022 Приходько Олександр (АКФ 141), Савінова Тетяна (ФК КПІ 251) і Демченко Крістіна (ФККПІ 142 М).
Під час проведення змагань, відбулися показові виступи спортсменів з перетягування санчат вагою 600 кг на відстань 15 метрів. Самою сильною серед усіх спортсменів (і чоловіків і жінок) з результатом у 19 сек, виявилася представниця збірної НАУ Савінова Тетяна.
Також, до складу збірних команд НАУ увійшли Денисенко Денис (АКФ 503), Шкодич Сергій (ФАЕТ 234), Мельник Григорій (АКФ 201), Шпота Ілля (ФАЕТ 305), Ярмоленко Руслана (ФАЕТ 262), Богданенко Альона (ФЕБІТ 205), Сарапанюк Дар’я (ФК КПІ 124).
Тренер команди, майстер спорту з гандболу, старший викладач кафедри фізичного виховання та спортивної підготовки ФЛСК Скидан Інна Володимирівна.
Вітаємо наших спортсменів і тренера! Бажаємо здоров’я, успіхів і нових яскравих перемог! Також, висловлюємо щиру подяку всім хто підтримує спорт у нашому університеті! Завдяки вашій підтримці наші студенти – спортсмени мають змогу гідно захищати честь Національного Авіаційного Університету на змаганнях різного рівня.