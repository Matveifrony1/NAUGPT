Заголовок: На Юридичному факультеті НАУ презентовано колективну монографію «University Law Science and Education in the Challenges of Our Time»
Дата: 07/10/2021
URL: https://nau.edu.ua/ua/news/2021/10/na-yuridichnomu-fakulteti-nau-prezentovano-kolektivnu-monografiyu-university-law-science-and-education-in-the-challenges-of-our-time.html
==================================================

28 вересня 2021 року на Юридичному факультеті (ЮФ) Національного авіаційного університету відбулася презентація колективної англомовної монографії «University Law Science and Education in the Challenges of Our Time», яка видана у Варшаві та присвячена актуальним питанням юриспруденції в контексті сучасних викликів та загроз.
Рецензентами наукового видання є:
Martin Beltran Saucedo – Doctor of Law, Faculty of Law, Autonomous University of San Luis Potosi (Mexico);
Ioanna Osievich - Doctor of Habilitation, Head of the International Research Center for Legal Communications, Assistant Vice-Rector for International Cooperation, University of Warsaw (Poland);
Istvan Litvin – PhD, Rector of Institute Educational and Professional Development, Budapest (Hungary).
Монографія вийшла за редакцією декана ЮФ НАУ, д.ю.н., професора Ірини Сопілко та голови Касаційного адміністративного суду у складі Верховного Суду України, д.ю.н., професора Михайла Смоковича.
Колектив авторів, який складався з вчених ЮФ НАУ, юристів-практиків та суддів, провів детальний аналіз проблем сучасної правової ідеології, судової реформи в Україні, стану та значення юридичної науки у сучасному державному управлінні, особливостей руху освітньої траєкторії на тлі пандемії COVID-19, окремих питань кримінально-правового захисту держави та безпеки людини тощо.
Монографія містить 8 розділів, які включають як загальнотеоретичні, так і практичні блоки та призначена для науковців, дослідників, викладачів й здобувачів вищої освіти, а також стане актуальним порадником у роботі державних службовців.