Заголовок: Національний авіаційний університет з робочим візитом відвідав Посол Республіки Узбекистан в Україні Курманов Алішер Анварович
Дата: 25/11/2021
URL: https://nau.edu.ua/ua/news/2021/11/natsionalniy-aviatsiyniy-universitet-z-robochim-vizitom-vidvidav-posol-respubliki-uzbekistan-v-ukraini-kurmanov-alisher-anvarovich.html
==================================================

23 листопада, з робочим візитом до Національного авіаційного університету, прибув Надзвичайний та Повноважний Посол Республіки Узбекистан в Україні Курманов Алішер Анварович.
Пана Посла у НАУ зустрічали:
- тимчасово виконуючий обов’язки ректора Євген Романенко;
- проректор з міжнародного співробітництва і освіти Ірина Зарубінська;
- директор Інституту міжнародного співробітництва та освіти Ольга Шевченко;
- директор Навчально-наукового інституту неперервної освіти (ННІНО) Олексій Михальченко.
Посол Республіки Узбекистан в Україні ознайомився з навчально-науковим потенціалом Національного авіаційного університету, як провідного авіаційного університету України.
Алішер Курманов висловив сподівання на відновлення співробітництва між Національним авіаційним університетом та Агентством цивільної авіації при Міністерстві транспорту Республіки Узбекистан у сфері підготовки та перепідготовки авіаційних фахівців.
Також, пан Посол виявив зацікавленість курсами підвищення кваліфікації, що проводить ННІНО НАУ для авіаційної галузі.
На завершення зустрічі Алішер Курманов підтвердив намір сприяти розширенню співробітництва з НАУ та підтримувати його.