Заголовок: НАУ долучився до проєкту USAID «Кібербезпека критично важливої інфраструктури України»
Дата: 02/08/2022
URL: https://nau.edu.ua/ua/news/2022/8/nau-doluchivsya-do-proektu-usaid-kiberbezpeka-kritichno-vazhlivoi-infrastrukturi-ukraini.html
==================================================

Ректор Національного авіаційного університету Максим Луцький підписав Протокол про наміри з американською компанією DAI Global LLC, згідно з яким університет долучився до освітнього проєкту USAID «Кібербезпека критично важливої інфраструктури України».
Основне завдання проєкту це формування кадрового потенціалу України в галузі кібербезпеки, а його особливістю є співпраця з українськими закладами вищої освіти з наданням доступу викладачам до сучасних віртуальних тренінгових лабораторій з кібербезпеки.
Сам проєкт розрахований на декілька наступних років, а починаючи з липня цього року у ньому вже беруть участь 15 викладачів НАУ, які проходять підготовку за такими напрямками:
- реагування на кіберінциденти;
- кібербезпека хмарних сховищ;
- безпека вебзастосунків;
- шкідливе програмне забезпечення;
- аудит та ризик-менеджмент у кібербезпеці.
Координатором проєкту від НАУ виступає заступник декана Факультету кібербезпеки, комп’ютерної та програмної інженерії Сергій Гнатюк.