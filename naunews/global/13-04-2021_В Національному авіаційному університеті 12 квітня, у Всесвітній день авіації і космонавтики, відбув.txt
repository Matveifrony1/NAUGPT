Заголовок: В Національному авіаційному університеті 12 квітня, у Всесвітній день авіації і космонавтики, відбувся захист дисертаційної роботи
Дата: 13/04/2021
URL: https://nau.edu.ua/ua/news/2021/4/v-natsionalnomu-aviatsiynomu-universiteti-12-kvitnya-u-vsesvitniy-den-aviatsii-i-kosmonavtiki-vidbuvsya-zahist-disertatsiynoi-roboti.html
==================================================

На кафедрі аерокосмічних систем управління відбувся захист дисертаційної роботи на здобуття вченого ступеня доктора філософії аспіранта кафедри Дивнича Василя Миколайовича на тему «Удосконалення лазерного допплерівського вимірювача швидкості аеро- та гідродинамічних потоків».
Науковий керівник лауреат Державної премії України в галузі науки і техніки та премії імені М.К. Янгеля Національної академії наук України, доктор технічних наук, професор Азарсков Валерій Миколайович.
Наукова робота присвячена вдосконаленню сучасного лазерного приладу, що використовується під час натурних випробувань моделей нових типів літальних апаратів, енергетичного обладнання, різного виду машин та механізмів на заключному етапі їх проектування.
Вітаємо та бажаємо здобувачу та його науковому керівнику подальших творчих успіхів!