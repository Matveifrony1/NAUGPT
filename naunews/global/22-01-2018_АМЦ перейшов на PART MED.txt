Заголовок: АМЦ перейшов на PART MED
Дата: 22/01/2018
URL: https://nau.edu.ua/ua/news/1/1/amcz-pereyshov-na-part-med.html
==================================================

Згідно з Авіаційними правилами України «Технічні вимоги та адміністративні процедури для льотних екіпажів цивільної авіації», затверджених наказом Державної авіаційної служби України від 20 липня 2017 року № 565, зареєстрованим в Міністерстві юстиції України 28 серпня 2017 року за № 1056 / 30924, АМЦ НАУ з 15.01.2018 року підключено до оновленої електронної бази ДАА та здійснено перехід на видачу медичних сертифікатів класу нового зразка, а саме :
1 клас (комерційний пілот CPL);
2 клас (приватний пілот PPL);
LAPL (надлегкі повітряні судна) – в Україні з 2019 року;
Бортпровідники (виведені в окремий клас).
На перехідний період (до 31.12.2019 р.) в Україні продовжують видавати авіаційному персоналу свідотства старого зразка,  відповідно вимог Наказу Державіаслужби України № 243 від 27.03.2007 року, а саме :
1 клас (штурман, бортінженер, бортрадист);
2 клас (парашутист);
3 клас (диспетчер бортоператор).
Цій події передувало навчання лікарів, задіяних у процесі сертифікації авіаційного персоналу, відповідно до програми Part Med, отримання відповідних дозволів і сертифікатів ДАА на право провадження діяльності.
Нині АМЦ НАУ - це спеціалізований сертифікаційно-діагностичний центр вищої категорії МОЗ України з дозволом Державіаслужби Головному лікарю (уповноваженому АМЕ) Вадиму Петліну на проведення всіх видів медичної сертифікації авіаційного персоналу, включно з первинними, продовженням та перевизнанням сертифікатів усіх медичних класів існуючих в Україні. Високий фаховий рівень спеціалістів та сформований рейтинг АМЦ серед медичних закладів на повітряному транспорті зумовив зростання кількості медичних сертифікацій АП протягом року майже на чверть.