Заголовок: У Кременчуцькому льотному коледжі НАУ пройшли перепідготовку венесуельські вертольотники
Дата: 08/08/2017
URL: https://nau.edu.ua/ua/news/2017/7/u-kremenchutskomu-lotnomu-koledzhi-nau-proyshli-perepidgotovku-venesuelski-vertolotniki.html
==================================================

Кременчуцький льотний коледж Національного авіаційного університету протягом довгого часу співпрацює з авіакомпаніями всього світу в галузі підготовки та перепідготовки авіаційних спеціалістів.
Днями в коледжі проходила курс перенавчання на вертоліт Мі-8МТВ 1 група інженерно-технічного складу з Республіки Венесуела. Керівниця групи Ванесса Марія Паес Рамірес щиро подякувала викладачам та інженерно-технічному персоналу коледжу, що проводив навчання та стажування групи, за високий професіоналізм та добре ставлення.
Начальник коледжу Володимир Головенський вручив слухачам сертифікати про закінчення підготовки, побажав успіхів у роботі і висловив надію на подальшу співпрацю.