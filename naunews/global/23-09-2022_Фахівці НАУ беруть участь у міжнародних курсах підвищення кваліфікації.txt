Заголовок: Фахівці НАУ беруть участь у міжнародних курсах підвищення кваліфікації
Дата: 23/09/2022
URL: https://nau.edu.ua/ua/news/2022/9/fahivtsi-nau-berut-uchast-u-mizhnarodnih-kursah-pidvishchennya-kvalifikatsii.html
==================================================

Перед початком нового навчального року співробітники кафедри біокібернетики та аерокосмічної медицини Факультету екологічної безпеки, інженерії та технологій (ФЕБІТ) Національного авіаційного університету проходили курси підвищення кваліфікації за міжнародними програмами.
Так, за Програмою Східного Партнерства, завідувач кафедри Лариса Кошева пройшла курси на кафедрі Електроніки та інформаційних технологій факультету Електричної інженерії та комп’ютерних технологій Люблінського технологічного університету (Польща).
За програмою підготовки проведені тренінги у галузі новітніх технологій та розвитку оптоелектроніки, мікроелектроніки, нанотехнологій для оптоелектронних засобів і біомедичної оптики та розвитку біомедичних інформаційно-вимірювальних систем для діагностичного моніторингу.
Також, старший викладач кафедри Карина Безвершнюк взяла участь у Міжнародному підвищенні кваліфікації «Академічна доброчесність при підготовці бакалаврів в країнах Європейського союзу та Україні».
Організатором курсів виступив науково-дослідний інститут Люблінського науково-технічного парку та Громадська організація «Міжнародна фундація науковців та освітян».
Викладачі ФЕБІТ НАУ отримали відповідні сертифікати про успішне завершення курсів.