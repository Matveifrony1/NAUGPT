Заголовок: Юридичний факультет запускає проєкт «Історії успіху випускників-юристів»
Дата: 31/01/2024
URL: https://nau.edu.ua/ua/news/2024/1/yuridichniy-fakultet-zapuskae-proekt-istorii-uspihu-vipusknikiv-yuristiv.html
==================================================

У рамках створення Громадської організації
«Асоціація випускників Юридичного факультету Національного авіаційного університету»
факультет запускає проєкт
«Історії успіху випускників-юристів».
Мета проєкту — висвітлити професійну реалізацію випускників-юристів, які досягли успіху у правничій сфері.
«Про започаткування проєкту
«Реалізація випускників-юристів авіаційного закладу вищої освіти»
нас надихнула стаття, опублікована у Всеукраїнському професійному юридичному виданні  «Юридична газета online» від 26 грудня 2023 року на тему «Вибір клієнта. ТОП-100 юристів України 2023. Юридична спільнота — це насамперед люди». Адже у перелік найкращих юристів України 2023 року увійшов випускник нашого факультету 2015 року Василь Андрусяк. Саме його успіх і спонукав нас до створення вищезазначеного проєкту, в якому ми будемо висвітлювати кар’єрний шлях на сьогоднішній день наших вже колег. Щомісяця ми плануємо випускати одну статтю, в якій розповідатимемо про досягнення успішних випускників — науковців, юристів-практиків, державних службовців тощо. Вважаю, що труднощів з реалізацією даного проєкту у нас не виникне, оскільки ми постійно підтримуємо зв'язок  з нашими випускниками, проводимо збір та аналіз інформації про їх працевлаштування після закінчення закладу вищої освіти, кар’єрний ріст й розміщуємо її на офіційному сайті факультету в рубриці «Випускники»», зазначила т.в.о.
декана Ірина Сопілко.
Пропонуємо до вашої уваги історію успіху
Василя Андрусяка
, випускника 2015 року, партнера ЮК «MORIS», адвоката, лідера практики у сфері оподаткування та реструктуризації.
У 2014 році Василь приєднався до команди ЮК «MORIS» як молодший юрист паралельно із навчанням на магістратурі. Отримавши диплом за освітнім ступенем «Магістр» з 2015 року здійснював представництво підприємств нафтової, аграрної, будівельної, оборонної сфер у спорах з контролюючими органами, проводив due diligence оформлення господарських операцій, в т.ч. ЗЕД, займався податковим плануванням, отриманням роз’яснень контролюючих органів. У 2017 році став членом Асоціації правників України та 6 лютого 2017 року отримав сертифікат фахівця з управління активами інституційних інвесторів.
Активно ділиться досвідом зі студентами, проводить вебінари та освітні заходи. У 2021 році став наймолодшим партнером серед топ-20 юридичних фірм України. Є автором аналітичних статей з податкового права. Увійшов до рейтингу «ТОП-100 юристів України 2023» та «TOP-30 Under 30 Lawyers — 2023».
Запрошуємо випускників поділитися своїм досвідом
. Інформацію надсилайте на pravo@nau.edu.ua.
Стежити за проєктом
можна за
посиланням
.