Заголовок: Перепідготовка керівного складу ДП «Антонов» з системного підходу до безпеки авіації
Дата: 18/12/2018
URL: https://nau.edu.ua/ua/news/1/12/perepidgotovka-kerivnogo-skladu-dp-antonov-z-sistemnogo-pidhodu-do-bezpeki-aviatsii.html
==================================================

Цьогорічний етап комплексної програми перепідготовки керівного складу ДП «Антонов» з системного підходу до безпеки авіації завершився курсом «Системний підхід до управління безпеки авіації для керівників суб'єктів авіаційної діяльності». Курс проведено в Інституті ІКАО. До виконання програми були залучені Галина Суслова, директор Інституту ІКАО, а також інструктори Інституту ІКАО Дмитро Бугайко та Юрій Максимов.
Серед слухачів курсу – представники вищого керівництва ДП «Антонов»: Віце-президент з проектування Олександр Лось, Віце-Президент з виробництва Віталій Чипак та Директор з якості, сертифікації та системи управління безпекою авіації Юрій Кордянін. Загалом, за поточний рік в інституті ІКАО перепідготовку пройшли 107 співробітників підприємства.
Після завершення курсу отримано позитивні відгуки від слухачів, які, зокрема, відзначили орієнтацію навчання на практичне застосування у роботі керівників авіаційного підприємства та розгляд актуальних документів з системи безпеки авіації глобального, регіонального і національного рівнів.
Слухачами рекомендовано продовжити розробку національних курсів, присвячених особливостями застосування системного підходу до управління безпеки авіації на підприємствах розробниках і виробниках авіаційної техніки.
У планах на наступний рік визначено подальший розвиток комплексної співпраці щодо перепідготовки спеціалістів ДП «Антонов» на базі Інституту ІКАО.