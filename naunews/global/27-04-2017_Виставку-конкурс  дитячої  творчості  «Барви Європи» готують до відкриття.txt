Заголовок: Виставку-конкурс  дитячої  творчості  «Барви Європи» готують до відкриття
Дата: 27/04/2017
URL: https://nau.edu.ua/ua/news/2017/4/vistavku-konkurs-dityachoi-tvorchosti-barvi-evropi-gotuyut-do-vidkrittya.html
==================================================

З 11.05.17 до 05.06.17 працюватиме виставка-конкурс  дитячої  творчості  «Барви Європи» присвячена Дню Європи в Україні. Виставка проводиться  за ініціативи Інформаційного центру ЄС  ННІМВ  спільно з Науково-технічною  бібліотекою НАУ за  підтримки  Профспілки  НАУ.
Конкурс дитячої творчості  «Барви Європи» має на меті розкриття таких тем: «Україна – це Європа», «Я подорожую Європою», «Об’єднані в одну сім’ю», «Мої улюблені книжки».
У конкурсі  діти усіх вікових категорій представлять  свої творчі роботи: малюнки, аплікації, вироби з пластиліну або композиції з них, вироби з інших матеріалів, макети та ін.
Журі оцінюватиме конкурсні роботи за критеріями оригінальності сюжету та розкриття теми, творчого підходу та художньої якості роботи. Результати конкурсу будуть оголошені  19 травня 2017 року. Автори обраних робіт будуть відзначені подарунками.
Демонстрація дитячих робіт відбудеться у приміщенні читальної зали НТБ НАУ (другий поверх бібліотеки )
Щиро запрошуємо вас у дивовижну країну дитячих мрій, де вмілі руки майстрів створюють дива, що милують очі.
Будемо раді бачити вас!