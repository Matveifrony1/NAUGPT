Заголовок: Викладачі ЮФ НАУ провели конкурс з нагоди відзначення 350-річчя з дня народження Пилипа Орлика
Дата: 17/11/2022
URL: https://nau.edu.ua/ua/news/2022/11/vikladachi-yuf-nau-proveli-konkurs-z-nagodi-vidznachennya-350-richchya-z-dnya-narodzhennya-pilipa-orlika.html
==================================================

До відзначення 350-річчя з дня народження Пилипа Орлика (1672-1742), політичного, державного та військового діяча, гетьмана України, упорядника «Конституції Пилипа Орлика», 14 листопада 2022 року кафедрою конституційного і адміністративного права Юридичного факультету проведено конкурс презентацій серед студентів 2 курсу на тему «Перша Конституція гетьмана Пилипа Орлика: історія та сучасні правові погляди».
За умовами конкурсу кожна група на власний розсуд обирала тематику, яку максимально старалась відобразити у презентаційних роботах.
Цікаві факти про життя Пилипа Орлика розкрито групою ПР-201Б, головну ідею конституції — повна незалежність України від Польщі та Росії проілюстровано групою ПР-202Б. У презентаційній роботі групи ПР-203Б зображено слова Пилипа Орлика, які на сьогодні є дуже актуальними для України: «Хоч би які великі були московські насильства, вони не дають москалям жодного права на Україну». Студенти групи ПР-204Б презентували у роботі оригінальний текст Конституції Пилипа Орлика, наголошуючи на тому, що він зберігається у Національному архіві Швеції, разом з іншими листами Гетьмана.
У результаті довгих дебатів серед членів журі конкурсу перемогу здобули:
1 місце - група ПР-204Б;
2 місце – група ПР-203Б та група ПР-201Б;
3 місце – група ПР-202Б.
Вітаємо переможців та бажаємо їм подальших успіхів!