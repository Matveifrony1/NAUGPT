Заголовок: На ФЛСК НАУ пройшов випуск Бакалавр-2023
Дата: 03/07/2023
URL: https://nau.edu.ua/ua/news/2023/7/na-flsk-nau-proyshov-vipusk-bakalavr-2023.html
==================================================

28 червня, у День Конституції України, в актовій залі Національного авіаційного університету у змішаному форматі пройшла урочиста церемонія вручення дипломів випускникам-бакалаврам денної форми навчання Факультету лінгвістики та соціальних комунікацій.
Відкрили захід спільним виконанням гімну України. З вітальним словом до випускників звернулася проректор з гуманітарної політики та інновацій НАУ Світлана Тімкіна, яка високо оцінила вклад випускників у розвиток студентського самоврядування університету, побажала їм наснаги, віри у завтрашній день, завжди повертатися у стіни рідної alma mater і, звичайно, – мирного неба!
Привітання висловила декан факультету Наталія Ладогубець, яка побажала нових перемог, невичерпного натхнення у досягненні поставленої мети, віри і надії. До вітань доєдналися й заступники декана Олександра Алпатова, яка разом із завідувачами випускових кафедр вручила дипломи вибускникам; Анжеліка Кокарєва, яка нагородила випускників подяками та грамотами за внесок у студентську науку факультету, а також за перемогу в Огляді-конкурсі на кращу кваліфікаційну роботу; Леся Хоменко-Семенова, яка відзначила командирів груп та випускників – учасників Творчого об’єднання студентів та аспірантів
НАУ. Разом з тим, відкрили «капсулу часу», де зачитали мрії і побажання випускників з 1-го курсу.
Свято відвідали і батьки студентів, які також виголосили слова щирої подяки науково-педагогічному складу факультету.
Вручення дипломів супроводжувалося теплими напутніми словами завідувачів випускових кафедр та наставників. Випускники також привітали один одного та зі щирими словами подяки звернулися до рідних кафедр та наставників. І звичайно, не обійшлося без виступів наших талановитих зірок – Юлії Ярошенко подарувала випускникам чудову пісню.
Бажаємо випускникам миру та злагоди, успіхів, професійної самореалізації та високих досягнень!
Ми щиро вдячні адміністрації університету за надану можливість провести це свято.
Дякуємо ЗСУ та всім нашим захисникам за можливість навчати і навчатися, продовжувати життя і вірити у світле майбутнє!
Слава Україні!