Заголовок: Київська влада допоможе студентам-пільговикам оплатити навчання у вишах
Дата: 19/04/2018
URL: https://nau.edu.ua/ua/news/1/4/kiivska-vlada-dopomozhe-studentam-pilgovikam-oplatiti-navchannya-u-vishah.html
==================================================

Київська міська рада надає адресну матеріальну допомогу студентам пільгових категорій з числа киян, для оплати освітніх послуг у вишах денної форми навчання.
Про це йдеться у листі Департаменту соціальної політики Київської міської ради (КМДА), який надійшов на адресу Національного авіаційного університету.
У документі повідомляється таке: «Департамент соціальної політики Київської міської ради (Київської міської державної адміністрації) відповідно до розпорядження виконавчого органу Київської міської ради (Київської міської державної адміністрації) від 13.10.2016 р. № 1015 «Про затвердження Порядку надання адресної матеріальної допомоги студентам з числа дітей-інвалідів, інвалідів, дітей-сиріт, дітей із сімей киян, які загинули або померли внаслідок поранень, каліцтва, контузії чи інших ушкоджень здоров'я, одержаних під час участі у Революції Гідності, та дітей з малозабезпечених сімей на часткову оплату навчання у вищому навчальному закладі за їх вибором» надає адресну матеріальну допомогу студентам пільгових категорій з числа киян, для оплати освітніх послуг денної форми навчання (контрактна основа) у вищих навчальних закладах (незалежно від форми власності)».