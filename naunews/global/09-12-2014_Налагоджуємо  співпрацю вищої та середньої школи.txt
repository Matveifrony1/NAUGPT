Заголовок: Налагоджуємо  співпрацю вищої та середньої школи
Дата: 09/12/2014
URL: https://nau.edu.ua/ua/news/2014/12/nalagodzhuemo-spivpraczyu-vishhoi-ta-serednoi-shkoli.html
==================================================

4 грудня 2014 року доцент кафедри теорії та історії держави і права  Вікторія Череватюк провела зі старшокласниками тернопільських ЗОШ № 4 та № 24 тематичну  бесіду «Вчимося захищати свої права». Це був один із заходів, завдяки якому Юридичний інститут популяризує НАУ, розширює коло своєї співпраці із загальноосвітніми школами, гімназіями, ліцеями у регіонах України.
Дискусія велася навколо ключових питань – взаємозалежність якісної освіти та рівня підготовки школярів, важливість професійного спрямування старшокласників. Були обговорені перспективи співпраці із школами, зокрема проведення спільних заходів та залучення до участі в них як школярів, так і студентів.
На зустрічах були підписані договори про співробітництво між Національним авіаційним університетом та тернопільськими ЗОШ № 4 та № 24.