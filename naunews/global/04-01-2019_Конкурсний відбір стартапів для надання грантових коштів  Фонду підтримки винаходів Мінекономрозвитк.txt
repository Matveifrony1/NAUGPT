Заголовок: Конкурсний відбір стартапів для надання грантових коштів  Фонду підтримки винаходів Мінекономрозвитку
Дата: 04/01/2019
URL: https://nau.edu.ua/ua/news/2019/01/konkursniy-vidbir-startapiv-dlya-nadannya-grantovih-koshtiv-fondu-pidtrimki-vinahodiv-minekonomrozvitku.html
==================================================

Розпочався прийом заявок на участь у конкурсному відборі стартапів для надання грантових коштів Фонду підтримки винаходів відповідно до Постанови КМУ від 20 червня 2018 року №500.  Організатором конкурсу виступає Міністерство економічного розвитку і торгівлі України, Державна інноваційна фінансово-кредитна установа  є оператором Фонду.
Заявки приймаються з 01 січня 2019 року до 31 березня 2019 року за напрямами:
1. Розвиток сучасних інформаційних, комунікаційних технологій, робототехніки;
2. Освоєння нових технологій транспортування енергії, упровадження енергоефективних, ресурсозберігаючих технологій, освоєння альтернативних джерел енергії;
3. Освоєння нових технологій високотехнологічного розвитку транспортної системи, ракетно-космічної галузі, авіа- і суднобудування, озброєння та військової техніки.
Подавши заявку через спеціалізований публічний портал, розробники матимуть можливість взяти участь у конкурсі та отримати двоетапну фінансову грантову підтримку.
Відбір проектів буде прозорим, зрозумілим та справедливим, проводитиметься у 2 етапи. Перший етап передбачає підтримку у формуванні ідеї, створення бізнес-моделі, презентаційних матеріалів та проведення необхідних досліджень; та надаватиме послуг на суму до 500 000 грн. Другий етап є, по суті, формуючим та заключним, адже під час нього винахідник зможе формувати статутний капітал власної компанії, залучивши для нього до 2 млн грн від Держави, в особі  Державної інноваційної фінансово-кредитної установи та інвестора на таку ж суму.
Перші проекти, які отримують грант до 500 тисяч гривень, будуть відібрані вже наприкінці січня 2019 року.
Детальна інформація за посиланням:
https://www.sfii.gov.ua/uk/подати-проект/?fbclid=IwAR0d4mZhRx2xC7bSoZrQ7ChmE6HidiWl8QtpiM2TmWWwUW2TWnI24Lfl1EA