Заголовок: На крилах поезії
Дата: 13/11/2017
URL: https://nau.edu.ua/ua/news/2017/11/na-krilah-poezii.html
==================================================

9 листопада 2017 року Студентська рада Навчально-наукового юридичного інституту провела конкурс творчості «На крилах поезії», приурочений до Дня української мови та писемності.
Свято поезії словами «Поезія – це завжди неповторність…» відкрила директор інституту Ірина Сопілко.  Поетичні рядки геніальної української поетеси Ліни Костенко гармонійно вплелися в музично-поетичну композицію заходу. Протягом двох годин у стінах інституту лунали поезії не лише видатних українських поетів, а й авторські роботи студентів, у яких вони виразили радість, біль, небайдужість до майбутнього нашої держави.
Оцінювало виступи студентів журі у складі директора інституту Ірини Сопілко, голови Всеукраїнської молодіжної громадської організації «Серце до серця» Павла Горіна та заступника голови ППОСА НАУ Єгора Часновського.
Творча боротьба учасників настільки вразила журі, що вони не змогли виділити лише трьох переможців, тому їх стало п'ятеро. Третє місце здобули Владислав Ільченко (ПР-105), Владислава Бурбеза (ПР-201), Юрій Бігіч (ПР-103), друге місце розділили Анна Цезар (ПР-204), Людмила Колісніченко (ПР-103), а перемогу здобула  Анна Поляцко (ПР-201).
Завершився конкурс врученням учасникам дипломів, подяк та солодких подарунків.
Бажаємо учасникам творчого натхнення та нових перемог!