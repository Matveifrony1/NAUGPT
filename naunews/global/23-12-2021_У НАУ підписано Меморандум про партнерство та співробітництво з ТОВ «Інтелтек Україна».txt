Заголовок: У НАУ підписано Меморандум про партнерство та співробітництво з ТОВ «Інтелтек Україна»
Дата: 23/12/2021
URL: https://nau.edu.ua/ua/news/2021/12/u-nau-pidpisano-memorandum-pro-partnerstvo-ta-spivrobitnitstvo-z-tov-inteltek-ukraina.html
==================================================

Сьогодні, між Національним авіаційним університетом в особі першого проректора Рімвідаса Хращевського та Товариством з обмеженою відповідальністю «Інтелтек Україна» в особі генерального директора Романа Афанасьєва, підписано Меморандум про партнерство та співробітництво.
Компанія «Інтелтек Україна» спеціалізується на розробці та впровадженні комплексних проектних рішень у сфері енергоефективного світлодіодного освітлення для промислового, комерційного та муніципального секторів. Має представництва у Німеччині, Польщі, Словаччині, Естонії, Бахрейні та Саудівській Аравії.
Головною метою співпраці є взаємодія, що сприяє вдосконаленню підготовки студентів НАУ у галузях «Електрична інженерія» і «Електроніка та телекомунікації» шляхом розширення практичних умінь та навичок.
Основними напрямками співробітництва визначено:
- розробка та реалізація спільних проектів;
- проведення спільних конференцій, лекцій, семінарів, круглих столів тощо;
- організація та проведення практики для студентів університету та інше.