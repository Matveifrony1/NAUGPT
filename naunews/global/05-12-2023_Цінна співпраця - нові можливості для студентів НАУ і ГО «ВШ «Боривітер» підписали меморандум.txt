Заголовок: Цінна співпраця - нові можливості для студентів: НАУ і ГО «ВШ «Боривітер» підписали меморандум
Дата: 05/12/2023
URL: https://nau.edu.ua/ua/news/2023/12/czinna-spivpratsya-novi-mozhlivosti-dlya-studentiv-nau-i-shkola-boriviter-pidpisali-memorandum.html
==================================================

Ранок 5 грудня розпочали з ініціації важливого проєкту: Голова реорганізаційної комісії НАУ, в.о. ректора Володимир Шульга та Орест Білоус, Голова та співзасновник  «
Боривітер
» підписали меморандум про взаємодію та тісну співпрацю. Захід також відвідав Олександр Мурзін, операційний директор школи. Зустріч модерувала Ксенія Семенова, в.о. проректора з наукової роботи та інноваційного розвитку.
"Радий початку такого важливого спільного проєкту. Впевнений, що ця співпраця має велике майбутнє і буде корисною не тільки для НАУ та Боривітру, а й для країни в цілому. Ми завжди відкриті для ініціатив, компаній та організацій, що мають на меті покращення освіти в цілому, удосконалення затребуваних знань, створення нових напрямів для їх отримання та, відповідно, нових цікавих можливостей для студентів. В свою чергу, ми готові ділитися нашим досвідом та експертизою, створювати всі умови для того, щоб подібні проєкти створювались та розвивались", – зазначив Володимир Шульга в своїй вітальній промові до учасників заходу.
В рамках домовленостей між школою та НАУ – обмінекспертизою та досвідом, спільні спеціалізовані програми навчання та стажування для студентів тощо.
"Основна мета громадської організації «Боривітер» – створення нових та посилення існуючих спроможностей країни, зокрема державних органів, відповідальних за безпеку та оборону. Національний авіаційний університет, що перебуває наразі на етапі великих змін та трансформацій, покликаний стати проривом у розвитку сучасної української освіти, яка, безумовно, буде відігравати важливу роль у всіх сферах нашого життя, у тому числі безпековому. Ми маємо за честь передати університету досвід, знання та найкращі практики у галузі інженерії, безпілотних літальних апаратів та інших напрямах, що підсилять навчальні програми освітнього закладу", – прокоментував Орест Білоус, Голова ГО.
Раніше на офіційних джерелах університету було анонсовано перший захід в рамках співпраці між НАУ та Боривітер, а саме зустріч представників школи зі студентами з метою ознайомлення з можливостями навчання та стажування в школі, а також майбутнього перспективного працевлаштування. Презентація можливостей школи для студентів відбудеться у середу, 13 грудня. Подробиці щодо заходу, а також реєстрація на цю зустріч-знайомство – за
посиланням
.
Слідкуйте за новинами на офіційному сайті НАУ та на
офіційній сторінці університету в Facebook
.
Попереду багато цікавих та важливих анонсів, новин та подій!