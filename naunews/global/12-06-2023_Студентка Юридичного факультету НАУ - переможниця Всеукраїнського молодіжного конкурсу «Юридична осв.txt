Заголовок: Студентка Юридичного факультету НАУ - переможниця Всеукраїнського молодіжного конкурсу «Юридична освіта майбутнього»
Дата: 12/06/2023
URL: https://nau.edu.ua/ua/news/2023/6/studentka-yuridichnogo-fakultetu-nau-peremozhnitsya-vseukrainskogo-molodizhnogo-konkursu-yuridichna-osvita-maybutnogo.html
==================================================

9 червня 2023 року в Міністерстві освіти і науки України відбулося урочисте нагородження переможців Всеукраїнського молодіжного конкурсу «Юридична освіта майбутнього», організованого Радою молодих юристів України спільно з Інститутом політико-правових та релігійних досліджень, Київською Малою академією наук учнівської молоді, Аналітичним центром якості освіти, за сприяння Національного агентства із забезпечення якості вищої освіти та за підтримки Міністерства молоді та спорту України та Міністерства освіти та науки України.
Участь у церемонії нагородження взяло 60 фіналістів, серед яких 30 студентів, які навчаються у закладах вищої освіти України.
За результатами конкурсу студентка Юридичного факультету НАУ Анастасія Тюбай (група ПР-305Б) отримала Диплом І ступеня.
«Я не вдавалася до глибокого аналізу законодавчих проєктів та ініціатив. Писала про те, що турбує особисто і я хотіла, аби мене почули. Моїм завданням було описати прогалини та запропонувати шляхи їх «заповнення». Я не ставила зайняття призового місця в пріоритет, якщо чесно, то я взагалі про це і не думала. Скажу більше, я про це почала думати тільки тоді, коли вже сиділа в залі МОН України і слухала промови членів журі. Пройти в фінал, потрапити в 30, вже було для мене приємністю, адже загальна кількість робіт сягала майже 4000…Перше місце… сказати, що я шокована - не сказати нічого. Дивувати оточуючих - це, звичайно, приємно, але дивувати себе - ось це рівень. Це ще одна ознака того, що я там, де маю бути і рухаюсь в правильному напрямку», поділилась своїми емоціями здобувачка на сторінці у Facebook.
Вітаємо Анастасію з перемогою та бажаємо успіхів та подальших перемог!