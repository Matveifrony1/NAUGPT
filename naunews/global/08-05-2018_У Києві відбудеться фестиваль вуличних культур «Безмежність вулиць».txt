Заголовок: У Києві відбудеться фестиваль вуличних культур «Безмежність вулиць»
Дата: 08/05/2018
URL: https://nau.edu.ua/ua/news/1/5/19-travnya-u-kievi-vidbudetsya-festival-vulichnih-kultur-bezmezhnist-vulits.html
==================================================

19 травня з 10:00 до 22:00 поблизу Арки Дружби Народів (Хрещатий парк) відбудеться Київський фестиваль вуличних культур «Безмежність вулиць». Фестиваль вперше буде проведено у форматі «рівний рівному». Лідери провідних урбан-культур спільно із представниками київської міської влади проведуть масштабне свято, де кожен представник вуличних культур зможе проявити себе у яскравому дійстві, продемонструвати свої індивідуальність, креативність та інші можливості.
Із 10:00 на гостей чекають цікаві показові виступи та змагання у семи дисциплінах: баскетбол 3х3, брейкінг, воркаут, BMX, скейтбордінг, роллерблейдинг, футбольний фрістайл.
О 15:30 розпочнеться основна шоу-програма, яка складатиметься із фінальних ігор і батлів, видовищних конкурсів, виступів найкращих спортсменів та завершиться о 21:00 концертом популярного реп-виконавця Ярмака.
На глядачів фестивалю також чекають креативні фото-зони, майстер-класи, фуд-корти тощо.
Організатор заходу – Київський молодіжний центр. Захід проводиться за підтримки депутата Київської міської ради А. Шлапак, Управління молоді та спорту КМДА.
Вхід безкоштовний.