Заголовок: Відкрито реєстрацію на унікальний курс зі Стратегії інновацій від Павла Шеремети
Дата: 25/03/2024
URL: https://nau.edu.ua/ua/news/2024/3/vidkrito-reestratsiyu-na-unikalniy-kurs-zi-strategii-innovatsiy-vid-pavla-sheremeti.html
==================================================

Запрошуємо всіх охочих долучитись до прослуховування
циклу авторських лекцій
видатного українського топ-менеджера, економіста, екс-міністра економічного розвитку і торгівлі України та засновника Києво-Могилянської бізнес-школи —
Павла Шеремети.
Цикл ексклюзивних авторських лекцій
стане цінним джерелом знань для студентів, аспірантів, викладачів та всіх, хто цікавиться створенням та розвитком інновацій.
Курс складатиметься з
шести лекцій
, що охоплюватимуть широке коло тем, пов’язаних з інноваціями:
5 квітня
— «Інновації як рушій розвитку»;
10 квітня
— «Творче руйнування і неруйнівне творення»;
12 квітня
— «Управління інноваціями на рівні організації»;
17 квітня
— «Суспільні цінності, що стимулюють інновації»;
24 квітня
— «Управління інноваціями на рівні міст і країн»;
3 травня
— «Особистісне лідерство і інновації».
Більш
детальний опис лекцій
можна переглянути
тут
.
Усі лекції
будуть розпочинатися о 13:00
і триватимуть 60 хвилин з подальшою 30-хвилинною дискусією з поважним спікером.
Місце проведення:
Національний авіаційний університет, Факультет міжнародних відносин (7 корпус), ауд. 7.303.
Кількість місць саме в офлайн-форматі участі обмежена, тому потрібно заповнити форму
реєстрації
.
Після заповнення форми, у разі ухвалення заявки, отримаєте офіційне запрошення на вказану вами електронну пошту. Саме за цим запрошенням відбудеться допуск до участі в офлайн-форматі!
Чи означає це, що решта бажаючих залишиться без цінних знань? Аж ніяк! Слідкуйте за подальшими новинами в офіційних соцмережах
НАУ
і
ФМВ
, адже на НАУ-спільноту чекають цікаві подробиці.