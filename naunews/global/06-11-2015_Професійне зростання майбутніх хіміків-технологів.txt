Заголовок: Професійне зростання майбутніх хіміків-технологів
Дата: 06/11/2015
URL: https://nau.edu.ua/ua/news/2015/11/profesijne-zrostannya-majbutnix-ximikiv-texnologiv.html
==================================================

1 листопада 2015 року доцент кафедри іноземних мов і прикладної лінгвістики Навчально-наукового Гуманітарного інституту Наталя Захарчук та студенти напряму навчання «Хімічна технологія» ННІЕБ стали учасниками VIII Міжнародної виставки «Labcomplex. Аналітика. Лабораторія. Біотехнології. Hi-tech», що відбулась у виставковому центрі КиївЕкспоПлаза. Організатори виставки = Національна академія наук України та компанія LMT (Лабораторія маркетингових технологій), що є провідною у сфері організації медичних та фармацевтичних виставок. Це наймасштабніша подія в Україні, в рамках якої представлений увесь спектр обладнання, меблів  і комплекс послуг зі створення та модернізації всіх типів лабораторій різних галузей промисловості, науково-дослідницької сфери та медицини.
Майбутні хіміки-технологи взяли участь у майстер-класах з роботи на новітньому обладнанні, презентаціях обладнання всесвітньовідомих торгових марок для проведення всіх типів лабораторних досліджень, ознайомилися з інноваційними розробками та проектами, отримали професійні консультації провідних українських та закордонних спеціалістів галузі.