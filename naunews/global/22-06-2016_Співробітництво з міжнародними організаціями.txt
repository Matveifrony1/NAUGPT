Заголовок: Співробітництво з міжнародними організаціями
Дата: 22/06/2016
URL: https://nau.edu.ua/ua/news/2016/6/spivrobitnitstvo-z-mizhnarodnimi-organizatsiyami.html
==================================================

17 червня 2016 року у Навчально-науковому Юридичному інституті відбулася зустріч директора Інституту, доктора юридичних наук Ірини Сопілко із представником міжнародної громадської організації HWPL (Республіка Корея) - Марією Захарченко.
Під час зустрічі Марія Захарченко розповіла про основні напрями діяльності міжнародної організації HWPL, яка є найбільшим громадським об’єднанням за мир у всьому світі.  Дана організація докладає величезних зусиль у досягненні вічного миру шляхом активної діяльності у всьому світі. Результатом цієї роботи є підписання Мирних погоджень в різних країнах, відкриття Саміту миру: Всесвітнього Альянсу Релігій, створення Комітету миру HWPL з міжнародного права для розробки Декларації миру та припинення війн, проголошення Декларації миру і припинення війн.
Марія Захарченко зазначила, що сьогодні проводиться активна робота щодо інформування населення світу про проголошення Декларації миру та припинення війн 14 березня 2016 року в Сеульському комплексі COEX (Республіка Корея). Оскільки саме активна участь громадян у всьому світі є вирішальною у досягненні успіху в забезпеченні миру на планеті та ратифікації даної Декларації на території всіх держав.
За підсумками зустрічі прийнято рішення про укладання угоди про співробітництво та запрошено представників міжнародної громадської організації до участі у міжнародних науково-практичних конференціях, які в подальшому будуть проводитися у Навчально-науковому Юридичному інституті НАУ.