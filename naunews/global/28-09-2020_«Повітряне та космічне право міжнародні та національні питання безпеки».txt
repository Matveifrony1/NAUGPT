Заголовок: «Повітряне та космічне право: міжнародні та національні питання безпеки»
Дата: 28/09/2020
URL: https://nau.edu.ua/ua/news/2020/veresen/povitryane-ta-kosmichne-pravo-mizhnarodni-ta-natsionalni-pitannya-bezpeki.html
==================================================

У рамках IX Всесвітнього конгресу «Авіація в XXI столітті» в онлайн-форматі проведено міжнародний симпозіум «Повітряне та космічне право: міжнародні та національні питання безпеки», організований Юридичним факультетом НАУ.
Декан факультету Ірина Сопілко, відкриваючи симпозіум, відзначила важливість наукового опрацювання та обговорення сучасних проблем формування та перспектив розвитку повітряного і космічного права, а також вирішення  питань, пов’язаних з авіаційною безпекою. Президент Академії  кібербезпеки CSA (Грузія) Владімер  Сванадзе звернув увагу на проблеми кібербезпеки у галузі цивільної авіації. Директор Інституту авіаційного, космічного та кіберправа Кельнського Університету (Німеччина) Штефан Хобе окреслив перспективи авіаційної галузі Європи та розповів про можливі сценарії її розвитку після COVID-19.
Під час роботи симпозіуму провідні фахівці в галузі повітряного і космічного права  розглянули питання щодо  спільного  європейського авіаційного простору; інвестиційної  безпеки авіаційних підприємств у сучасних умовах розвитку світової економіки;  відповідальності за авіаційні злочини;  міжнародних та національних  правових стандартів авіаційного розслідування; правового  регулювання державного нагляду (контролю) за господарською діяльністю авіаційних підприємств; юридичних технологій  як інструменту  підвищення безпеки цивільної авіації в умовах боротьби з COVID-2019; юрисдикційного аспекту терористичних ризиків в авіаційній безпеці тощо.