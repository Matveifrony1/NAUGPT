Заголовок: Вітаємо навчальну групу ПР-402 з перемогою у I етапі конкурсу «Найкраща академічна група»!
Дата: 05/04/2017
URL: https://nau.edu.ua/ua/news/2017/4/vitaemo-navchalnu-grupu-pr-402-z-peremogoyu-u-i-etapi-konkursu-naykrashcha-akademichna-grupa.html
==================================================

27 березня 2017 року у Навчально-науковому юридичному інституті проведено І етап конкурсу «Найкраща академічна група». Захід відбувся на виконання наказу в.о. ректора Національного авіаційного університету «Про проведення конкурсу «Найкраща академічна група»» від 24.01.2017 № 024/од, розпорядження директора Навчально-наукового Юридичного інституту «Про проведення І етапу конкурсу «Найкраща академічна група»» від 31.01.2017 № 03/роз та у відповідності до Положення про конкурс «Найкраща академічна група» від 12.12.2008р. № 3138/ст,.
На розгляд конкурсної комісії були подані документи від 15 навчальних груп 2-5 курсів. Критеріями при обранні найкращої академічної групи, відповідно до Положення про конкурс «Найкраща академічна група», стали результати успішності академічних груп за останні 2 семестри навчання, показники відвідування занять, наукова діяльність, участь студентів у культурно-громадському, творчому і спортивному житті університету, сумлінне виконання студентським колективом навчальної дисципліни та відсутність стягнень за порушення Правил внутрішнього розпорядку університету і Правил проживання у гуртожитках.
На підставі розгляду поданих документів конкурсна комісія розподілила місця таким чином: 1 місце – група ПР-402; 2 місце – група ПР-201; 3 місце – група ПР-202.
3 квітня 2017 року директор інституту Ірина Сопілко подякувала студентам групи ПР-402 за їхню активну участь у науковому та культурному житті університету та побажала перемоги у фіналі!
За результатами I етапу конкурсу, група ПР-402 Навчально-наукового юридичного інституту рекомендована до участі у ІІ етапі конкурсу «Найкраща академічна група».