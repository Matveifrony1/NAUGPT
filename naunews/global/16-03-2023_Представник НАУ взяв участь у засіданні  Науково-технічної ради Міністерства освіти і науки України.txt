Заголовок: Представник НАУ взяв участь у засіданні  Науково-технічної ради Міністерства освіти і науки України
Дата: 16/03/2023
URL: https://nau.edu.ua/ua/news/2023/3/predstavnik-nau-vzyav-uchast-u-zasidanni-naukovo-tehnichnoi-radi-ministerstva-osviti-i-nauki-ukraini.html
==================================================

Цього тижня пройшли засідання Науково-технічної ради Міністерства освіти і науки України. Національний авіаційний університет представляла в.о. декана факультету кібербезпеки та програмної інженерії, доктор технічних наук, професор Катерина Нестеренко.
Катерина Нестеренко взяла участь в роботі секції «Інформаційні та комунікаційні технології».
Засідання проводилося у режимі онлайн. В роботі секції учасниками були 8 експертів цього напряму, загалом у роботі Науково-технічної ради взяло участь 46 експертів з різних напрямів («Нові речовини і матеріали», «Інформаційні та комунікаційні технології», «Енергетика та енергоефективність», «Раціональне природокористування», «Науки про життя, нові технології профілактики та лікування найпоширеніших захворювань»).
Були розглянуті звіти наукових керівників про результати виконання у 2021 – 2022 роках державного замовлення на науково-технічні (експериментальні) розробки та науково-технічну продукцію. Усі роботи були гідно презентовані та в результаті затверджені.