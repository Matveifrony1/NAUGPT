Заголовок: НАУ носить вишиванку з гордістю та шаною до традицій
Дата: 17/05/2024
URL: https://nau.edu.ua/ua/news/2024/5/nau-nosit-vishivanku-z-gordistyu-ta-shanoyu-do-traditsiy.html
==================================================

У
Всесвітній день вишиванки
Національний авіаційний університет долучився до флешмобу
«НАУ носить вишиванку»
. Студенти та працівники із задоволенням одягнули свої чудові вишиванки, демонструючи повагу до українських культурних традицій.
Також було організовано фотоконкурс у соціальних мережах,
де учасники ділилися світлинами у вишитих сорочках
. Переможці отримали цінні
сертифікати від магазину сучасного українського одягу MEREZKA
, аби мати змогу поповнити свій вишитий гардероб.
Вишиванка — це не просто елемент національного вбрання, а справжній
витвір народного мистецтва
, що несе глибокий символізм та відображає багатовікову історію українського народу. Одягаючи вишиванку, ми вшановуємо наших пращурів, їхні традиції та цінності, підкреслюючи свою приналежність до величної української культури.
Цей день об’єднує мільйони українців
по всьому світу, які з гордістю одягають вишиті сорочки, демонструючи красу і неповторність наших традицій. Студентство та працівники НАУ гідно долучилися, підтверджуючи, що Україна — це вільна, незалежна і самобутня держава з багатою спадщиною.