Заголовок: Серія зустрічей для майбутніх абітурієнтів на кафедрі авіоніки та систем управління ДУ КАІ
Дата: 09/12/2024
URL: https://nau.edu.ua/ua/news/2024/12/seriya-zustrichey-dlya-maybutnih-abiturientiv-na-kafedri-avioniki-ta-sistem-upravlinnya-du-kai.html
==================================================

02 грудня 2024 року
в Державному університеті «Київський авіаційний інститут» започатковано серію зустрічей з профорієнтації — інтерактивні лекції для майбутніх абітурієнтів КАІ з метою
формування та розвитку розумово-пізнавальних і творчих якостей учнів
, впровадження STEM-освіти в навчальний процес, для того, щоб учні закладів загальної середньої освіти отримували сучасні знання, користувалися новими технологіями та визначилися із подальшим навчанням.
Організатори перших уроків-зустрічей — Навчально-науковий інститут розвитку освіти, який очолює директорка
Лазарєва Галина
, заслужена працівниця освіти України, спільно з Факультетом аеронавігації, електроніки та телекомунікацій, який очолює в.о. декана
Одарченко Роман
, д.т.н., професор.
За ініціативи
Тачиніної Олени
, д.т.н., професорки, завідувачки кафедри авіоніки та систем управління заходи провели у навчально-науковій лабораторії електроніки, яку запустила компанія Ajax Systems, на базі ФАЕТ КАІ.
Під час заходу ознайомитися зі спеціальностями, пов’язаними із електронікою, телекомунікаціями, авіонікою та інтернетом речей, які здобувають студенти ФАЕТ, та на сучасному обладнанні відпрацювати практичну частину — створити власний проєкт «Сенсор освітленості» учням 10 класу технологічного профілю Ліцею № 144 ім. Г. Ващенка м. Києва (директорка
Шпильова Вікторія)
допомагали
Тетяна Соломаха
, старша викладачка кафедри авіоніки та систем управління; студенти 1-2 курсу ФАЕТ.
Підвищуємо інтерес учнів до технічних дисциплін.
Вчитися і перемагати! Вступайте до КАІ на омріяні спеціальності!
До зустрічі в Державному університеті «Київський авіаційний інститут»