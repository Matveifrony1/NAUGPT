Заголовок: Навчальний центр МТО НАУ відзвітував про підготовку авіаційних спеціалістів
Дата: 12/12/2017
URL: https://nau.edu.ua/ua/news/2017/12/navchalniy-tsentr-mto-nau-vidzvituvav-pro-pidgotovku-aviatsiynih-spetsialistiv.html
==================================================

Навчальний центр «Організація з підготовки до технічного обслуговування (МТО НАУ)» Навчально-наукового інституту неперервної освіти НАУ, що сертифікований Державною авіаційною службою України у відповідності до вимог «Правил схвалення організацій з підготовки до технічного обслуговування (Part-147)» у жовтні-листопаді 2017 року провів підготовку авіаційних спеціалістів за програмами, визначеними «Правилами видачі свідоцтв персоналу з технічного обслуговування повітряних суден (Part-66)» для категорії В1 та В2. За відповідним модулем курси успішно пройшли та отримали відповідні сертифікати понад 300 слухачів, які працюють в авіаційній галузі.
До підготовки авіаційних спеціалістів залучалися найдосвідченіші фахівці кафедр Національного авіаційного університету, а саме: Навчально-наукового аерокосмічного інституту, Навчально-наукового інститут аеронавігації та Навчально-наукового інституту комп’ютерних інформаційних технологій.