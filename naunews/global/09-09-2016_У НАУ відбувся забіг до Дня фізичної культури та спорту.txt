Заголовок: У НАУ відбувся забіг до Дня фізичної культури та спорту
Дата: 09/09/2016
URL: https://nau.edu.ua/ua/news/2016/9/u-nau-vidbuvsya-zabig-do-dnya-fizichnoi-kulturi-ta-sportu.html
==================================================

8 вересня 2016 року кафедра фізичного виховання та спортивної підготовки Навчально-наукового Гуманітарного інституту провела пробіг, присвячений Дню фізичної культури та спорту. У змаганні взяли участь близько сотні юнаків і дівчат. Подивитися та показати всій Україні наших спортсменів приїхала знімальна група телеканалу ТРК.
Наталія Турчина, майстер спорту міжнародного класу, кандидат наук з фізичного виховання та спорту, завідуюча кафедри фізичного виховання та спортивної підготовки:
«Як правило, кожен рік на честь цього свята ми проводимо  певні заходи. Цього разу ми запланували легкоатлетичний крос та футбольний матч за участі збірної НАУ та команди іноземного факультету. Учасників нагороджено медалями та грамотами».
Враження від змагань переможців.
Антон Слотін, студент ННАКІ 103 групи, переможець із бігу серед хлопців:
«Бігом займався у Донецьку, не раз вигравав, але у Києві це моя перша медаль. Суперники були сильні, а змагання проведено на високому рівні».
Юлія Сокіл, студентка ННЮІ 104 групи, переможниця з бігу серед дівчат:
«Було дуже важко. Професійно бігом не займаюся, але в школі брала участь у таких заходах. Не очікувала, що зможу перемогти, але вірила в себе до останнього».