Заголовок: Студентка Факультету міжнародних відносин прочитала лекцію для студентів університету Тойо
Дата: 25/10/2024
URL: https://nau.edu.ua/ua/news/2024/10/studentka-fakultetu-mizhnarodnih-vidnosin-prochitala-lektsiyu-dlya-studentiv-universitetu-toyo.html
==================================================

Студентка 4 курсу спеціальності «Міжнародні економічні відносини» ФМВ
Тетяна Недєлькіна прочитала лекцію «Економіка та культура України»
для студентів Університету Тойо (Японія).
Під час англомовної лекції
студенти 2 курсу японського університету дізналися про
важливі аспекти економічного розвитку України та її культурні цінності.
Тетяна Недєлькіна розповіла про
ключові сектори економіки та виклики з якими стикається наша країна під час повномасштабного вторгнення. Вона також обговорила потенціал України для інвестицій, зокрема, під час повоєнної відбудови.
Студенти Університету Тойо дізналися про традиційні українські свята та національні страви. Студентка ФМВ поділилася інформацією про природну красу нашої країни й архітектурні пам'ятки України. Також вона розповіла про символіку українських вишиванок, що викликало великий інтерес у японських студентів.
Наприкінці лекції
студенти Університету Тойо висловили підтримку українським військовим
, розписавши японський прапор теплими словами та побажаннями.
Такі заходи не лише сприяють зміцненню міжнародних відносин, а й
підвищують обізнаність про Україну серед японської молоді
, формуючи позитивний імідж нашої країни на світовій арені.
Завдяки
підписаній Угоді про співпрацю Національного авіаційного університету з Університетом Тойо (Японія)
студенти Факультету міжнародних відносин мають можливість навчатися в Університету Тойо (Японія) упродовж семестру. Студенти ФМВ відвідують академічні курси за звичайним навчальним планом та проходять курси японської мови та культури за програмою Toyo NEST.
Університет Тойо
активно підтримує студентів ФМВ, які навчаються за програмою обміну,
покриваючи витрати на авіабілети, проживання та харчування, а також забезпечуючи доступ до якісного медичного обслуговування.