Заголовок: Збір трудового колективу навчально-наукового Інституту аеронавігації
Дата: 09/09/2015
URL: https://nau.edu.ua/ua/news/2015/9/zbir-trudovogo-kolektivu-navchalno-naukovogo-institutu-aeronavigaczii.html
==================================================

9 вересня 2015 року о 13.30 в актовій залі 1 корпусу відбувся збір трудового колективу навчально-наукового Інституту аеронавігації. Директор НН ІАН Чепіженко В.І. виступив зі звітом про роботу інституту за 2014-2015 н.р. На обговорення з колективом були винесені питання роботи приймальної комісії, профорієнтаційної робота з абітурієнтами, проблем, що виникають під час навчального процесу, стан науково-методичної роботи в ІАН та ін.
Також були представлені результати проекту НН ІАН «Рейтинг викладача» за 3 роки. За результатами навчального року 2014-2015 були визначені та нагороджені грамотами переможці серед викладачів за наступними номінаціями:
1.Кращий професор НН ІАН – Яновський Фелікс Йосипович, д.т.н., проф., зав. кафедри Електроніки;
2. Кращий доцент НН ІАН – Креденцар Світлана Максимівна, к.т.н., доц. кафедри Аеронавігаційних систем;
3. Кращий старший викладач НН ІАН – Антонов Веніамін Валерійович, ст. викладач  кафедри Телекомунікаційних систем;
4. Кращий викладач НН ІАН – Зелінська Наталія Сергіївна, викладач кафедри Авіаційної англійської мови;
5. Кращий асистент НН ІАН – Навроцький Денис Олександрович, асистент кафедри Електроніки.