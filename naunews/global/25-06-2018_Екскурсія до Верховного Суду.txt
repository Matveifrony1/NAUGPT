Заголовок: Екскурсія до Верховного Суду
Дата: 25/06/2018
URL: https://nau.edu.ua/ua/news/1/6/ekskursiya-do-verhovnogo-sudu.html
==================================================

15 червня 2018 року на виконання плану роботи Навчально-наукового юридичного інституту для студентів першого курсу організовано екскурсію до Верховного Суду (Кловського палацу).
Екскурсія мала на меті відзначення 100-річчя з дня утворення Генерального Суду УНР, правонаступником якого є Верховний Суд.
Під час відвідання Кловського палацу, що нині є пам’яткою національного значення, студенти дізналися про структурні перетворення найвищого судового органу та формування нового Верховного Суду, а також ознайомилися з особливостями діяльності Великої Палати у світлі сучасних змін.
Велике враження на першокурсників справив огляд зали Пленумів та конференц-залу, перегляд експозицій Музею Верховного Суду, що охоплюють період від передісторії до новітньої історії Верховного Суду, налічують найважливіші пам’ятки судочинства та історичні документи, фактичні свідчення про шляхи розвитку судоустрою і судочинства в Україні, а також пам’ятні подарунки, що репрезентують відносини з іноземними державами.