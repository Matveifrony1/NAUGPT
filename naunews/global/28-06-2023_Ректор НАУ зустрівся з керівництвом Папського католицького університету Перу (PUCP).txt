Заголовок: Ректор НАУ зустрівся з керівництвом Папського католицького університету Перу (PUCP)
Дата: 28/06/2023
URL: https://nau.edu.ua/ua/news/2023/6/rektor-nau-zustrivsya-z-kerivnitstvom-papskogo-katolitskogo-universitetu-peru-(pucp).html
==================================================

Відвідуючи Папський католицький університет Перу Максим Луцький провів зустріч з його віцепрезиденткою Крістіною Дель Мастро, на якій обидва очільники підтвердили своє бажання налагодити співпрацю й обмін досвідом в галузі наукових досліджень, освіти та академічного розвитку.
Під час зустрічі ректор НАУ та віцепрезидентка PUCP обговорили можливості спільних наукових проектів, студентського обміну, викладацьких програм та інших форм співпраці між двома університетами. Обмінялися ідеями та досвідом в освітній галузі і наголосили на значущості взаємодії між університетами двох країн для підвищення якості освіти та наукових досліджень.
А також, розглянули та погодили текст спільного Меморандуму про співпрацю, який буде підписано найближчим часом.
До обговорення також долучилися провідні фахівці PUCP, серед яких і директор інституту міжнародних відносин Адриана Скалетти Карденас та декани НАУ Юрій Волошин і Віктор Карпов.
Обмін знаннями та досвідом на міжнародному рівні розширює можливості для студентів та викладачів і сприяє взаємному розвитку обох навчальних закладів.