Заголовок: Україна та Конвенція ООН про права дитини
Дата: 02/12/2015
URL: https://nau.edu.ua/ua/news/2015/12/ukraina-ta-konvencziya-oon-pro-prava-ditini.html
==================================================

Протягом листопада 2015 року кафедра цивільного права і процесу у методичному кабінеті Навчально-наукового Юридичного інституту проводила тематичну виставку на тему «Україна та Конвенція ООН про права дитини».
Мета заходу - ознайомити студентів з науковою літературою, в якій досліджено правові стандарти для захисту прав дітей.
Виставка розкрила поняття прав дитини, надала характеристику Конвенції ООН про права дитини, яку умовно поділено на три частини: забезпечення, захист та участь. Також згадано основні документи ООН, які передували Конвенції та мають пряме відношення до дітей. У них відображено важливість сім’ї для гармонійного розвитку дитини, важливість спеціальної охорони та опікування, зокрема належного правового захисту як до народження, так і після нього. Окрім того підкреслюється важливість традиційних і культурних цінностей кожного народу для розвитку дитини.