Заголовок: Демонстрація та випробування безпілотних літальних апаратів
Дата: 03/06/2016
URL: https://nau.edu.ua/ua/news/2016/6/demonstratsiya-ta-viprobuvannya-bezpilotnih-litalnih-aparativ.html
==================================================

Начальник Центрального науково-дослідного інституту озброєння та військової техніки ЗСУ полковник І. Чепков запросив фахівців університету прийняти участь у роботі науково-практичному семінарі «Проблеми питання розвитку безпілотних авіаційних комплексів в інтересах ЗСУ та інших військових формувань з демонстрацією найкращих закордонних та вітчизняних зразків».
Семінар проведен 30 та 31 травня 2016 року на базі Державного науково-випробувального центру ЗСУ м. Чернігів. Перед початком семінару пройшла виставка найсучасніших безпілотників. Близько 20-ти українських виробників привезли до Чернігова кращі зразки цієї техніки. У  перший день НТС (теоретична частина семінару) доповідали представники ЗСУ та розробники БпАК. У другій половині дня з доповіддю «Проектування безпілотних авіаційних систем (досвід НАУ) виступив в.о.ректора університету , науковий керівник напряму БпАК, професор В. Харченко.
Теретичну частину наради закрив із заключним словом Заступник Міністра оборони  генерал-лейтенант І. Павловський.
Другій день (демонстраційні польоти) почався на базі полігону смт.Гончарівське  де за участі Секретаря РНБО України Олександра Турчинова, відбулися демонстрація та випробування безпілотних літальних апаратів, значна частина яких вироблена в Україні,  Фахівці Державного науково-випробуваль-ного центру ЗСУ та обслуги безпілотних авіаційних комплексів провели оцінювання стану та комплектації БпАК, уточнили польотні завдання, передпольотну підготовку, провели наземну перевірку працездатності апаратури БпАК та дали дозвіл здійснювати демонстраційні польоти. Відкрили польоти БпАК університету. За результатами демонстраційних польотів було оцінено функціонування БпАК в умовах постановки завад каналам прийому сигналів СНС, стійкість взаємодії БпАК з наземними пунктами щодо можливості передачі та отримання сигналів (інформації) тощо.
На думку Секретаря РНБО України, у нашої держави немає альтернативи, ніж давати адекватну відповідь агресору, самим розробляючи бойові та розвідувальні безпілотні літальні апарати і комплекси. «Ми вже маємо серійне виробництво тактичних безпілотних комплексів, що здійснюють розвідку та корекцію вогню, але поки відсутнє серійне виробництво бойових безпілотників», - пояснив він. О.Турчинов зазначив, що кілька зразків безпілотників бойового застосування були випробувані сьогодні на полігоні, «найкращі з них будуть доопрацьовані, а їх виробництво поставлене на потік».
http://cheline.com.ua/news/society/u-chernigovi-tayemna-narada-minoboroni-foto-8297
http://cheline.com.ua/news/society/minoboroni-u-goncharivskomu-zapustit-bezpilotniki-video-8431