Заголовок: Науково-практичний семінар «Використання комп’ютерної графіки в підготовці матеріалів з землеустрою та кадастру»
Дата: 25/05/2015
URL: https://nau.edu.ua/ua/news/2015/5/naukovo-praktichnij-seminar-vikoristannya-komp’yuternoi-grafiki.html
==================================================

20 травня 2015 року на кафедрі землеустрою та кадастру Інституту екологічної безпеки пройшов студентський науково-практичний семінар «Використання комп’ютерної графіки в підготовці матеріалів землеустрою та кадастру». Семінар провели викладачі кафедри Олена Бойко  та Віталій Бабій зі студентами 1 курсу напряму підготовки «Геодезія, картографія та землеустрій».
В галузі геодезії, картографії, землеустрою, кадастру, оцінці майна, в геоінформаційних системах управління територіями та прийняття управлінських рішень використовуються цифрові топографічні та картографічні матеріали, створені з використанням  сучасного програмного забезпечення.
Студенти виступили зі змістовними доповідями, в яких розглянули архітектуру графічних робочих станцій, види  комп`ютерної графіки, основи роботи з кольоровими та полутоновими зображеннями, кодування кольору комп`ютером, етапи додрукарської обробки зображень, комп`ютерні шрифти та системи кодування шрифтів, методи ущільнення інформації та формати графічних файлів, способи створення графічних зображень, підготовку до видання та видання графічних матеріалів тощо.
Студенти напряму підготовки «Геодезія, картографія та землеустрій» вже з  першого курсу оволодівають науковими знаннями та практичним досвідом використання сучасних технологій та програмного забезпечення, навчаються працювати в графічних програмах MathCAD, АutoCAD, 3D Max, Photoshop, Illustrator та PowerPoint.
.