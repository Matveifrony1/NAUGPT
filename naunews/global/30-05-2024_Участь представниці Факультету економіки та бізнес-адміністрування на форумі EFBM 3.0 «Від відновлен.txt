Заголовок: Участь представниці Факультету економіки та бізнес-адміністрування на форумі EFBM 3.0 «Від відновлення до зростання»
Дата: 30/05/2024
URL: https://nau.edu.ua/ua/news/2024/5/uchast-predstavnitsi-fakultetu-ekonomiki-ta-biznes-administruvannya-na-forumi-efbm-30-vid-vidnovlennya-do-zrostannya.html
==================================================

22 травня 2024 року
завідувачка кафедри економіки та бізнес-технологій Факультету економіки та бізнес-адміністрування, професорка
Оксана Чумак взяла участь в економічному форумі Forum EFBM 3.0 «Від відновлення до зростання»
. Захід було організовано економічним факультетом Київського національного університету імені Тараса Шевченка.
На дослідницькій секції, присвяченій екологічному менеджменту та підприємництву,
Оксана Чумак презентувала доповідь на тему «Екологічна свідомість споживачів рітейлу»
. Науковці та практики з України та зарубіжних країн представили свої доповіді на актуальні теми зеленого відновлення економіки України з перспективним баченням майбутнього.
Під час форуму відбувся плідний обмін думками,
досвідом, дискусії та зустрічі в колі однодумців — вчених і практиків. Це стало запорукою для подальшої співпраці провідних університетів України у напрямку відновлення та сталого розвитку національної економіки.
Захід став важливою платформою для обговорення нагальних питань екологічної свідомості споживачів,
зеленого підприємництва та сталого розвитку бізнесу в контексті відновлення економіки України після війни.
Учасники форуму мали можливість поділитися своїми ідеями, дослідженнями та практичним досвідом, а також налагодити нові контакти та потенційні партнерства.