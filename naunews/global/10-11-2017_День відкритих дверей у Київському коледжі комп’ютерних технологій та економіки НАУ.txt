Заголовок: День відкритих дверей у Київському коледжі комп’ютерних технологій та економіки НАУ
Дата: 10/11/2017
URL: https://nau.edu.ua/ua/news/2017/11/den-vidkritih-dverey-u-kiivskomu-koledzhi-komp’yuternih-tehnologiy-ta-ekonomiki-nau.html
==================================================

9 листопада 2017 року представники Національного авіаційного університету провели День відкритих дверей для студентів Київського коледжу комп’ютерних технологій та економіки, що є структурним підрозділом НАУ.
Для науковців університету директор В. Параніч провів презентацію навчального закладу, результати якої засвідчили, що коледж є одним із найкращих серед профільних ВНЗ І–ІІІ рівня акредитації.
День відкритих дверей було проведено для 200 студентів-випускників 4 курсу технічних та економічних спеціальностей. Представники навчально-наукових інститутів НАУ презентували освітні програми, навчальну та наукову діяльність, міжнародні проекти та програми, другу вищу освіту, паралельне навчання, доуніверситетську підготовку тощо.
Багато років поспіль випускники коледжів НАУ стають студентами нашого університету, тому актуальним для них було роз’яснення особливостей вступної кампанії–2018: умови вступу на ІІ–ІІІ курс; наявність кафедри військової підготовки; навчання на заочній та дистанційній формах навчання; підготовка до загальнонаціонального ЗНО УЦОЯО; обрахування конкурсного балу; додаткові бали до загального рейтингу вступника; терміни подачі документів; вимоги до вступних іспитів; кількість місць державного замовлення тощо.
Представники Навчально-наукового інституту неперервної освіти та випускових кафедр університету: авіоніки, землеустрою та кадастру, комп’ютерних мультимедійних технологій, авіаційних радіоелектронних комплексів, інженерії програмного забезпечення, фінансів, обліку та аудиту, систем управління літальних апаратів, авіаційних комп’ютерно-інтегрованих комплексів професійно провели День відкритих дверей НАУ на запрошення керівництва коледжу та студентів-випускників.
Натомість, адміністрація коледжу висловила слова щирої вдячності керівництву Національного авіаційного університету за якісну організацію профорієнтаційного заходу та постійну увагу щодо подальшої долі випускників.
Тож бажаємо випускникам Київського коледжу комп’ютерних технологій та економіки НАУ успіхів у навчанні, його успішного закінчення та, звичайно, вподальшому продовжити навчання в нашому Університеті!