Заголовок: Науково-практичний круглий стіл «Актуальні питання приватного права»
Дата: 01/05/2024
URL: https://nau.edu.ua/ua/news/2024/5/naukovo-praktichniy-krugliy-stil-aktualni-pitannya-privatnogo-prava.html
==================================================

17 квітня 2024 року
на Юридичному факультеті проведено науково-практичний круглий стіл
«Актуальні питання приватного права».
Мета проведення заходу
кафедрою цивільного права і процесу— з’ясування проблемних аспектів цивільного, житлового, сімейного, трудового права, права соціального забезпечення та права інтелектуальної власності, а також розроблення пропозицій щодо удосконалення правового регулювання приватноправових відносин та пошук оптимального балансу між вивченням теоретичних основ юриспруденції та застосуванням набутих знань і навичок на практиці.
У роботі науково-практичного круглого столу
взяли участь представники
наукової спільноти та юристи-практики, серед яких:
Максим Самойлов
— доктор філософії права, керівник відділу кадрів компанії «GeoComply»;
Стелла Цибізова
— суддя Полтавського районного суду Полтавської області, тренерка-викладачка Національної школи суддів України;
Максим Ходаківський
— суддя Жовтневого районного суду міста Дніпропетровська, тренер-викладач Національної школи суддів України;
Ольга Аврамова
— к.ю.н., доцентка, провідна наукова співробітниця відділу приватного права та процесу Науково-дослідного інституту приватного права і підприємництва імені академіка Ф. Г. Бурчака НАПрН України;
Тетяна Кириченко
— к.ю.н., доцент кафедри цивільного права та процесу факультету № 6 Харківського національного університету внутрішніх справ;
Сергій Стадніченко
— к.ю.н., адвокат, докторант Національного авіаційного університету; науково-педагогічні працівники та аспіранти Юридичного факультету НАУ.
Учасники
обговорили питання
впровадження європейського досвіду в правове регулювання доменних імен та роль шлюбного договору у формуванні правової сімейної політики. Зазначено, що перед наукою постають нові дослідницькі задачі в умовах воєнного стану в Україні, зокрема, у сфері надання послуг, питанні врегулювання статусу українських мігрантів у Республіці Польща, відшкодування шкоди, завданої фізичним і юридичним особам у результаті збройної агресії рф проти України, встановлення факту проживання однією сім’єю з військовослужбовцем без реєстрації шлюбу тощо.
За результатами проведення круглого столу
відзначено доповіді науковців, які характеризуються високим науково-практичним рівнем та запропоновано підготувати за результатами їх досліджень статті та інші науково-дослідні й навчально-методичні матеріали.