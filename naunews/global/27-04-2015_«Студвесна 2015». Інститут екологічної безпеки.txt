Заголовок: «Студвесна 2015». Інститут екологічної безпеки
Дата: 27/04/2015
URL: https://nau.edu.ua/ua/news/2015/4/studvesna-2015-institut-ekologichnoi-bezpeki.html
==================================================

22 квітня в Центрі культури та мистецтв Національного авіаційного університету відбувся концерт команди Інституту екологічної безпеки у рамках фестивалю «Студентська весна 2015».
1 частина. Три подруги, які живуть разом, їдуть  відпочивати.  Кожна дівчина  має яскраво виражений характер і тому часті сварки між ними – це звичайний процес. На відпочинку кожна дівчина знаходить кавалера, про якого тільки розповідає одна одній. Але виявляється, що це один і той же хлопець, який зустрічався відразу з трьома дівчатами. Кінець історії щасливий – дівчата миряться та продовжують яскравий відпочинок, незважаючи на всі проблеми.
2 частина. Підв’язки до виступів – хлопець на Бродвеї шукає своє шкільне кохання, в цьому йому допомагає не дуже успішний актор, який «заливає» свої невдачі алкоголем. Команда ІЕБ у своїй концертній програмі підготувала: соціальну рекламу про сварки в сім’ї та їх вплив на дітей; вокальний номер дуетом (під супровід гітари та синтезатора); монолог про рокову дівчину; відео про Гаррі Поттера та чаклунський НАУ; хореографічну постановку та стем про друга міліціонера, який попросився посидіти у VIP-камері, але йому довелось самому виконувати роль працівника  правоохоронних органів.
Також на заміну нібито номеру, який злетів, конферансьє запросив із залу бажаючих виступити на сцені ЦКМ і таких виявилося багато. «Червона рута» з масовою постановкою вдалась.
Завершився концерт відеорядом учасників команди. Головна ідея, яку хотів донести ІЕБ – мрії здійснюються, якщо в них вірити.
24 квітня за кубок «Студвесни 2015» змагатиметься команда Гуманітарного інституту. Ласкаво просимо!