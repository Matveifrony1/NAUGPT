Заголовок: Круглий стіл «Аналіз авіаційної транспортної галузі в acguiscommunautaire та законодавстві України»
Дата: 23/10/2017
URL: https://nau.edu.ua/ua/news/2017/10/krugliy-stil-analiz-aviatsiynoi-transportnoi-galuzi-v-acguiscommunautaire-ta-zakonodavstvi-ukraini.html
==================================================

Запрошуємо взяти участь у засіданні круглого столу на тему: «Аналіз авіаційної транспортної галузі в acguiscommunautaire та законодавстві України», що відбудеться 25 жовтня 2017 року о 15-00 на базі Навчально-наукового Юридичного інституту Національного авіаційного університету за адресою: м. Київ, вул. Космонавта Комарова 1, к. 409.
Новий загальнодержавний курс на євроінтеграцію створив умови переходу від пострадянського стереотипу відносин держава-людина як монологу владної вертикалі до повноцінного діалогу рівних суб’єктів. Принципової відмінності цим відносинам надає той факт, що держава набула незвичної поки що для себе сервісної функції. Нова роль органів публічної влади стала сьогодні одночасно і надбанням і втратою, позаяк на практиці маємо як революційні здобутки, так і прорахунки, зумовлені браком досвіду, корупцією та відвертим нігілізмом. Круглий стіл покликаний стати відкритим майданчиком для обговорення стратегічних питань розвитку авіаційної транспортної галузі, забезпечення її ефективного функціонування засобами господарського та  адміністративного права з врахуванням нових умов сучасного демократичного суспільства.
Запрошуємо студентів, аспірантів, викладачів!