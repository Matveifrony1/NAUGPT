Заголовок: На ЮФ НАУ проведено зустріч з роз’яснення основних питань щодо проведення апробаційного ЄДКІ
Дата: 27/09/2023
URL: https://nau.edu.ua/ua/news/2023/9/na-yuf-nau-provedeno-zustrich-z-roz’yasnennya-osnovnih-pitan-shchodo-provedennya-aprobatsiynogo-edki.html
==================================================

22 вересня 2023 року відбулася онлайн зустріч з магістрами ОПП «Правознавство» щодо розв'язання організаційних питань проведення апробаційного Єдиного державного кваліфікаційного іспиту.
Єдиний державний кваліфікаційний іспит за спеціальностями 081 «Право» та 293 «Міжнародне право» на другому (магістерському) рівні вищої освіти є обов’язковим компонентом атестації здобувачів вищої освіти за спеціальностями «Право» та «Міжнародне право», тому постала необхідність провести організаційну зустріч з роз’яснення основних питань пов’язаних з проведенням апробаційного ЄДКІ.
На зустрічі були присутні декан Юридичного факультету НАУ Володимир Нікітін, гарант ОПП Юлія Юринець, заступник декана з навчально-методичної роботи Вадим Вишновецький, заступник декана з навчально-організаційної роботи Ніна Троцюк, завідувач випускової кафедри господарського, повітряного і космічного права Любов Нецька, науково-педагогічні працівники, залучені до процесу проведення апробаційного ЄДКІ та магістри денної та заочної форми навчання.
Здобувачі вищої освіти ознайомились з програмою ЄДКІ та особливостями проведення апробаційного іспиту 28 вересня 2023 року, правилами поводження під час його складання та активно взяли участь в обговоренні ряду проблемних питань.
Керівництвом Юридичного факультету НАУ зазначено, що тестування для здобувачів кожної із зазначених спеціальностей триватиме 180 хвилин. Тест ЄДКІ побудовано з фабул та 120 тестових завдань різних форматів (вибір однієї правильної відповіді із пропонованих чотирьох; вибір трьох правильних відповідей з семи; визначення послідовності/пріоритетності; визначення відповідності). Завдання ЄДКІ розроблено відповідно до програм єдиного державного кваліфікаційного іспиту зі спеціальності «Право» та «Міжнародне право» на другому (магістерському) рівні вищої освіти, затверджених наказом Міністерства освіти і науки України від 08 жовтня 2021 р. № 1076.
Звертаємо увагу, що проведення нормативного (обов’язкового) ЄДКІ планується у листопаді 2023 року.