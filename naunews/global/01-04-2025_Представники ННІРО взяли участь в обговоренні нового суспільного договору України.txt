Заголовок: Представники ННІРО взяли участь в обговоренні нового суспільного договору України
Дата: 01/04/2025
URL: https://nau.edu.ua/ua/news/2025/4/predstavniki-nniro-vzyali-uchast-v-obgovorenni-novogo-suspilnogo-dogovoru-ukraini.html
==================================================

В Українському інституті майбутнього (UIF) відбулася стратегічна експертна дискусія на тему:
«Новий суспільний договір: яким він має бути?».
Навчально-науковий інститут розвитку освіти Київського авіаційного інституту на цьому заході представляла заступниця директора ННІРО
Людмила Лахтіонова.
Експерти зосередили увагу на
фундаментальних питаннях, які постануть перед українським суспільством після завершення війни: моделі співіснування громадян, ціннісні орієнтири, що зможуть об'єднати українців з різних регіонів, та досягнення оптимального балансу між правами й обов'язками громадян і держави.
Ключові питання
дискусії охоплювали:
Як зміниться взаємодія між громадянами та державою після війни?
Які цінності можуть об’єднати українців?
Як досягти балансу між правами та обов’язками суспільства?
Головні
висновки
експертної дискусії:
В молодь потрібно інвестувати. Молоде покоління вже приходить до влади й це буде продовжуватися надалі, оскільки воно більше розуміє тенденції сьогодення.
Молодь — рушійна сила змін: Покоління Z та міленіали прагнуть реформ, але водночас потребують стабільності. Більше довіряють друзям, сім’ї та одноліткам, ніж державним інституціям.
Вплив війни: Громадяни, які повертаються з фронту, мають рішучість змінювати країну.
Реформа державного управління: Система, що залишилася з радянських часів, не відповідає викликам ХХІ століття.
Дискусія надала можливість
почути аргументи провідних фахівців
щодо ключових напрямів трансформації країни, які формуватимуть майбутню модель взаємодії громадян і держави.
Людмила Лахтіонова підкреслила
цінність проведеного заходу як платформи для ефективної комунікації та створення мережі професійних контактів з однодумцями.
Повний запис
онлайн-трансляції доступний на
YouTube каналі
Українського інституту майбутнього.