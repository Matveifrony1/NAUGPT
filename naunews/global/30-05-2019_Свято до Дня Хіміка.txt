Заголовок: Свято до Дня Хіміка
Дата: 30/05/2019
URL: https://nau.edu.ua/ua/news/2019/5/svyato-do-dnya-himika.html
==================================================

Традиційний святковий концерт до Дня хіміка провів Факультет екологічної безпеки, інженерії та технологій.
Студенти й викладачі, учні шкіл та вчителі стали свідками незабутньої події, організованої силами викладачів, студентів і випускників кафедри хімії і хімічної технології та інших кафедр факультету.
Творчі колективи демонстрували на сцені свої номери, в тому числі й видовищні хімічні експерименти, до проведення яких із захопленням долучалася аудиторія
Викладачі та керівництво факультету відзначали активістів цього заходу та переможців Хімічного брейн-рингу, який було проведено за кілька днів до свята.
Запрошуємо всіх на День хіміка в НАУ наступного року!