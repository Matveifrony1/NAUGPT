Заголовок: Аспіранти Юридичного факультету пройшли курс з використання штучного інтелекту
Дата: 20/02/2024
URL: https://nau.edu.ua/ua/news/2024/2/aspiranti-yuridichnogo-fakultetu-proyshli-kurs-z-vikoristannya-shtuchnogo-intelektu.html
==================================================

12 лютого 2024 року
здобувачі третього (наукового) рівня вищої освіти Юридичного факультету —
Олексій Ковтун, Олег Адаменко, Марія Сорока та Владислав Сисак
взяли участь у воркшопі інвестора, підприємця, експерта з питань міжнародних фінансових ринків і криптовалют, фінансового радника, засновника Web3-університету професій майбутнього
Михайла Пацана
на тему
«Using Generative Artificial Intelligence in Everyday Life (Використання генеративного штучного інтелекту в повсякденному житті)»
.
Захід відбувся на міжнародній освітній платформі
Ukrainian Global Faculty
за підтримки
фонду K.FUND Василя Хмельницького
під егідою Міністерства освіти і науки України за грантової підтримки Українського фонду стартапів.
Завдяки участі у курсі, аспіранти здобули практичні навички підготовки навчальних та наукових матеріалів із застосуванням можливостей штучного інтелекту.
Після завершення навчання учасники отримали міжнародні сертифікати про проходження даного курсу.