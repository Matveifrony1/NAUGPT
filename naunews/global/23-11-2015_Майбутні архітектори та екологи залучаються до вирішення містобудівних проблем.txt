Заголовок: Майбутні архітектори та екологи залучаються до вирішення містобудівних проблем
Дата: 23/11/2015
URL: https://nau.edu.ua/ua/news/2015/11/majbutni-arxitektori-ta-ekologi-zaluchayutsya-do-virishennya-mistobudivnix-problem.html
==================================================

17 листопада 2015 р. на кафедрі містобудування Навчально-наукового інституту аеропортів відбулось засідання секції № 1 «Проблема розвитку архітектурного середовища. Містобудування, екологія, територіальне планування. Теорія, методика та практика дизайну» VII міжнародної науково-практичної конференції «Архітектура та екологія» під керівництвом завідувачів кафедри комп’ютерних технологій і дизайну, д.т.н. Ю. Ковальова, кафедри містобудування к.т.н., с.н.с. Г. Агєєвої. Секретар секції – доцент кафедри основ архітектури та дизайна, канд. культурології В. Михалевич.
Було оприлюднено 13 доповідей викладачів та студентів Інституту аеропортів та Інституту екологічної безпеки.
Результати досліджень проблемних питань розвитку та екологізації міського середовища  знайшли відображення в 10 доповідях:
«Залучення природних елементів міста Бережани у формуванні його еколого-рекреаційного середовища» (Є. Запунна);
«Формування системи гармонійного міського середовища Ciutat de les Arts i les Ciències» (Т. Ковтун, Г. Агєєва);
«Екологічне будівництво енергоефективних споруд» (А. Яценко, О. Матвєєва);
«Екоархітектура об’єктів готельного бізнесу» (В. Савченко, Г. Агєєва);
«Екологічність та економічність сфероподібних житлових будинків» (В. Щетінін, Г. Болотов);
«Передумови виникнення малогабаритної архітектури в Україні» (В. Михалевич, М. Кириленко);
«Технології у створенні фонтанів: тенденції розвитку» (Л. Обуховська, В. Бондар);
«Деревина в конструктивних рішеннях, екстер’єрах та інтер’єрах будівель бібліотек» (Д. Васильченко, Г. Агєєва);
«Архітектура гідроелектростанцій в історичному аспекті» (В. Гончар, Л. Бармашина);
«Параметризм як новий стиль у сучасній архітектурі» (І. Гавриленко, Л. Бармашина).
Сучасні технології аеропортобудування, практики зниження техногенного впливу аеропортів на довкілля узагальнені в наступних доповідях:
«Аеропорти майбутнього або основні тенденції взаємодії екології та архітектури»  (А. Волкова, Г. Агєєва);
«Природнє формоутворення в архітектурі  комплекса споруд аеропорта Lyon Saint-Exupéry» (К. Гарбар, Г. Агєєва);
«Будівництво аеропортів на штучно створених островах» (Ю. Джулай, Г. Агєєва).