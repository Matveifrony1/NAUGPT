Заголовок: На ФМВ НАУ пройшла онлайн-зустріч зі студентами – учасниками програми ERASMUS
Дата: 27/09/2023
URL: https://nau.edu.ua/ua/news/2023/9/na-fmv-nau-proyshla-onlayn-zustrich-zi-studentami-–-uchasnikami-programi-erasmus.html
==================================================

Студенти Факультету міжнародних відносин, які будуть навчатися за програмою ERASMUS взяли участь в онлайн зустрічі з деканом факультету Юрієм Волошиним.
Декан привітав учасників програми та відзначив, що участь студентів у ERASMUS є важливим кроком у сприянні міжнародним освітнім можливостям для факультету.
Під час зустрічі обговорили навчання в Гданському університеті, який є партнером програми ERASMUS. Декан пообіцяв і надалі надавати всю необхідну підтримку та допомогу студентам у процесі обміну. Також він звернув увагу на можливість відвідування курсів польської мови на факультеті, що допоможе підвищити рівень мовної підготовки студентів для кращої адаптації в Польщі під час навчання в Гданському університеті.
Юрій Волошин відповів на запитання студентів, що стосувалися навчання та подальшої перспективи розвитку академічної мобільності. Він наголосив, що факультет має намір активно співпрацювати не лише з Гданським університетом, а й створювати нові інтеграційні програми, які будуть розширювати можливості комунікації та роботи з іншими країнами.