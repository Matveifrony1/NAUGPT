Заголовок: Розширено стратегічне коло партнерів за програмою Erasmus+
Дата: 09/09/2020
URL: https://nau.edu.ua/ua/news/2020/veresen/rozshireno-strategichne-kolo-partneriv-za-programoyu-erasmus.html
==================================================

У рамках реалізації програми Erasmus+ за напрямом «Навчальна (академічна) мобільність» для Національного авіаційного університету відкрито нові можливості для співпраці з європейськими університетами на 2020-2021 навчальні роки.
Університетом розпочато співробітництво з Талліннським технічним університетом (Естонія), Політехнічним інститутом Томара (Португалія), Університетом прикладних наук Велика Гориця (Хорватія), Коледжем прикладних наук «Лавослав Ружичка» у Вуковаре (Хорватія), Ескішехірским технічним університетом (Туреччина). Співпраця з цими університетами передбачає організацію взаємного обміну студентами, науково-педагогічними працівниками та адміністративним персоналом за проєктами з міжнародної кредитної мобільності.
Загалом університетом підписано понад 40 чинних угод програми академічних обмінів Erasmus+. Завдячуючи цим угодам, студенти НАУ мають змогу навчатися в університетах Європейського Союзу. А  науково-педагогічні працівники можуть викладати і проходити стажування у двадцяти європейських університетах, зокрема, у Білостоцькому технологічному університеті, Вільнюському технічному університеті Гедиміна, Університеті міста Кадіс.
За консультацією щодо участі в програмах звертайтесь до Сектору академічної мобільності Інституту новітніх технологій та лідерства (каб. 1-224, тел: +38 044 406 70 57).