Заголовок: У КАІ запрацював Інкубатор проєктних менеджерів
Дата: 17/03/2025
URL: https://nau.edu.ua/ua/news/2025/3/u-kai-zapratsyuvav-inkubator-proektnih-menedzheriv.html
==================================================

ДУ КАІ започаткував інноваційний проєкт
«Інкубатор проєктних менеджерів»
, спрямований на підвищення якості та конкурентоспроможності грантових заявок, а також на формування злагоджених проєктних команд. Ця ініціатива є відповіддю на зростаючу потребу в кваліфікованих проєктних менеджерах, здатних ефективно залучати та використовувати грантові ресурси.
Учасники Інкубатора отримають
всебічну підготовку з ключових аспектів проєктного менеджменту: від основ планування та управління ризиками до стратегічного підходу в проєктній діяльності. Особлива увага приділяється таким практичним навичкам, як розробка логіко-структурної матриці проєкту, SMART-оцінка показників та формування конкурентоспроможних проєктних заявок.
Нещодавно в рамках програми
відбулась інформаційна сесія
за участі представників Офісу «Горизонт Європа в Україні» НФДУ. Зустріч виявилась надзвичайно змістовною та продуктивною, давши учасникам інкубатора цінні інсайти щодо можливостей європейського фінансування та специфіки подання заявок.
Заняття проходять двічі на тиждень (вівторок та четвер) у гнучкому форматі, що поєднує онлайн та офлайн навчання. Тривалість занять – від 1,5 до 3 годин.
Для консультацій щодо участі
в програмі можна звертатись до Відділу фандрейзингу і грантів ДУ КАІ:
Петра Савчука
(
petro.savchuk@kai.edu.ua
,
0667892893
) або
Наталії Бідної
(
0638344043
).
Інкубатор проєктних менеджерів КАІ – це інвестиція в майбутній успіх українських проєктів на національному та міжнародному рівнях.