Заголовок: Юриспруденція в сучасному інформаційному просторі
Дата: 01/03/2019
URL: https://nau.edu.ua/ua/news/2019/3/yurisprudentsiya-v-suchasnomu-informatsiynomu-prostori.html
==================================================

Учені, представники дипломатичних структур та юристи-практики з двадцяти п’яти країн світу та дев’ятнадцяти регіонів  України взяли участь у дев’ятій міжнародній науково-практичній конференції «Юриспруденція в сучасному інформаційному просторі», що відбулась в НАУ.
Ректор Володимир Ісаєнко привітав присутніх та зазначив, що кількість учасників з кожним роком збільшується, що говорить про актуальність даної конференції. Він наголосив, що інформаційне суспільство надає освіті іншого значення, принципово змінює акценти технології навчання, висуває до своїх представників вимогу інноваційності і креативності.
Декан Юридичного факультету Ірина Сопілко відзначила, що юристи-науковці та юристи-практики  мають всі необхідні знання і можливості, щоб реалізувати зміни, пов’язані з розвитком інформаційного простору.
Серед почесних гостей конференції Надзвичайний і повноважний посол Литовської  Республіки  в Україні Марюс Януконіс та військовий аташе Посольства Азербайджанської Республіки в Україні Ільгар Агєєв. У своїх виступах дипломати наголосили, що співпраця із посольствами і надалі буде сприяти науковим і освітнім комунікаціям, вільному та безперешкодному  онлайн доступу до наукових та освітніх матеріалів.
У роботі конференції взяли участь провідні вітчизняні та зарубіжні фахівці у сфері права, державні та громадські діячи, керівники та фахівці юридичних установ, судді. Учасники конференції обговорили та визначили  основні напрями та перспективи  розвитку  юридичної науки і практики  в сучасному інформаційному просторі.
Завдяки роботі конференції відбувся конструктивний діалог і обмін досягненнями, що є  важливим кроком на шляху подолання кризових явищ у складний період реформування усіх сфер суспільного життя, який  сприяє  розвитку інформаційного простору.