Заголовок: Студенти НАУ взяли участь у міжнародній онлайн-зустрічі «Друга міжнародна онлайн-програма обміну»
Дата: 05/07/2023
URL: https://nau.edu.ua/ua/news/2023/7/studenti-nau-vzyali-uchast-u-mizhnarodniy-onlayn-zustrichi-druga-mizhnarodna-onlayn-programa-obminu.html
==================================================

20 червня на Факультеті міжнародних відносин НАУ за участі та підтримки Kanda Center for Online Intercultural Exchange (м. Токіо, Японія) пройшов інтернаціональний англомовний захід зі студентами.
Форма проведення заходу була у вигляді міжнародної онлайн зустрічі на тему “Second Online International Exchange Program”/«Друга міжнародна онлайн програма обміну».
Захід було проведено на базі освітньої установи Kanda Institute of Foreign Languages, Японія (м. Токіо), до якої залучилися студенти різних країн, зокрема Україна, Японія, Індонезії, Шрі-Ланки, Індії, Лаосу, Таїланду і Великобританії.
Варто зауважити, що студенти ФМВ проявили активну участь у заході, виступивши з англомовними презентаціями різних напрямів на тему “Cultural Diversity of Ukraine”/»Культурне розмаїття України».
Проведений захід створив позитивну комунікативну атмосферу, був надзвичайно інформативним та корисним для студентів ФМВ НАУ, водночас поєднуючи використання ними академічної англійської мови та формування технік міжкультурної взаємодії для побудови міцних і продуктивних міжнародних зв'язків у своїй майбутній професійній діяльності.