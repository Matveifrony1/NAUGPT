Заголовок: Ректор НАУ Максим Луцький відвідав Факультет комп'ютерних наук та технологій
Дата: 24/07/2023
URL: https://nau.edu.ua/ua/news/2023/7/rektor-nau-maksim-lutskiy-vidvidav-fakultet-kompyuternih-nauk-ta-tehnologiy.html
==================================================

Адміністрація університету на чолі з ректором Максимом Луцьким 24 липня відвідала Факультет комп’ютерних наук та технологій НАУ. До ректора приєднались перший проректор НАУ Олексій Михальченко та проректор з організаційно-правової та безпекової діяльності Анатолій Вельков.
Під час зустрічі декан ФКНТ Сергій Гнатюк представив досягнення та роботу факультету щодо модернізації навчальних і наукових лабораторій у 6 корпусі університету. Ректор оцінив плідну працю згуртованого колективу та підкреслив важливість ФКНТ НАУ для розвитку сучасних комп'ютерних технологій та інформаційних наук.
Окрім цього, на зустрічі були обговорені питання, пов'язані із покращенням інфраструктури та матеріально-технічного забезпечення факультету, використання ліцензійного програмного забезпечення та важливі аспекти підготовки до нового навчального року.
Після зустрічі ректор Максим Луцький висловив слова подяки керівництву ФКНТ за продуктивний та відповідальний підхід до розвитку факультету та його зусилля вдосконалити якість навчання та дослідницьку роботу.
Візит ректора до Факультету комп'ютерних наук та технологій став ще одним кроком у напрямку покращення умов навчання та розвитку ФКНТ НАУ у Національному авіаційному університеті.