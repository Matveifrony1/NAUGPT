Заголовок: НАУ презентує свою діяльність у м. Переяслав-Хмельницькому
Дата: 23/11/2016
URL: https://nau.edu.ua/ua/news/2016/11/nau-prezentue-svoyu-diyalnist-u-m-pereyaslav-hmelnitskomu.html
==================================================

16 листопада 2016 року Інститут доуніверситетської підготовки на запрошення Київського обласного центру зайнятості взяв участь у профорієнтаційному заході «ярмарок професій» для учнів м. Переяслав-Хмельницького. Він проходив на базі Переяслав-Хмельницького міськрайонного центру зайнятості.
Захід відвідали близько 350 учнів 9–11 класів, батьків та вчителів, а саме із ЗНЗ № 1, № 2, № 3, № 4, № 5, № 7, Переяслав-Хмельницької міської гімназії та Міського ліцею-інтернату. Із різноманітних інформаційно-рекламних матеріалів (стендів-банерів НАУ; спецвипуску газети «Авіатор»; буклетів ННІ, ІДП; презентацій та відеоматеріалів) абітурієнти отримали докладну інформацію про історію та сьогодення нашого університету, потужні наукові школи, кваліфікацію фахівців з різних галузей підготовки спеціалістів.
Представники Інститут доуніверситетської підготовки розповіли учням про перспективи навчання в університеті, зокрема про навчання англійською мовою; освітні програми; інформували про кафедру військової підготовки; про можливості, що відкриваються перед студентами щодо їх участі у різноманітних міжнародних освітніх проектах та програмах; наукову діяльність та цікаве і багатогранне дозвілля студентів; реальні можливості проходження практики у провідних та відомих компаніях і підприємствах нашої держави; про перспективи подальшого працевлаштування за обраною спеціальністю.
Випускників цікавила інформація про Правила прийому до ВНЗ України, а також і особливості вступу до НАУ у 2017 році, а саме: інформація про можливість отримання додаткових 10 балів за результатами навчання на підготовчих курсах ІДП; участь у Всеукраїнських олімпіадах університету; вартість навчання; особливості вступу на окремі спеціальності; терміни прийому документів та зарахування; порядок подачі заяв у електронній формі на участь у конкурсному відборі тощо.
Учасники заходу були запрошені на дні відкритих дверей НАУ та ННІ; на екскурсії до університету та зустрічі з відомими науковцями; на навчання на 4-місячних підготовчих курсах ІДП, що розпочнуть роботу з 1 лютого 2017 року, зокрема і дистанційно.
Адміністрація Переяслав-Хмельницького МРЦЗ в особі директора Л. Красової подякувала представникам ІДП за проведення кваліфікованого профорієнтаційного інформування учнівської молоді міста, висловила щирі слова вітання та вдячності керівництву університету та багатотисячному колективу за щорічну участь у «ярмарку професій» та підтримку у вирішенні спільних профорієнтаційних завдань та здійснення допрофесійної підготовки старшокласників.