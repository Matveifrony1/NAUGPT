Заголовок: ДП «Антонов» очолив випускник Національного авіаційного університету
Дата: 01/06/2018
URL: https://nau.edu.ua/ua/news/1/6/dp-antonov-ocholiv-vipusknik-natsionalnogo-aviatsiynogo-universitetu.html
==================================================

Наказом ДК «УкрОборонПром» від 30 травня 2018 року Президентом ДП «АНТОНОВ» призначений Олександр Дмитрович Донець, який раніше займав посаду віце-Президента з виробництва ДП «АНТОНОВ» та в період з 21 до 30 травня тимчасово виконував обов’язки Президента ДП «АНТОНОВ».
Про це повідомляє прес-служба "Антонов" у Facebook.
«В день 72-ої річниці від дня заснування підприємства, 31 травня 2018 року, генеральний директор ДК «Укроборонпром» Павло Букін привітав колектив підприємства та представив нового керівника», - йдеться у повідомленні.
Під час урочистостей з нагоди призначення на посаду О.Д. Донець подякував антоновцям та ДК «УкрОборонПром» за довіру та висловив готовність до продовження плідної взаємодії задля вирішення ключових питань розвитку ДП «АНТОНОВ».
Довідково.
Донець Олександр Дмитрович закінчив у 1988 році Київський інститут інженерів цивільної авіації (нині - Національний авіаційний університет) і розпочав свою трудову діяльність розпочав на ДП "Антонов" на посаді інженера з експлуатації.
У 2014 році став генеральним директором Державного авіаційного підприємства «Україна». З вересня 2015 року по листопад 2016 року - директор авіакомпанії, помічник директора ДП обслуговування повітряного руху України «Украерорух». З грудня 2016 року – віце-президент з виробництва ДП «Антонов».
Донець Олександр Дмитрович народився 4 лютого 1966 року в Києві.
У 1988 році, закінчив Київський інститут інженерів цивільної авіації (нині – Національний авіаційний університет) за спеціальністю «Технічна експлуатація літальних апаратів», розпочав свою трудову діяльність розпочав на ДП «АНТОНОВ» на посаді інженера з експлуатації.
Пройшов шлях до Головного інженера льотно-випробувальної та доводочної бази підприємства. В період з червня 2007 року по жовтень 2008 року очолював роботу Київського авіаційного заводу «Авіант».
У 2014 році – Генеральний директор Державного авіаційного підприємства «Україна».
З вересня 2015 року по листопад 2016 року – Директор авіакомпанії, помічник директора ДП обслуговування повітряного руху України «УКРАЕРОРУХ».
З грудня 2016 року – віце-Президент з виробництва ДП «АНТОНОВ».