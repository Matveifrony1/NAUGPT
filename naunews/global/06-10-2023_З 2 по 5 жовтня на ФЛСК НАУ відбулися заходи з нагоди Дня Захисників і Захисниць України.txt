Заголовок: З 2 по 5 жовтня на ФЛСК НАУ відбулися заходи з нагоди Дня Захисників і Захисниць України
Дата: 06/10/2023
URL: https://nau.edu.ua/ua/news/2023/10/z-2-po-5-zhovtnya-na-flsk-nau-vidbulisya-zahodi-z-nagodi-dnya-zahisnikiv-i-zahisnits-ukraini.html
==================================================

День Захисників та Захисниць України – це День кожного, хто обрав боротьбу за Батьківщину. Сьогодні це свято набуває особливого значення. Українські захисники відстоюють нашу незалежність і суверенітет, борються за вільну Україну.
2 жовтня відбувся вебінар, до якого долучилися студенти ФЛСК та ФКПІ НАУ. Модератором заходу виступила кафедра української мови та культури.
4 жовтня викладачі кафедри історії та документознавства разом зі студентами вшанували пам’ять Героїв хвилиною мовчання та поклали квіти біля Стіни Пам’яті полеглих захисників України в російсько-українській війні.
5 жовтня 2023 року на Факультеті лінгвістики та соціальних комунікацій (ФЛСК) НАУ відбулася зустріч, на якій запрошені гості зі студентами факультету говорили про українських захисників, які боронять нашу землю, про міста-герої, про волонтерів та освітянський фронт, про любов і відданість рідній Батьківщині. Представники Головного управління розвідки розповіли про важливість підтримувати військових тут, тримаючи освітній фронт, навчаючись, досягаючи нових висот, цим самим доводячи усьому світу, хто ми є і що ми непереможні! Про тяжку долю також розповідали… як втратили сина, випускника нашого рідного Національного авіаційного університету. Український військовик, генерал-лейтенант, перший заступник командувача Національної гвардії України, ексвиконувач обов’язків командувача Нацгвардії (2014–2015) Кривенко Олександр Васильович спілкувався зі студентами мовою не просто військового, а й батька військовослужбовців і дідуся. Багато цікавого і важливого дізналися учасники заходу і про воєнні будні, і про все інше.
Дякуємо за участь! Дякуємо за небайдужість! Віримо у наших Захисників!
Слава Україні!