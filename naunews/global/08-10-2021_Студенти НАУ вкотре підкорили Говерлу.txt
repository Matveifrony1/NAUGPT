Заголовок: Студенти НАУ вкотре підкорили Говерлу
Дата: 08/10/2021
URL: https://nau.edu.ua/ua/news/2021/10/studenti-nau-vkotre-pidkorili-goverlu.html
==================================================

З нагоди Всесвітнього дня туризму, який відзначається 27 вересня, студенти та викладачі кафедри міжнародного туризму та країнознавства Факультету міжнародних відносин (ФМВ) Національного авіаційного університету вже 14 рік поспіль підкорюють найвищу точку України – гору Говерла.
Цього року, до Карпат вирушила група з 19 студентів, трьох викладачів кафедри (Леоніла Ткачук, Марина Руднєва та Віктор Сайчук) та незмінного керівника і організатора походів доцента кафедри Сергія Фокіна.
У перший день подорожі було здійснено тренувальний похід, а саме підйом на гору Діл, поблизу Ворохти. А вже 27 вересня, за 2 години 30 хвилин, було подолано висоту у 2061 м – гору Говерлу. Далі маршрут продовжився по Чорногорському хребту і цього дня були підкоренні ще дві вершини: гора Брескул (1911 м) та Пожижевська (1822 м).
Під час подорожі, група відвідала полонину Пожижевську, де знаходиться найвища в Україні сніголавинна метеостанція. Перепочинок поєднали з цікавою міні-екскурсією та розповідями працівника гідрометеослужби про багаторічні спостереження за карпатською погодою.
ФМВ НАУ висловлює щиру вдячність за сприяння та допомогу в організації заходу ректору Національного авіаційного університету Максиму Луцькому.