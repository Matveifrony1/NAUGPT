Заголовок: На факультеті економіки та бізнес-адміністрування провели заходи з нагоди дня Вишиванки.
Дата: 19/05/2023
URL: https://nau.edu.ua/ua/news/2023/5/na-fakulteti-ekonomiki-ta-biznes-administruvannya-proveli-zahodi-z-nagodi-dnya-vishivanki.html
==================================================

18 травня 2023 року викладачі та здобувачі вищої освіти ФЕБА влаштувати інтерактивні, творчі заходи, присвячені вшануванню традицій українського народу, символам нашої Незалежності, стійкості та національної унікальності.
Кафедри маркетингу, економіки та бізнес-технологій ФЕБА організували творчі зустрічі викладачів зі здобувачами, на яких досліджували історію, варіативність, унікальність українського національного одягу.
Так, тематична кураторська година кафедри маркетингу на тему «Народжені в сорочках. Сила і гордість нашої вишиванки» зібрала однодумців.
Вітальні слова проректорки з гуманітарного розвитку та інновацій Світлани Тімкіної, декана ФЕБА Сергія Смерічевського закликали зберігати традиції й незалежність українського народу.
Викладачі кафедри економіки повітряного транспорту зробили креативний відеочелендж, переглянути який можете за
посиланням
.
А кафедра фінансів, обліку та оподаткування ФЕБА оголосила про старт фотоконкурсу (детальніше
за посиланням
), котрий триватиме до 01 червня 2023 року.
Кафедра бізнес-аналітики та цифрової економіки ФЕБА започаткувала фотофлешмоб «НАУвці у вишиванках» у корпоративному Google Classroom.
Вишиванка для українського народу – це одяг, броня для сильної, незламної і незалежної душі нації!!! Тож маємо зберігати й примножувати орнаменти наших традицій, стійкості та віри в Перемогу України!!!