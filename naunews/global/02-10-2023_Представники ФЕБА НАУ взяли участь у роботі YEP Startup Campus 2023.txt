Заголовок: Представники ФЕБА НАУ взяли участь у роботі YEP Startup Campus 2023
Дата: 02/10/2023
URL: https://nau.edu.ua/ua/news/2023/10/predstavniki-feba-nau-vzyali-uchast-u-roboti-yep-startup-campus-2023.html
==================================================

Викладачі кафедри економіки та бізнес-технологій ФЕБА НАУ долучились до Startup Campus 2023 від YEP!
YEP! Startup Campus 2023 – найголовніша подія року для молодих підприємців, мрійників та тих, хто готовий змінювати світ! Два дні та дві локації об’єднують амбітні студентські стартапи та топових представників світової стартап-спільноти, щоб обговорити університетське підприємництво.
27 вересня 2023 року концептуальні питання за цією тематикою піднімав на 4 конференції Startup Campus від YEP перший заступник міністра освіти та науки України Євген Кудрявцев. Поділився досвідом капіталізації співпраці освіти та бізнесу професор Стенфордського університету Беррі Кейтс. Про роль університетів у національній інноваційній екосистемі зазначила Олена Донець, co-founder та CEO Spyre Group.
Також серед спікерів заходу були:
Михайло Федоров, віцепрем'єр-міністр, міністр цифрової трансформації України
Валерія Іонан, заступниця міністра цифрової трансформації України з питань євроінтеграції
Льюїс Шитс, директор Центру підприємництва Чайфеца при Сент-Луїському університеті.
На панельних дискусіях обговорювали напрямки розвитку підприємницької освіти в Україні за різними аспектами. У заході в офлайн-форматі взяли участь завідувач кафедри Оксана Чумак та доцент Вероніка Командровська. До онлайн-трансляції доєднались науково-педагогічні працівники кафедри економіки та бізнес-технологій, а також здобувачі освіти спеціальності 076 «Підприємництво та торгівля».
З повним відео заходу можна ознайомитись за
посиланням
.
Дякуємо стейкхолдерам за професійний розвиток викладачів та студентів!