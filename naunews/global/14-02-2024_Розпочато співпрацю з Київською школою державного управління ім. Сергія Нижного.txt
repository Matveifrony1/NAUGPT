Заголовок: Розпочато співпрацю з Київською школою державного управління ім. Сергія Нижного
Дата: 14/02/2024
URL: https://nau.edu.ua/ua/news/2024/2/rozpochato-spivpratsyu-z-kiivskoyu-shkoloyu-derzhavnogo-upravlinnya-im-sergiya-nizhnogo.html
==================================================

Експертка з питань соціального маркетингу, директорка Київської школи державного управління ім. Сергія Нижного Анна Міщенко відвідала Національний авіаційний університет.
Голова комісії з реорганізації НАУ, в.о. ректора
Володимир Шульга
провів зустріч з
Анною Міщенко
. До обговорень долучився також декан Факультету міжнародних відносин
Юрій Волошин
.
Під час зустрічі сторони обговорили можливі напрями співпраці, зокрема реалізацію спільних наукових проєктів, організацію освітньо-наукових заходів, а також запровадження викладацьких програм. За підсумками переговорів керівники навчальних закладів
підписали Меморандум про співробітництво
.
Крім того, пані Міщенко
провела майстер-клас
для студентів Факультету міжнародних відносин, де розповіла про важливість постійного саморозвитку та необхідність активно заявляти про себе, використовуючи новітні інформаційні ресурси для здобуття знань. Вона наголосила, що головними рисами професіоналізму є скромність, вдячність та амбіційність.
Директорка Київської школи державного управління ім. Сергія Нижного відповіла на численні питання студентів і поділилася історіями, які надихнули її працювати в державному секторі.