Заголовок:Навчально-тренувальний безпілотний літак М-22Д «АЕРОТЕСТЕР»

Дата: ----------
URL: https://nau.edu.ua/ua/menu/science/naukova-robota/naukovi-rozrobki/navchalno-trenuvalniy-bezpilotniy-litak-m-22d-aerotester.html
==================================================
Навчально-тренувальний безпілотний літак М-22Д «АЕРОТЕСТЕР»


 

Призначення та сфера застосування

М-22Д «Аеротестер» - навчально-тренувальне безпілотне повітряне судно призначене для навчання зовнішніх пілотів. Основу розробки складають результати досліджень з навчання зовнішніх пілотів та іншого персоналу для безпілотних літаків ЦА, а також потреба у відносно дешевому засобі підіймання на висоту експериментальних авіаційних приладів та систем. Потенційними користувачами БПС є навчальні підрозділи (FTO) з підготовки зовнішніх пілотів БПС. Послуги від виконання робіт БПС М-22Д «Аеротестер» можуть споживатись організаціями, пов’язаними з підніманням наукових приладів на висоту («літаюча лабораторія»).             

Основні технічні характеристики

Максимальна злітна вага, кг – до 21;максимальна маса корисного навантаження, кг – 8; максимальна швидкість, км/год. – 160; максимальна висота польоту, м – до 5000; тип двигунів – 2Т, ПД, бензиновий; радіус дії, км – 20; тривалість польоту, год. – 1; режими керування – автомат/напівавтомат ; спосіб старту – по-літаковому; посадка – по-літаковому.

Основні переваги

Перевагами М-22Д «Аеротестер» є насамперед повне реальне відтворення польоту двомоторного безпілотного літака, що є привабливим для навчальних авіаційних організацій. При цьому витрата ПММ на польотах нижча в 4-5 разів від реальних зразків БПС. За механізацією крила, рульовими площинами, розташуванням шасі та більшістю систем М-22Д «Аеротестер» повністю відповідає БПС класу «Небесний патруль».         

Стан захисту інтелектуальної власності

Отримано 2 патенти України.

Затребуваність на ринку

Ринок двомоторних навчальних БПС недостатньо розвинутий у зв’язку з початковим    формуванням цивільних авіакомпаній – експлуатантів БПС, а відповідно і відсутністю пропозиції щодо вказаних ПС. Прогноз на поставки М-22Д «Аеротестер» в Україну може складати 5-10 одиниць.      

Стан готовності розробки

Стадія впровадження: дослідна експлуатація.

 

 

 


