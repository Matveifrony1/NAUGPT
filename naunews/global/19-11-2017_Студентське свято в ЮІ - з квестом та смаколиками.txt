Заголовок: Студентське свято в ЮІ - з квестом та смаколиками
Дата: 19/11/2017
URL: https://nau.edu.ua/ua/news/2017/11/studentske-svyato-v-yui-z-kvestom-ta-smakolikami.html
==================================================

У Навчально-науковому юридичному інституті святкування Дня студента є традицією. Студентська рада інституту влаштувала для студентів-юристів незабутній день із музикою, гарячими напоями, солодощами та приємною атмосферою.
17 листопада має особливе значення для студентів всього світу, адже це – Міжнародний день студентів. Це свято зближує та об’єднує молодих людей усього світу, бо це, насамперед, день студентської солідарності, що не має меж та кордонів.
Члени Студентської ради ЮІ в цей чудовий для молоді день підготували не лише смаколики, а й інтелектуальні та спортивні конкурси. Родзинкою свята став квест. Команди отримали завдання та плани щодо їх реалізації. Для виконання завдань команди пройшли нелегкий, але пізнавальний шлях у пошуках правильної відповіді та відповідного місця в першому корпусі Національного авіаційного університету.
Свято Дня студента в Інституті пройшло насичено та весело, адже члени Студентської ради проявили неабияку креативність та організованість у підготовці та проведенні заходу.