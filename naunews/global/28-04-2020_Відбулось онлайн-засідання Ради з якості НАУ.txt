Заголовок: Відбулось онлайн-засідання Ради з якості НАУ
Дата: 28/04/2020
URL: https://nau.edu.ua/ua/news/2020/kopiya-berezen/vidbulos-onlayn-zasidannya-radi-z-yakosti-nau.html
==================================================

Сьогодні  у Національному авіаційному університеті відбулось онлайн-засідання Ради з якості, на якому розглянуто та ухвалено рішення з 17 питань. Участь у засіданні взяли Голова Ради з якості ‒ Володимир Ісаєнко, заступник голови Ради ‒ Оксана Білоус та члени Ради: проректор з наукової роботи, декани факультетів, директори інститутів, завідувачі кафедр, відповідальний секретар приймальної комісії, директор НТБ, завідувач докторантури та аспірантури, начальники відділів та здобувачі вищої освіти.
Ректор Володимир Ісаєнко презентував перспективний план реалізації стратегічних цілей на 2020-2022 рр. який ґрунтується на досягненні ключових показників ефективності університету. Члени Ради з якості голосуванням підтримали пропозицію рекомендувати перспективний план до розгляду на Вченій раді НАУ. Також прийнято за основу запропоновані проєкти «Декларацій про доброчесність» (для студентів та науково-педагогічних працівників відповідно) та запропоновані на затвердження до Вченої ради.
Підтримано поправки, зміни та доповнення до Положення про Раду з якості Національного авіаційного університету, зміни у складі Ради, зміни та доповнення до проєкту Дорожньої карти (план заходів) реалізації стратегії розвитку Національного авіаційного університету до 2030 року.
Заступник голови Ради з якості Оксана Білоус доповіла про результати проведення процедури акредитації освітніх програм для всіх рівнів підготовки здобувачів вищої кваліфікації. Окрема доповідь стосувалась процедур відкриття, призупинення, закриття освітніх програм та внесення до них змін відповідно до нормативних засад, визначених у розробленому Положенні про освітні програми НАУ.
Обговорені та прийняти в цілому: «Положення про освітні програми Національного авіаційного університету», «Положення про рейтингове оцінювання діяльності науково-педагогічного працівника та навчально-наукового структурного підрозділу Національного авіаційного університету».
«Положення про ректорський, директорський (деканський) контроль якості навчання студентів» визнано таким, що втратило актуальність. Тож начальнику навчально-методичного відділу доручено підготувати проєкт наказу про втрату чинності цього положення. А начальнику відділу моніторингу якості вищої освіти розробити інструмент здійснення внутрішнього контролю навчальних досягнень та результатів навчання здобувачів вищої освіти університету.
«Положення про порядок реалізації здобувачами вищої освіти права на вибір навчальних дисциплін» взято за основу. Членам Ради доручено надати зауваження та пропозиції для доопрацювання проєкту. Також прийнято за основу сформований загальноуніверситетський «Каталог дисциплін вільного вибору».
Усі нормативні документи, розглянуті на Раді якості будуть впроваджені наказами ректора, або ж винесені на затвердження Вченої ради НАУ.