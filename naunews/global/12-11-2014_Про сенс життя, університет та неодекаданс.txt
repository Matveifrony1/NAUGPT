Заголовок: Про сенс життя, університет та неодекаданс
Дата: 12/11/2014
URL: https://nau.edu.ua/ua/news/2014/11/pro-sens-zhittya-universitet-ta-neodekadans.html
==================================================

4 листопада 2014 року доцент кафедри соціології Гуманітарного інституту, старший науковий співробітник Інституту вищої освіти НАПН України та афілійований науковий співробітник Центру російських та євразійських досліджень Університету Упсала (Швеція) Сергій Курбатов узяв учать у засіданні дебатного клубу «Оратор і Я» Глухівського Національного педагогічного університету.
Члени дебатного клубу та учасники засідання вважали, що складно охопити за дві години запропоновані теми: від сенсу життя, декадансу і неодекадансу до місії університету з точки зору європейської цінності та поетичної культури хайку. Однак Сергію Курбатову за час, відведений для неформального спілкування за «круглим столом», вдалося пробудити спільне свідоме прагнення до відкриття нового в соціальному оточенні шляхом інформаційно-комунікаційного обміну в заданому напрямку, а саме: пошуковій діяльності через формальні дебати (Британський формат парламентських дебатів) до неформальної дискусії у колі доброзичливих людей, об’єднаних прагненням успішної соціальної актуалізації.
Друга частина засідання була присвячена хайку – унікальній поетичній технології, народженій в Японії у далекому XVI столітті, та успішно адаптованій сучасними поетами, до числа кращих з яких в Україні належить і гість дебатного клубу Сергій Курбатов.