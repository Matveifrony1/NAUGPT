Заголовок: Відбувся День професій з Факультетом аеронавігації, електроніки та телекомунікацій
Дата: 12/03/2024
URL: https://nau.edu.ua/ua/news/2024/3/vidbuvsya-den-profesiy-z-fakultetom-aeronavigatsii-elektroniki-ta-telekomunikatsiy.html
==================================================

У Національному авіаційному університеті
5 березня 2024 року
відбувся
День професій
, організований Навчально-науковим інститутом розвитку освіти спільно з Факультетом аеронавігації, електроніки та телекомунікацій.
Спікерами заходу
стали провідні фахівці факультету:
Роман Одарченко
— доктор технічних наук, професор, в.о. декана ФАЕТ;
Євген Габрусенко
— кандидат технічних наук, доцент, координатор профорієнтаційної роботи ФАЕТ;
Віктор Гнатюк
— кандидат технічних наук, доцент, завідувач кафедри телекомунікаційних та радіоелектронних систем, заступник відповідального секретаря Приймальної комісії.
Учасники онлайн-заходу
дізналися про діяльність
Факультету аеронавігації, електроніки та телекомунікацій, який об’єднує 6 випускових кафедр, 3 конструкторських бюро, 19 лабораторій, у тому числі 2 зі статусом національного надбання України. Факультет готує висококваліфікованих фахівців за пріоритетними для держави
спеціальностями
:
аеронавігаційні системи (що дозволяють визначати координати та траєкторію руху), управління повітряним рухом (авіадиспетчери);
авіоніка (авіаційні цифрові пілотажно-навігаційні комплекси);
системи управління (літакові та наземні);
комп’ютерно-інтегровані комплекси (авіаційного, військового та цивільного призанчення);
електроніка, мікро- та наносистемна техніка, телекомунікаційні системи та мережі, радіоелектронні комплекси;
захист інформації та даних в усіх зазначених системах і комплексах.
Учасники також дізналися про особливості вступу до університету в 2024 році.
Захід модерувала
Тетяна Петровська
, кандидатка педагогічних наук, директорка Центру допрофесійної підготовки та обдарованої учнівської молоді ННІРО  НАУ.  Технічне забезпечення здійснював
Віктор Сімора
,  технік кафедри базових і спеціальних дисциплін ННІРО НАУ.
До онлайн-зустрічі
долучилися учні
9-11 класів зі:
Спеціалізованої школи № 64 м. Києва;
Академічного ліцею № 2 Обухівської міської ради;
Академічного ліцею № 4 Обухівської міської ради Київської області;
Опорного  закладу загальної середньої освіти «Степанський ліцей» Сарненського району Рівненської області;
Учні Вишнівських ліцеїв Бучанського району Київської області.
Дякуємо за сприяння у проведенні заходу —
Оксані Юшко
, директорці СШ № 64 м. Києва;
Вікторії Марченко
, директорці Академічного ліцею № 2 Обухівської міської ради Київської області;
Тетяні Романцовій
, директорці ОЗ ЗСО «Степанський ліцей» Сарненського району Рівненської області.
Шановні абітурієнти! Приєднуйтеся до великої авіаційної родини НАУ! Бажаємо вагомих успіхів і здійснення найкращих планів та мрій!  До зустрічі в Національному авіаційному університеті!
E-mail:
pk@nau.edu.ua, iro@npp.nau.edu.ua
сайт НАУ
сайт ННІРО
Youtube канал Навчально-наукового інституту розвитку освіти