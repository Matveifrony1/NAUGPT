Заголовок: Розширене засідання профкому ППО НАУ
Дата: 04/07/2019
URL: https://nau.edu.ua/ua/news/2019/7/rozshirene-zasidannya-profkomu-ppo-nau.html
==================================================

Відбулось розширене засідання профкому ППО НАУ за участі першого проректора Валерія Козловського та голови Профспілки авіапрацівників України Михайла Козича. На засіданні розглянуто питання про виконання колективного договору НАУ за І півріччя 2019 року.
Голова профспілкового комітету Володимир Гребенніков зазначив, що Колективний договір на 2018 рік було пролонговано на Конференції трудового колективу 18 грудня 2018 року на один рік, тобто на 2019. Володимир Гребенніков повідомив, що профком постійно здійснював контроль за виконанням договору; закцентував увагу на своєчасній виплаті заробітної плати, погодженні робочого часу та видів навчальної роботи, положень про факультети,  питанні охорони праці тощо.
Перший проректор Валерій Козловський під час виступу обговорив питання проведення ремонтних робіт, заробітної плати, роботи житлової комісії, вступної компанії до НАУ. Відповів на запитання голів профспілкових бюро Ольги Манько (КВП), Лідії Світич (ФМВ), Тетяни Левковської (ФТМЛ).
Після обговорення питання порядку денного одноголосно ухвалено рішення про виконання Колективного договору НАУ за І півріччя 2019 року.
Також на засіданні розглянуто й інші питання та заслухано інформацію Михайла Козича про дії Федерації профспілок України та Профспілки авіапрацівників України щодо вирішення актуальних соціальних питань в сучасних умовах.