Заголовок: Національного авіаційного університету став співорганізатором і учасником Всеукраїнського форуму «Суспільство і право»
Дата: 11/10/2021
URL: https://nau.edu.ua/ua/news/2021/10/natsionalnogo-aviatsiynogo-universitetu-stav-spivorganizatorom-i-uchasnikom-vseukrainskogo-forumu-suspilstvo-i-pravo.html
==================================================

Національний авіаційний університет спільно з Асоціацією соціального розвитку через право організували та провели Всеукраїнський форум «Суспільство і право». Участь в заході взяли студенти та викладачі Факультету міжнародних відносин (ФМВ) НАУ.
Метою форуму стало:
- створення нового формату діалогу між трьома гілками влади, науковцями, правниками, представниками громадськості;
- консолідація зусиль задля підвищення соціальної захищеності громадян інструментами правового регулювання;
- підвищення правової культури та розвитку фахової дискусії навколо тематики суспільного розвитку і правових засобів його стимулювання.
З вітальним словом до учасників форуму звернулись: Президент Асоціації соціального розвитку через право Інна Силантьєва; Суддя Шостого апеляційного адміністративного суду Оксана Епель; Голова Касаційного адміністративного суду у складі Верховного Суду Михайло Смокович; заступник міністра освіти України з питань європейської інтеграції Олексій Шкуратов; заступник міністра соціальної політики України з питань європейської інтеграції Ольга Ревук; заступник міністра юстиції України з питань виконавчої служби Андрій Гайченко.
Від імені ректора Національного авіаційного університету Максима Луцького учасників та гостей форуму привітав проректор з наукової роботи Євген Романенко.
У панелі форуму «Соціальна сфера молоді, як фактор розвитку держави» взяли участь декан ФМВ НАУ Юрій Волошин, народний депутат України 8-го скликання, олімпійський призер Денис Силантьєв, народний депутат України IV-VIII скликань, голова організації ГО «Земляцтво-рідний Донбас» Тетяна Бахтеєва та інші почесні гості. Головною темою поточної дискусії стало підвищення соціальних стандартів та розвитку молодіжних проектів.
Також на форумі обговорювали важливі теми сьогодення, як соціальні права та їх захист адміністративним судом, роль медіа у підвищенні соціальних стандартів та правової культури, європейські стандарти соціального розвитку та шлях інтеграції України, питання розвитку України як правової, суверенної й демократичної держави та розбудови довіри всередині українського суспільства.