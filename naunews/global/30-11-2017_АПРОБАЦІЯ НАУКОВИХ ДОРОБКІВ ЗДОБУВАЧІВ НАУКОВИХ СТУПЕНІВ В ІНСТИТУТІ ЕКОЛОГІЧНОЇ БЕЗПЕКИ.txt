Заголовок: АПРОБАЦІЯ НАУКОВИХ ДОРОБКІВ ЗДОБУВАЧІВ НАУКОВИХ СТУПЕНІВ В ІНСТИТУТІ ЕКОЛОГІЧНОЇ БЕЗПЕКИ
Дата: 30/11/2017
URL: https://nau.edu.ua/ua/news/2017/11/aprobacziya-naukovih-dorobkiv-zdobuvachiv-naukovih-stupeniv-v-instituti-ekologichnoi-bezpeki.html
==================================================

В Навчально-науковому інституті Екологічної безпеки на базі кафедри екології спільно з Українським науково-дослідним і навчальним центром хіммотології і сертифікації ПММ і ТР традиційно функціонує постійно-діючий міжкафедральний науково-технічний семінар.
У роботі семінару взяли участь професори О. Запорожець, С. Бойченко, Ю. Білокопитов, В. Ледовських, І. Матвєєва, О. Вовк, доценти А. Гай, Л. Черняк, І. Трофімов, С. Маджд, Л. Павлюх, С. Шаманський та інші.
З доповідями про результати наукових досліджень на здобуття наукового ступеню кандидата технічних наук за спеціальністю 05.17.07 «Хімічна технологія палив та паливно-мастильних матеріалів» у цьому семестрі виступили: Голич Юрій Володимирович з темою "Дослідження неіогенних деемульгаторів різної будови на штучних нафтових емульсіях", Давиденко Олександр Миколайович з темою "Електрохімічна регенерація окиснених вуглеводнів".
Свої результати наукових пошуків з метою здобуття наукового ступеню доктора технічних наук за спеціальністю 05.17.07 «Хімічна технологія палив та паливно-мастильних матеріалів» також представив дисертант Целіщев Олексій Борисович.
Темою його наукових досліджень є "Наукові основи технологій отримання компонентів моторних палив".
Під час такої апробації у вигляді наукової дискусії здобувачі отримали найцінніші поради та рекомендації для подальшого представлення та захисту своїх робіт у спеціалізованій вченій раді.
У добру путь молоді науковці-хіммотологи!