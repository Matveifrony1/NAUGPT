Заголовок: Світові тенденції екологічної безпеки авіаційної та космічної діяльності
Дата: 03/11/2015
URL: https://nau.edu.ua/ua/news/2015/11/svitovi-tendenczii-ekologichnoi-bezpeki-aviaczijnoi-ta-kosmichnoi-diyalnosti.html
==================================================

29 жовтня 2015 року в Навчально-науковому Юридичному інституті проведено науково-практичний круглий стіл на тему: «Світові тенденції екологічної безпеки авіаційної та космічної діяльності».
У його роботі взяли участь: Ярослав Мовчан - Голова національного екологічного центру України, доктор біологічних наук, професор кафедри екології Навчально-наукового інституту Екологічної безпеки НАУ, лауреат Державної премії України в галузі науки і техніки; Дмитро Бугайко - провідний науковий співробітник НАУ, кандидат економічних наук, доцент; Діана Бусуйок - кандидат юридичних наук, науковий співробітник Інституту держави і права ім. В.М. Корецького НАН України; Антон Корнєєв - аспірант Академії праці, соціальних відносин та туризму.
Під час обговорення піднімались актуальні проблеми екологічної безпеки авіаційної та космічної галузі, правового регулювання екологічної безпеки аеропортів, аналіз  проблем співвідношення екологічної та національної безпеки в умовах формування сучасної концепції державотворення.
За результатами роботи круглого столу запропоновано продовжити подальше дослідження актуальних теоретичних питань за обраними напрямками та на підставі отриманих результатів підготувати наукові статті та інші публікації, а отримані висновки, пропозиції, рекомендації втілити у відповідних проектах нормативних актів.