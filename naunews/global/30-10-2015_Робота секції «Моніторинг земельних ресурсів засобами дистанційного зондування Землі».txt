Заголовок: Робота секції «Моніторинг земельних ресурсів засобами дистанційного зондування Землі»
Дата: 30/10/2015
URL: https://nau.edu.ua/ua/news/2015/10/robota-sekczii-monitoring-zemelnix-resursiv-zasobami-distanczijnogo-zonduvannya-zemli.html
==================================================

28 жовтня 2015 р. у рамках IV Всеукраїнської науково-практичної конференції молодих учених і студентів з міжнародною участю «Проблеми  та перспективи розвитку авіації та космонавтики» на кафедрі землеустрою та кадастру Навчально-наукового інституту Екологічної безпеки відбулося засідання секції «Моніторинг земельних ресурсів засобами дистанційного зондування Землі».  Було заслухано 18 наукових доповідей студентів і молодих учених, в яких розглядалися: метрологічне забезпечення дистанційного зондування Землі; основні завдання системи дистанційного моніторингу сільськогосподарських угідь і грунтів на регіональному і локальному рівнях; питання інституційного забезпечення дистанційного зондування Землі в Україні; аспекти дистанційного моніторингу зрошувальних, перезволожених, еродованих земель, геологічних пам´ятників природи; застосування дистанційного зондування Землі при інвентаризації земель; питання оновлення планово-картографічних матеріалів на територію міста з використанням космічних знімків; ефективність моніторингу використання земель м. Києва засобами дистанційного зондування Землі та ін. Учасники конференції продемонстрували високий рівень теоретичної підготовки і вміння застосовувати набуті знання і вміння на практиці.