Заголовок: Юридична освіта в Україні
Дата: 23/04/2015
URL: https://nau.edu.ua/ua/news/2015/4/yuridichna-osvita-v-ukraini.html
==================================================

17 квітня 2015 року асистент кафедри цивільного права і процесу Юридичного інституту Ганна Омельченко провела в СЗШ № 225 м. Києва для учнів випускних класів лекцію на тему «Юридична освіта в Україні».
Ганна Омельченко підкреслила, що юридична освіта є необхідною складовою кожного громадянина держави, адже це один із визначальних чинників стабільної правової системи. Мета Юридичного інституту НАУ - дати учасникам навчально-виховного процесу повноцінні юридичні знання з навчальних дисциплін в обсязі програми, прищепити навички умілого застосування теоретичних положень у ході практичної діяльності.
Старшокласники зацікавилися умовами вступу та навчання в Юридичному інституті і виявили бажання «познайомитися» з інститутом ближче. Зустріч сприяла професійному самовизначенню старшокласників.
Ганна Омельченко запросила учнів на День відкритих дверей Юридичного інституту, який відбудеться 25 квітня 2015 року.