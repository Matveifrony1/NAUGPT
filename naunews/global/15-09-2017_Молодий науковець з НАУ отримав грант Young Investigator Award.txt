Заголовок: Молодий науковець з НАУ отримав грант Young Investigator Award
Дата: 15/09/2017
URL: https://nau.edu.ua/ua/news/2017/9/molodiy-naukovets-z-nau-otrimav-grant-young-investigator-award.html
==================================================

3 8 вересня у Берліні (Німеччина) пройшла Міжнародна конференція з радіоекології та радіоактивності навколишнього середовища. Провідні вчені — радіобіологи, радіоекологи — обговорювали останні дослідження стосовно поведінки техногенних та природних радіонуклідів у навколишньому середовищі, впливу йонізувального випромінювання на біоту, а також оцінювання дозових навантажень та радіаційних ризиків для біоти. Ця тема є вкрай важливою для нашої країни, яка пережила Чорнобильську трагедію.
Цього року організація Young Investigator Award виділила 5 грантів для молодих дослідників з усього світу. Два з них отримали представники України, зокрема, асистент каферди екології НН ІЕБ Андрій Явнюк. Він виступив з доповіддю, що присвячена вивченню ефектів йонізувального опромінення насіннєвого потомства очерету звичайного як типового представника водних екосистем Чорнобильської зони відчуження. Ці дослідження досволяють виявити уразливість середовища до дії низьких доз хронічного опромінення, обгрунтувати підстави для розробки заходів щодо зменшення наслідків радіаційних аварій для водної біоти та вдосконалити систему комплексного радіоекологічного моніторингу забруднених радіонуклідами водойм.