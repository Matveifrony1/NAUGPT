Заголовок: Академічна мобільність в дії
Дата: 07/11/2019
URL: https://nau.edu.ua/ua/news/2019/11/akademichna-mobilnist-v-dii.html
==================================================

У рамках Міжнародної програми академічної мобільності (MEVLANA Exchange Program 2019-2020) завідувач кафедри авіаційної психології Любов Помиткіна та доцентка кафедри української мови та культури Факультету лінгвістики та соціальних комунікацій Надія Сенчило  перебували в Бінгольському університеті (Бінголь, Турецька Республіка).
Представниці ФЛСК презентували закордонним партнерам освітньо-виховну діяльність НАУ,  факультету і своїх кафедр, ознайомилась з Бінгольським університетом, його структурою, навчальною базою та базою практик.
Під час зустрічей з проректором з міжнародних зв’язків Рамазаном Солмазом та професорсько-викладацьким складом Бінгольського університету  обговорено питання майбутньої співпраці, зокрема, щодо обміну викладачами і студентами, підготовки спільних проектів та конференцій тощо.
Любов Помиткіна також провела лекції для студентів Бінгольського університету «Психологія прийняття студентами стратегічних життєвих рішень» та неформальні зустрічі з ними, у ході яких обговорювалися й порівнювалися особливості навчання в університетах. А Надія Сенчило прочитала лекції «Порівняльний аналіз мотивів українських та турецьких народних казок» для студентів 3 курсу кафедри англійської філології та магістрів кафедри фольклористики.
Така форма міжнародної співпраці стала можливою завдяки отриманому гранту від Ради вищої освіти Туреччини, на підставі договору про співробітництво Національного авіаційного університету з Бінгольським університетом.