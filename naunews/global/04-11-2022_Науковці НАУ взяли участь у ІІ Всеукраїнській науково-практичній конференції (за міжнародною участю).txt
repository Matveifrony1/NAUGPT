Заголовок: Науковці НАУ взяли участь у ІІ Всеукраїнській науково-практичній конференції (за міжнародною участю)
Дата: 04/11/2022
URL: https://nau.edu.ua/ua/news/2022/11/fahivtsi-nau-vzyali-uchast-u-mizhnarodniy-ii-vseukrainskiy-naukovo-praktichniy-konferentsii.html
==================================================

27 жовтня 2022 р. в Національному авіаційному університеті відбулася ІІ Всеукраїнська науково-практична конференція «Формування компетентностей обдарованої особистості в системі позашкільної та вищої освіти» / II All-Ukrainian Scientific and Practical Conference (with international participation) «Formation of competencies of gifted individuals in the system of extracurricular and higher education», яка була організована Навчально-науковим інститутом розвитку освіти НАУ.
На конференцію зареєструвалося майже 200 учасників – представники науково-педагогічної та педагогічної спільноти з усієї України та 15 іноземних держав. Взяли участь представники 50 закладів вищої освіти та 33 закладів загальної середньої, професійно-технічної та позашкільної освіти.
Відкрила конференцію модератор - Людмила Лахтіонова, канд. екон. наук, доцент, заступник директора Навчально-наукового інститути розвитку освіти НАУ, яка зауважила, що захід відбувається в умовах війни. Учасники конференції вшанувати загиблих хвилиною мовчання.
З вступним словом виступила голова організаційного комітету конференції, д. пед. н., професор, проректор з міжнародного співробітництва і освіти Національного авіаційного університету Ірина Зарубинська.
На конференції відбулося жваве обговорення, обмін досвідом, передовими методиками та творчим підходом щодо вирішення актуальних проблем формування компетентностей обдарованої особистості в системі позашкільної та вищої освіти.
На пленарному засіданні було заслухано та обговорено 16 ключових доповідей відомих українських та іноземних вчених.
Розпочав пленарне зсідання Гнатюк В.О., канд. тех. наук, доцент, заступник відповідального секретаря Приймальної комісії НАУ, доповіддю на тему «Діяльність НАУ в умовах воєнного стану».
Яан Алвер та Лехте Алвер, канд. екон. наук, доценти Талліннського технологічного університету (м. Таллінн, Естонія) розкрили роль конкурсних навчальних планів, як основу для формування майбутніх компетентних фахівців «А competitive curriculum is the basis for the Formation of future competent specialists»).
З темою «обдаровані та талановиті особистості як найцінніший соціальний капітал суспільства: соціологічний підхід виступила Тахіра Аллахьярова, д. філос. наук, професор, член Правління та керівник відділу аналізу внутрішньої політики Центру соціальних досліджень (м. Баку, Азербайджан).
Тему «Психологічні особливості обдарованої особистості» розкрила Верголяс М.Р., захисник України, доктор біологічних наук,
професор, завідувач лабораторії психофізіологіі праці, гігієни і фізіології змінної праці, ДУ «Інститут медицини праці ім. Ю.І. Кундієва» НАМН України.
Про розвиток необхідних навичок у середній та старшій середній школі Федеративної Республіки Німеччина для підготовки до навчання у вищих навчальних закладах доповіла Світлана Сучкова, кандидат фізико-математичних наук, доцент кафедри, Інтегрована старша середня школа та Європейська державна школа в Берліні (м. Берлін, Федеративна Республіка Німеччина). Співавтором доповідача виступила Олена Сучкова, канд. екон. наук, доцент, представництво ПрАТ «Університет МАУП», Центр дистанційного навчання «Черкаський інститут», м. Київ, Україна.
Ефективність швидкості в управлінні секторами вищої освіти в період кризи розкрив у своїй презентації Мухамед Джаммал, кандидат наук в галузі менеджменту освіти та політики лідерства, член Приймальної комісії, Британський університет у Дубаї (м. Дубай, Об’єднані Арабські Емірати).
Про Європейські стратегії модернізації вищої освіти як промоція кар’єрного розвитку майбутніх фахівців доповіла Супрун Д.М., д. пед. наук, професор кафедри спеціальної психології та медицини факультету спеціальної та інклюзивної освіти Національного педагогічного університету ім. М.П. Драгоманова (м. Київ, Україна).
Велику зацікавленість викликала презентація «Огляд освіти обдарованих/талановитих дітей у Туреччині» Касима Татліліогли, доцента, доктора наук, завідувача кафедри психології, факультет мистецтв і науки Університету Бінгьоль (м. Бінгьоль, Туреччина).
Про дослідження підприємницьких намірів з фасилітації та перепідготовки ветеранів українських військових доповіли Річард Томлінс, к. наук, доцент, Директор Міжнародного Центру Трансформаційного Співробітництва
(ІСТЕ) Університету Ковентрі (Великобританія) та МАЛИНКА О.Я., канд. екон. наук, доцент Івано-Франківського національного технічного університету нафти і газу (м. Івано-Франківськ, Україна).
Роль цифрової компетентності фахівця у сфері кібербезпеки в умовах воєнних загроз розкрила Городянська Л.В., канд. екон. наук, доцент, член- кореспондент АЕН України, провідний науковий співробітник лабораторії фінансового забезпечення військ (сил), Київський національний університет імені Т.Г. Шевченко (м. Київ, Україна).
Методологічні аспекти викладання філософії та її вплив на формування нового мислення зобразила у своєму виступі Нігіна Шермухамедова, д. філос. наук, професор Національного університету Узбекистану (м. Ташкент, Узбекистан).
Про зв’язок між шахами і менеджментом доповіли Арул Сентхіл, доцент, кафедри MBA, Ачарія Бангалор бізнес-щкола ( м. Бангалор, Карнатака, Індія) та Д. Давіндран, доктор філософії, доцент, Коледж Крісту Джаянті (м. Бангалор, штат Карнатака, Індія).
Про науково-дослідну діяльність університетів в умовах війни, окупації та тимчасового переміщення доповіли Сичікова Я.О., д. тех. наук, професор, проректор з наукової роботи, Богданов І.Т., д. пед. наук, професор, ректор, Цибуляк Н.Ю., канд. психол., наук, доцент, Ковачов С.С., наук. співробітник, з Бердянського державного педагогічного університету (м. Бердянськ, Україна).
З доповіддю «Інвестиції в освіту ототожнюються з інвестиціями в людський капітал та сталий розвиток» виступила Шахла Гахраманова, заступник директора бізнес-школи Азербайджанського державного економічного університету (м. Баку, Азербайджан).
З темою «Якість чи кількість: оцінювання здобутих компетентностей під час змішаного навчання» виступив Андрос М.Є., старший викладач Центрального інституту післядипломної освіти ДЗВО «УМО» НАПН України (м. Київ, Україна).
Про розвиток образного мовлення в процесі підготовки та участі у творчих конкурсах доповіла Петровська Т.В., канд. пед. наук, директор Центру допрофесійної підготовки та обдарованої учнівської молоді, Навчально- науковий інститут розвитку освіти НАУ (м. Київ, Україна).
Тетяна Василівна - член Національної спілки письменників України, прочитала власний вірш «ЖИТИ».
За результатами конференції надійшло 60 наукових статей, які будуть включені до електронного наукового журналу «FORMATION OF COMPETENCIES OF GIFTED INDIVIDUALS IN THE SYSTEM OF EXTRACURRICULAR AND HIGHER EDUCATION», який буде подано на отримання міжнародного стандартного номера періодичного видання ISSN (International Standard Serial Number) з присвоєнням цифрового ідентифікатора об’єкта (DOI). Кожен учасник конференції отримає сертифікат.
Наприкінці конференції було представлено кліп патріотичної української пісні SKOFKA «ЧУТИ ГІМН».
Технічний супровід конференції забезпечувала Ольга Бруяка, канд. тех. наук, доцент, завідувачка кафедри базових і спеціальних дисциплін Навчально-наукового Інституту розвитку освіти Національного авіаційного університету.
Організація і проведення міжнародних науково-практичних конференцій за ініціативи Навчально-наукового інституту розвитку освіти сприяє розширенню кола міжнародного наукового співробітництва Національного авіаційного університету, виходу української освіти і науки на світовий рівень.
Героям слава!
Все буде Україна!