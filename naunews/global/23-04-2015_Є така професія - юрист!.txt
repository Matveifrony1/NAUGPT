Заголовок: Є така професія - юрист!
Дата: 23/04/2015
URL: https://nau.edu.ua/ua/news/2015/4/e-taka-profesiya-yurist.html
==================================================

16 квітня 2015 року старший викладач кафедри конституційного та адміністративного права Юридичного інституту Ольга Гусар та студенти 2 курсу Андрій Дмитрієвський та Аліна Шостак провели серед учнів 9-х та 11-х класів СЗШ № 190 м. Києва правовий турнір на тему: «Є така професія – юрист!».
Учні в ігровій формі перевірили свій рівень знань з правознавства та відчули себе в ролі майбутнього правозахисника – юриста.
У процесі проведення турніру наголошено на особливостях професії юриста та зростаючій її престижності та авторитету. Саме юристи, які мають ґрунтовні знання, відповідну професійну підготовку, високу правосвідомість, розуміння своєї відповідальності за долю людей, здатні зміцнювати законність і правопорядок у державі.
Обравши професію юриста, молоді люди зможуть стати всебічно розвинутими особистостями, творчими та діловими людьми.