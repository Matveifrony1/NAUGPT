Заголовок: Легендарна Шара, футбольне поле і надсучасна лаба - студенти і випускники НАУ змагаються за 10 мільйонів гривень на суспільно корисні проекти!
Дата: 24/07/2017
URL: https://nau.edu.ua/ua/news/2017/7/legendarna-shara-futbolne-pole-i-nadsuchasna-laba-studenti-i-vipuskniki-nau-zmagayutsya-za-10-milyoniv-griven-na-suspilno-korisni-proekti.html
==================================================

Уже вдруге представники Національного авіаційного університету подають заявки на участь у Громадському бюджеті міста. Будь-який житель міста може запропонувати проект, що його - за умови підтримки іншими мешканцями - може бути реалізовано бюджету міста. Така система працює в багатьох містах світу. А з минулого року й у Києві. Цього разу на реалізацію проектів виділили 100 мільйонів гривень. А бюджет одного проекту може сягати 2 мільйонів гривень.
Для подачі проектів і голосування адміністрація Києва створила веб-сайт, де розміщені всі проекти і умови конкурсу: gb.kyivcity.gov.ua
Конкурс складається з кількох етапів. Спершу проекти подаються на сайт з описом важливості проекту та бюджетом, цей етап вже пройдено. Потім проекти повинні зібрати електронні підписи, щоби перейти до етапу оцінки проектів експертами. А згодом - у жовтні - на всі проекти чекає фінальне голосування, під час якого кияни визначать проекти, що отримають фінансування.
Студенти НАУ є жителями Києва. Вони можуть подавати проекти і голосувати за проекти. Минулого разу в НАУ переміг проект CleverSpace - освітній простір в бібліотеці. Команда Спейсу зараз отримує техніку, придбану за гроші міського бюджету. Сусідній КПІ подав більше проектів, і нині реалізує лабораторію, скеледром, поле та інші проекти для студентів.
Після успіху Clever Space студенти і випускники НАУ вирішили подати на конкурс більше проектів. Більшість з них знаходиться не в НАУ. Це через те, що тепер проекти для участі в Громадському бюджеті можуть бути реалізовані лише на території комунальної власності (школи, бібліотеки), а НАУ знаходиться в підпорядкуванні держави. Тому було вирішено робити деякі проекти у співпраці з 159 школою. До речі, ця школа має давню історію дружби з НАУ. В її будівництві за ініціативи тодішнього ректора Миколи Голего брав участь Національний авіаційний університет (у той час КІІЦА).
Команда з НАУ подала проекти загальною сумою більше 10 мільйонів гривень. Ці гроші можуть піти на користь студентам і мешканцям всього району тільки якщо за них проголосує багато людей. Проголосувати дуже просто. Треба перейти за посиланням на один з проектів, натиснути кнопку "щоб проголосувати необхідно зареєструватися" і авторизуватися за допомогою системи Приват24 чи іншого банка. Це абсолютно безпечно - авторизація відбувається через банк, сайт Громадського бюджету не отримує жодних банківських даних. Минулого року у безпечності системи переконалися сотні тисяч киян, що брали участь в голосуванні. Є навіть коротка відео-інструкція як голосувати:
https://www.youtube.com/watch?v=-Wr6wAKQQng
Які ж саме проекти подала команда з НАУ?
gb.kyivcity.gov.ua/projects/737
- лабораторія екологічного моніторингу «ЕкоХімБіоЛаб». Тут учні, спільно з студентами та викладачами НАУ, визначатимуть рівень забруднення вод, ґрунту, повітря й основні показники якості продуктів харчування. В НАУ традиційно дуже потужним є Інститут екологічної безпеки. І його студенти зможуть отримати ще одну сучасну лабораторію.
gb.kyivcity.gov.ua/projects/496
- FAB LAB у Відрадному - сучасна лабораторія, де можна створити будь-що. Окремі місця для заняття електронікою, ЧПУ, лазерний різак. Тут можна буде зробити прототип будь-якого винаходу, а також виконувати дійсно практичні курсові і дипломні роботи.
gb.kyivcity.gov.ua/projects/485
- сучасне міні-футбольне поле зі штучним покриттям, що відповідає міжнародним стандартам ФІФА. Зараз студенти НАУ грають у футбол на асфальті або на нерівному грунті - такі умови далекі від ідеалу.
gb.kyivcity.gov.ua/projects/464
- відновлення паркової скульптури, що була зруйнована під час ремонту парку Відрадного. Ті, хто закінчував НАУ, пам'ятають легендарну "Шару". Це не тільки гарний спогад, але витвір паркового мистецтва. Нарешті у нас є шанс її повернути.
gb.kyivcity.gov.ua/projects/874
- музичний фестиваль для студентів НАУ та жителів мікрорайону Відрадний.
Щоб пройти далі у конкурсі ці проекти мають набрати 200 голосів. Завдяки підтримці студентів і працівників НАУ в наступний тур вже пройшло два проекти від університету:
gb.kyivcity.gov.ua/projects/466
- відкритий Простір неформальної освіти.
gb.kyivcity.gov.ua/projects/93
- авіакосмічний клуб.
Дізнатися більше про проекти або долучитися до команди проектів, надати свою експертну думку, можна в групах проектів у ФБ:
https://www.facebook.com/groups/sharaNAU
https://www.facebook.com/groups/footballNAU
https://www.facebook.com/groups/fablabNAU
https://www.facebook.com/groups/ecochembio
https://www.facebook.com/groups/SolomaFestNAU
https://www.facebook.com/groups/kyivaviaclub/
https://www.facebook.com/nauhub/
Анна Панасюк з команди НАУ по проектам Громадського бюджету зауважила "Ми не хочемо закликати до патріотизму. Але від кожного з нас залежить, чи буде футбольне поле, лабораторії та інші корисні речі поруч, чи, як завжди, доведеться їздити по них далеко за межі НАУ і заздрити іншим університетам. Зараз є чудова можливість довести свою любов до університету не тільки селфі на фоні "Я люблю НАУ", а виділивши 5 хвилин свого життя щоб проголосувати за корисні для НАУ проекти".