Заголовок: Літературно-мистецьке свято «Білий голуб» - 2021
Дата: 25/06/2021
URL: https://nau.edu.ua/ua/news/2021/6/literaturno-mistetske-svyato-biliy-golub-2021.html
==================================================

В Інституті розвитку освіти НАУ, 16 червня відбулося літературно-мистецьке свято, за результатами Всеукраїнського поетичного конкурсу «Білий голуб».
Захід проходив в онлайн форматі.
Для гостей пролунали вітальні слова від ректора НАУ Максима Луцького, директора Інституту розвитку освіти НАУ Галини Лазарєвої, завідувача відділу агентства ЮН-ПРЕС Київського палацу дітей та юнацтва Надії Іллюк, секретаря Національної спілки письменників України по роботі з молоддю Юлії Бережко-Камінської.
Голова журі: В.Ф. Василашко, відомий письменник, заслужений журналіст України, учений секретар Товариства «Знання» України.
Члени журі: Т.В. Петровська, модератор заходу, к.пед.н., директор Центру допрофесійної підготовки та обдарованої учнівської молоді ІРО НАУ, член НСПУ; В.В. Нєволов, професор, к.мист., заслужений діяч мистецтв України, член НСПУ; Л.О. Хоменко-Семенова, доцент Факультету лінгвістики та соціальних комунікацій НАУ; О.М. Довгопят, письменниця; Н.В. Кир’ян, письменниця, перекладачка і журналіст.
Альманах «Білий голуб», який презентували на святі, створений із віршів учасників конкурсу з різних областей України, які було зачитано під час свята.
У літературно-мистецькому святі взяли участь науковці та педагогічні працівники НАУ, представники Національної спілки письменників України, представники закладів загальної середньої освіти та позашкільних навчальних закладів, Центральної районної бібліотеки імені М. Некрасова Голосіївського району, Бібліотеки для дітей імені К. Чуковського м. Києва та інші.
Окрасою літературно-мистецького свята стали музичні відеовиступи Борщагівської школи мистецтв Бучанського району Київської області.
Під час відеоконференції прозвучала пісня «Білий голуб» у виконанні Віктора Кавуна, заслуженого артиста України (сл. Т. Петровської, муз. Ю. Васильківського).
Переможці і призери Всеукраїнського поетичного конкурсу «Білий голуб» нагороджені дипломами від ректора НАУ та книжками від НСПУ, Загальноукраїнського центру словникарства та письменників Н.В. Кир’ян, Ю.М. Бережко-Камінської, І.І. Кокуци. Учителі, керівники гуртків і студій відзначені подяками ректора НАУ.
Сердечно вітаємо переможців і учасників конкурсу та наставників-керівників. Бажаємо подальших успіхів, яскравих перемог, натхнення і творчих злетів.