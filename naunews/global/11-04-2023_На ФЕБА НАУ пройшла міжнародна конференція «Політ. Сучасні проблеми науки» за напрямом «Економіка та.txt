Заголовок: На ФЕБА НАУ пройшла міжнародна конференція «Політ. Сучасні проблеми науки» за напрямом «Економіка та бізнес-адміністрування в авіації»
Дата: 11/04/2023
URL: https://nau.edu.ua/ua/news/2023/4/na-feba-nau-proyshla-mizhnarodna-konferentsiya-polit-suchasni-problemi-nauki-za-napryamom-ekonomika-ta-biznes-administruvannya-v-aviatsii.html
==================================================

Протягом трьох днів, 5,6 та 7 квітня 2023 року на факультеті економіки та бізнес-адміністрування (ФЕБА) було проведено наукові зустрічі в рамках ХХІІІ Міжнародної науково-практичної конференції «Політ. Сучасні проблеми науки».
Під керівництвом декана ФЕБА, доктора економічних наук, професора Сергія Смерічевського засідання відбувались за наступними секціями:
- Інструментальний маркетинг та бізнес-технології ( співголови секції: Тетяна Князєва Т.В., д.е.н., професор, завідувачка кафедри маркетингу та Оксана Чумак, д.е.н., доцент, завідувачка кафедри економіки та бізнес-технологій; секретар: Вікторія Хороших, к.держ.упр., доцент).
- Економіка сьогодення: проблеми, пріоритети, перспективи розвитку (голова секції: Наталія Касьянова, д.е.н., професор, завідувач кафедри бізнес-аналітики та цифрової економіки; секретарі: Ганна Тельнова, д.е.н., доц. та Віра Кудлай, к.е.н., доцент).
- Наука і аерокосмічний комплекс у координатах обліку, аудиту, фінансів і кредиту (голова секції: Тетяна Косова, д.е.н., професор, завідувачка кафедри фінансів, обліку та оподаткування; секретар: Олена Рибак, к.е.н., доцент).
На початку засідань секцій з вітальними словами до учасників конференції звертались декан ФЕБА Сергій Смерічевський, заступниці декана ФЕБА Ольга Вовк та Оксана Попович, завідувачки кафедр ФЕБА Тетяна Князєва, Оксана Чумак, Тетяна Косова, Наталія Касьянова, Олена Ареф’єва, а також наукові керівники та гості.
Міжнародна науково-практична конференція «Політ. Сучасні проблеми науки» орієнтована на презентування і апробацію наукових здобутків молодих вчених та здобувачів вищої освіти, тому за 23 роки сформовано традиції доброчесності, високого рівня науковості й поваги до розвитку молодіжної науки.
На засідання конференції за напрямом «Економіка та бізнес адміністрування в авіації» долучились понад 150 учасників, які обговорили проблеми та шляхи рішення економічних, маркетингових, підприємницьких, фінансових викликів.
Дякуємо організаторам та учасникам за розвиток досліджень молодих вчених, здобувачів вищої освіти ФЕБА, збереження наукових традицій НАУ, примноження інтелектуального потенціалу України!