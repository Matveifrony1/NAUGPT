Заголовок: Візит  керівництва Міжнародного університету логістики і транспорту у Вроцлаві
Дата: 23/02/2018
URL: https://nau.edu.ua/ua/news/1/2/vizit-kerivnitstva-mizhnarodnogo-universitetu-logistiki-i-transportu-u-vrotslavi.html
==================================================

21-23 лютого 2018 р. Національний авіаційний університет відвідала делегація з Міжнародного університету логістики і транспорту у Вроцлаві (Польща). До складу делегації ввійшли проректор з наукової роботи університету Зенон Заміар та керівник навчальної частини Тадеуш Попоковський.
Гості ознайомилися з науково-технічною базою університету, провели переговори з в. о. ректора НАУ Володимиром Ісаєнком, проректором з наукової роботи Володимиром Харченком, проректором з перспективного розвитку та адміністрування Ігорем Довбанем, начальником відділу міжнародних зв’язків В’ячеславом Тимохіним та його заступником Дмитром Бугайком, науково-педагогічними працівниками ННІАН, ФЕБА, ФТТ та співробітниками відділу управління інноваційними проектами освіти.
Делегація взяла участь у VIII Міжнародній науково-практичній конференції  «Сучасна університетська правова освіта та наука», яку провів Навчально-науковий юридичний інститут.
У ході переговорів сторони домовились про подальший розвиток спільних освітньо-науково-практичних заходів, серед яких особливе місце посідають Всесвітній Конгрес «Авіація у 21 сторіччі» та святкові заходи з нагоди 85 річчя НАУ; розвиток програм подвійних дипломів та програм мобільності студентів та викладачів, зокрема співпраця за європейською програмою ERASMUS +; налагодження співпраці у започаткуванні консорціумів за проектами програми Горизонт 2020. Жваво обговорювалися перспективні напрямки створення спільних науково-дослідницьких лабораторій та комплекс заходів щодо розвитку міжнародного інформаційно рекламного супроводження вступних кампаній наших університетів у різних країнах світу. Розвиток співпраці триває.