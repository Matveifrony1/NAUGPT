Заголовок: Відкрита лекція Постійного Представника Президента України в АР Крим Бориса Бабіна
Дата: 19/10/2018
URL: https://nau.edu.ua/ua/news/1/10/vidbulasya-vidkrita-lektsiya-postiynogo-predstavnika-prezidenta-ukraini-v-ar-krim-borisa-babina.html
==================================================

17 жовтня 2018 року на базі Навчально-наукового інституту міжнародних відносин Національного авіаційного університету за сприяння кафедри міжнародного права відбулася відкрита лекція професора Бориса Бабіна, Постійного Представника Президента України в Автономній Республіці Крим.
Виступ був присвячений актуальним, для сьогодення України, питанням міжнародного повітряного та морського права у площині його функціонування на території тимчасово окупованої території АР Крим.
Борис Бабін розповів про повноваження і діяльність Представництва, поточну ситуацію на півострові, окреслив основні застосовні нормативно-правові акти та міжнародні документи з питань здійснення авіаперевезень.
Він проаналізував діяльність окупаційної влади в Криму у сфері цивільної авіації та обговорив дієві способи припинення протиправних дій російських авіакомпаній, які здійснюють неправомірні перевезення до Криму, висвітлив механізми фактичної реалізації накладених санкцій за порушення РФ міжнародного права.
Також Постійний Представник навів  фактичні приклади притягнення до відповідальності за порушення чинного законодавства у сфері авіаційного транспорту. На прикладі блокування російського танкера "Механік Погодін" проаналізував застосування положень Закону України "Про санкції".