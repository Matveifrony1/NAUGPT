Заголовок: Вивчаємо історичну спадщину архітектури Києва
Дата: 19/06/2017
URL: https://nau.edu.ua/ua/news/2017/6/vivchaemo-istorichnu-spadshchinu-arhitekturi-kieva.html
==================================================

Студенти ІІ курсу спеціальності 191 «Архітектура та містобудування» під керівництвом викладачів кафедри містобудування Навчально-наукового інституту аеропортів – доцента Віктора Михалевича та асистента Євгенії Запунної – впродовж тижня знайомились з районом забудови сьогоденного центру Києва, що є прикладом поступових змін архітектурних стилів в перебігу кінця ХІХ - початку ХХ століть. Значна частина цього району у свій час отримала назву «Новобудова».
Серед об’єктів дослідження – забудова вулиці Саксаганського, що здебільшого зберегла свій характерний вигляд початку  XX ст., та Великої Васильківської, характерною своїми архітектурними контрастами із забудовою XIX – XXI ст. Складовими забудови є пам’ятники архітектури, історії, культури, серед яких будинок-музей Михайла Старицького, будинок-музей Лесі Українки, будинок-музей Миколи Лисенка, будівля Київського національного академічного театру оперети (в минулому - Троїцький народний дім),  Миколаївський костел тощо.
Студенти мали змогу побачити цікаві рішення архітектурної пластики та декору прибуткових будинків, зразки сполучення сучасної та історичної архітектури.