Заголовок: Студенти ФМВ НАУ зустрілися з директором Дипломатичної академії України імені Г. Удовенка
Дата: 22/09/2023
URL: https://nau.edu.ua/ua/news/2023/9/studenti-fmv-nau-zustrilisya-z-direktorom-diplomatichnoi-akademii-ukraini-imeni-g-udovenka.html
==================================================

Директор Дипломатичної академії України імені Г.Удовенка при Міністерстві закордонних справ Геннадій Надоленко завітав до НАУ привітати студентів ФМВ НАУ з початком нового навчального року завітав на запрошення декана факультету міжнародних відносин НАУ Юрія Волошина .
Під час зустрічі Геннадій Надоленко наголосив на важливості професійної підготовки фахівців-міжнародників, сучасної вимоги ринку праці - необхідності вільного володіння іноземними мовами поряд з фаховими компетентностями, навчання протягом життя як атрибуту кар’єрного зростання.
Магістри освітніх програм факультету отримали відповіді на запитання щодо особливостей проходження стажування і виробничої практики в Дипломатичній академії, перспектив подальшого працевлаштування тощо.
Декан факультету Юрій Волошин наголосив на важливості участі магістрів в науковій діяльності, в міжнародних науково-практичних конференціях, конкурсах, опублікуванні результатів досліджень в наукових фахових виданнях.
Захід вийшов цікавим та продуктивним, а студенти отримали нову порцію мотивації до навчання та саморозвитку.