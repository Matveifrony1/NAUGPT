Заголовок: Туристський пішохідний похід до дня визволення Києва
Дата: 20/11/2015
URL: https://nau.edu.ua/ua/news/2015/11/turistskij-pishoxidnij-poxid-do-dnya-vizvolennya-kieva.html
==================================================

18 листопада 2015 року студенти збірної НАУ зі спортивного туризму під керівництвом доцента кафедри фізичного виховання та спортивної підготовки Навчально-наукового Гуманітарного інституту В. Білецької здійснили спортивний туристський похід місцями бойової слави за маршрутом с. Нові Петрівці – руч. Мощун (Пуща-Водиця) – с. Горенка.
У с. Нові Петрівці знаходиться Музей-заповідник «Битва за Київ 1943 року», що був заснований 20 березня 1945 року на честь перемоги та визволення м. Києва від фашистських загарбників. Його експозиція розповідає про події осені 1943 р., форсування Дніпра і створення Лютізького плацдарму, хід Київської наступальної операції.
Студенти ознайомилися з меморіальним комплексом у центрі села Н. Петрівці; оглянули зразки бойової техніки часів війни; пам'ятник-музей визволителям Києва; діораму «Битва за Київ. Лютізький плацдарм 1943 рік». Подорож алеєю слави надала можливість оглянути 650 метрів ходів сполучення, бліндажі, командно-спостережні пункти командуючого 1-м Українським фронтом генерала армії М. Ватутіна, командуючого 38-ю армією К. Москаленка, члена військової Ради фронту генерал-лейтенанта М. Хрущова, командуючого 3-ю гвардійською танковою армією П. Рибалка.