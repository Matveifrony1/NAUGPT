Заголовок: НАУ довів в суді легітимність нинішньої Вченої ради, законність її утворення та припинення повноважень попереднього складу - рішення суду (оновлено)
Дата: 10/05/2016
URL: https://nau.edu.ua/ua/news/2016/5/nau-doviv-v-sudi-legitimnist-ninishnoi-vchenoi-radi-zakonnist-ii-utvorennya-ta-pripinennya-povnovazhen-poperednogo-skladu-rishennya-sudu.html
==================================================

На тлі активізації дискредитаційної кампанії проти НАУ з боку групи екс-працівників на чолі із Максимом Луцьким, винесено ухвалу суду від 7 квітня 2016 року, щодо відмови повністю в задоволенні позову екс-працівниці університету, гр. Пунди О.В. до НАУ.
Пунда О.В., із залученням в статусі третьої особи гр. Хращевського Р.В., намагалась довести незаконність розпуску попереднього складу Вченої ради, який був сформований із грубими порушеннями законодавства, та, відповідно, нелегітимність нинішнього складу Вченої ради НАУ.
Суд розглянувши аргументи та докази сторін, виніс іменем України, рішення, яким повністю відмовив гр. Пунді О.В. в задоволенні позову. Таким чином, НАУ вчергове довів, що його діяльність несе виключно законний характер і Вчена рада як один із ключових органів управління повністю правомочна в її нинішньому складі.