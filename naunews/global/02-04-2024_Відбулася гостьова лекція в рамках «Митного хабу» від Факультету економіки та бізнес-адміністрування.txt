Заголовок: Відбулася гостьова лекція в рамках «Митного хабу» від Факультету економіки та бізнес-адміністрування
Дата: 02/04/2024
URL: https://nau.edu.ua/ua/news/2024/4/vidbulasya-gostova-lektsiya-v-ramkah-mitnogo-habu-vid-fakultetu-ekonomiki-ta-biznes-administruvannya.html
==================================================

25 березня 2024 року
на Факультеті економіки та бізнес-адміністрування Національного авіаційного університету відбулася гостьова лекція в рамках «Митного хабу».
Організатором заходу
виступила кафедра економіки та бізнес-технологій.
Лекцію на тему
«Визначення країни походження товарів за умов євроінтеграції України»
провела
Тамара Поважук
— керівниця Курсів митних брокерів Асоціації митних брокерів України. Захід відкрив директор АМБУ
Ілля Зібницький
, наголосивши на важливості таких освітніх зустрічей та актуальності обраної тематики в контексті євроінтеграційних процесів в Україні.
Цікава й змістовна лекція викликала жвавий інтерес серед здобувачів вищої освіти
спеціальності
076 «Підприємництво, торгівля та біржова діяльність», освітніх програм «Митна та біржова справа» (бакалаврський рівень) та «Митна діяльність підприємницьких структур» (магістерський рівень). До заходу долучилися студенти усіх курсів, а також викладачі кафедри економіки та бізнес-технологій.
Організація гостьової лекції стала
результатом тісної співпраці
Національного авіаційного університету з Асоціацією митних брокерів України, спрямованої на підвищення якості підготовки майбутніх фахівців у галузі митної справи та поглиблення їхніх професійних знань.
Кафедра економіки та бізнес-технологій ФЕБА НАУ висловлює щиру подяку Асоціації митних брокерів України та особисто
Тамарі Поважук
за змістовну лекцію, яка безумовно стала вагомим внеском у професійний розвиток здобувачів вищої освіти.