Заголовок: Представники Факультету наземних споруд і аеродромів прийняли участь зустрічі Програми USAID АГРО та партнерських університетів
Дата: 26/04/2024
URL: https://nau.edu.ua/ua/news/2024/4/predstavniki-fakultetu-nazemnih-sporud-i-aerodromiv-priynyali-uchast-zustrichi-programi-usaid-agro-ta-partnerskih-universitetiv.html
==================================================

17-18 квітня 2024 року
відбулася
«Річна зустріч Програми USAID АГРО та партнерських університетів»
, організована Програмою USAID з аграрного і сільського розвитку (АГРО). Національний авіаційний університет представляв доцент кафедри аерокосмічної геодезії
Роман Третяк
.
Захід об’єднав представників органів влади, об'єднаних територіальних громад, фахових асоціацій із землеустрою та 18 університетів-партнерів Програми USAID АГРО.
Метою зустрічі було
обговорення питань впровадження сучасних інструментів просторового планування для ефективного управління територіальними громадами.
До діалогу долучилися
урядовці, парламентарі та представники громадського сектору. Університети, в свою чергу, представили свої кейси допомоги громадам у впровадженні кращих світових практик управління земельними ресурсами. Під час заходу учасники також відвідали місто Буча та ознайомилися з проєктами відновлення громади після воєнних руйнувань.
Ця зустріч стала
платформою для обміну досвідом
, налагодження співпраці та пошуку інноваційних рішень у сфері просторового планування та управління територіями. Почута та побачена інформація допоможе університетам-партнерам стати ще ефективнішими консультаційними хабами з просторового планування для громад, що прискорить відновлення України.
Факультет наземних споруд і аеродромів, представлений на заході, відіграє важливу роль у підготовці фахівців з геодезії, землеустрою та управління територіями. Участь у таких заходах дозволяє обмінюватися передовим досвідом та сприяє розвитку освітніх програм відповідно до потреб галузі.