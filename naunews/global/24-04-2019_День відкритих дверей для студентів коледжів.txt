Заголовок: День відкритих дверей для студентів коледжів
Дата: 24/04/2019
URL: https://nau.edu.ua/ua/news/2019/4/den-vidkritih-dverey-dlya-studentiv-koledzhiv.html
==================================================

Випускники Коледжу інженерії та управління, Коледжу інформаційних технологій та землевпорядкування, Київського коледжу комп’ютерних технологій та економіки завітали на День відкритих дверей до Національного авіаційного університету. Захід відбувся за участі представників ректорату, Навчально-наукового інституту інноваційних освітніх технологій, Приймальної комісії, деканів факультетів, завідувачів кафедр, науково-педагогічних працівників. Модератор проекту – директор ННІІОТ Наталія Муранова.
Розпочався День відкритих дверей з виставки-презентації інститутів, факультетів, Приймальної комісії, яка супроводжувалася демонстрацією відеоматеріалів.
Проректор Артур Гудманян привітав гостей та нагородив працівників коледжів Подяками та Грамотами за вагомий особистий внесок у навчання та виховання молоді, за високу якість роботи та зразкове виконання своїх службових обов’язків, багаторічну бездоганну працю. Відзначено викладачів Коледжу інформаційних технологій та землевпорядкування – Олександра Шевченко, Людмилу Незгоду, Антоніну Богінську та Київського коледжу комп’ютерних технологій та економіки – Оксану Михайлову, Надію Заєць, Вікторію Омельченко.
Відповідальний секретар Приймальної комісії Кирило Ніколаєв та заступник директора ННІІОТ Оксана Поліщук презентували випускникам коледжів особливості вступної кампанії 2019 року денної та заочної форм навчання.
Подальше профорієнтаційне консультування абітурієнтів відбулось на базі факультетів, де планують навчатись студенти коледжів.
Сподіваємось, що цей День відкритих дверей допоміг зробити правильний подальший професійний крок у виборі майбутнього. І це – Національний авіаційний університет!