Заголовок: Стандарти професійної підготовки психологів
Дата: 18/12/2015
URL: https://nau.edu.ua/ua/news/2015/12/standarti-profesijnoi-pidgotovki-psixologiv.html
==================================================

14 грудня 2015 року на кафедрі педагогіки та психології професійної освіти Навчально-наукового Гуманітарного інституту відбувся плановий теоретико-методичний семінар «Упровадження стандартів у професійну підготовку практичних психологів». Головна мета - обговорити та проаналізувати професійні та освітні стандарти, конкретизувати вимоги до випускників університету за напрямом «Практична психологія», визначити стратегію оновлення навчальних програм та методик.
Учасниками були співробітники кафедри-організатора, а також почесні гості університету: полковник, к. психол. н., т.в.о. начальника кафедри суспільних наук Гуманітарного інституту Національного університету оборони України Олег Хміляр;  к. психол. н., доцент, професор кафедри загальної та соціальної психології Національної академії внутрішніх справ Олена Іванова.
За результатами обговорення актуальних питань заплановано посилити співпрацю з галузевими фахівцями. Особлива увага була спрямовано на досвід використання ефективних методик та організаційних схем підготовки практичних психологів. Визнано за необхідне проводити відбір найефективніших шляхів підготовки якісних фахівців для подальшого поширення та відображення у програмних документах.