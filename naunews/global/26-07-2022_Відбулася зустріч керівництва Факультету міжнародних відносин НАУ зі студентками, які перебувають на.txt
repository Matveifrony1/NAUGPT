Заголовок: Відбулася зустріч керівництва Факультету міжнародних відносин НАУ зі студентками, які перебувають на стажуванні в EPLO
Дата: 26/07/2022
URL: https://nau.edu.ua/ua/news/2022/7/vidbulasya-zustrich-kerivnitstva-fakultetu-mizhnarodnih-vidnosin-nau-zi-studentkami-yaki-perebuvayut-na-stazhuvanni-v-eplo.html
==================================================

Декан Факультету міжнародних відносин (ФМВ) Національного авіаційного університету Юрія Волошин провів онлайн-зустріч зі студентками факультету, які проходить стажування в Європейській організації публічного права (EPLO). Стажування студентів відбувається у рамках раніше підписаної Угоди про співробітництво між Національним авіаційним університетом та EPLO.
До зустрічі долучилась відповідальна за наукову роботу та міжнародне співробітництво факультету Світлана Лобода.
Під час діалогу студентки ФМВ НАУ Діана Старова (спеціальність «Міжнародні відносини, суспільні комунікації та регіональні студії»), Юлія Фанта (спеціальність «Міжнародне право») та Наталія Калашнікова (спеціальність «Міжнародні економічні відносини») розповіли як відбувається стажування та поділились першими враженнями від роботи в офісі Європейської організації публічного права (Греція, м. Афіни).
Європейська організація публічного права – авторитетна міжнародна організація, якій надано статус спостерігача в Генеральній Асамблеї ООН, Всесвітній організації інтелектуальної власності, Європейській комісії у сфері регулювання публічно-правових відносин, Міжнародній організації праці та Міжнародній організації з міграції. Також Європейська організація публічного права постійно консультує ПАРЄ, Венеціанську комісію, Європейський Суд з прав людини.
У рамках Угоди кожного року викладачі та студенти ФМВ НАУ матимуть змогу проходити стажування в офісі Європейської організації публічного права.