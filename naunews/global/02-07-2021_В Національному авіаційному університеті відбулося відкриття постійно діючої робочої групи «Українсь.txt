Заголовок: В Національному авіаційному університеті відбулося відкриття постійно діючої робочої групи «Українсько-китайський центр інноваційних технологій»
Дата: 02/07/2021
URL: https://nau.edu.ua/ua/news/2021/7/v-natsionalnomu-aviatsiynomu-universiteti-vidbulosya-vidkrittya-postiyno-diyuchoi-robochoi-grupi-ukrainsko-kitayskiy-tsentr-innovatsiynih-tehnologiy.html
==================================================

Сьогодні, ректор НАУ Максим Луцький взяв участь у відкритті постійно діючої робочої групи «Українсько-китайський центр інноваційних технологій».
На заході були присутні: Лі Люмен - Генеральний директор Zhejiang Golden Egg Science and Tecnology, Со., LTD, Ван Дзянмін – Генеральний менеджер Zhejiang Golden Egg Science and Tecnology, Со., LTD та Сюй Ісін - проектний директор Zhejiang Golden Egg Science and Tecnology, Со., LTD,Чан Сі Цо – директор ТОВ «Голден Ег Технолоджі», Богдан Андрющенко - регіональний директор «Zhejiang Golden Egg Science and Tecnology» в Україні, Ірина Зарубинська - проректор з міжнародного співробітництва та освіти, Сергій Юлдашев - проректор з організаційної правової та охоронної діяльності, Олексій Михальченко - директор Навчально-наукового інституту неперервної освіти, Віталій Клобуков - директор центру забезпечення та розвитку інноваційної діяльності.
Через карантинні обмеження частина представників «Zhejiang Golden Egg Science and Tecnology» долучились до заходу онлайн.
З нагоди відзначення 10-ї річниці підписання Спільної декларації про встановлення та розвиток відносин стратегічного партнерства між Україною та Китайською Народною Республікою, що була підписана 20 червня 2011 року, на виконання домовленостей, досягнутих у ході четвертого засідання Комісії зі співробітництва між Урядом України та Урядом Китайської Народної Республіки 23 грудня 2020 та в рамках Меморандуму про стратегічне партнерство в галузі інноваційної діяльності № 41-2017/217-СН від 07.11.2017 між Національним авіаційним університетом та Товариством з обмеженою відповідальністю «Zhejiang Golden Egg Science and Tecnology» у НАУ відкрито постійно діючу робочу групу.
Стратегічною метою робочої групи є створення платформи для ведення спільної міжнародної науково-дослідницької роботи, розвитку освітньої інноваційної діяльності для досягнення взаємовигідних результатів та зміцнення науково-освітнього потенціалу сторін.
Максим Луцький звернувся до колег з вітальним словом та зауважив: «Надалі наша діяльність буде сфокусована на подальшому розвитку нашої співпраці на базі спільного Китайсько-Українського Інституту Аерокосмічних технологій, де будуть впроваджуватися нові цікаві проекти, а також на підготовці ґрунтовних розробок до участі в грантових конкурсах, що проводяться в Китаї».
Відкриття постійно діючої робочої групи «Українсько-китайський центр інноваційних технологій» дає НАУ великі перспективи подальшого плідного співробітництва та надає можливість переведення співпраці з освітньою сферою Китайської Народної Республіки на якісно новий рівень.
В ході зустрічі, також обговорили конкретні кроки, щодо реалізації запланованого робочого візиту представників НАУ до міста Ханчжоу.