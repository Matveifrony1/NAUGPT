Заголовок: Вітаємо випускників Факультету транспорту, менеджменту і логістики
Дата: 16/07/2024
URL: https://nau.edu.ua/ua/news/2024/7/vitaemo-vipusknikiv-fakultetu-transportu-menedzhmentu-i-logistiki.html
==================================================

11 липня 2024 року
відбувся випуск студентів ОС «Бакалавр» Факультету транспорту, менеджменту і логістики. Цього року диплом бакалавра отримали
358 випускників
двох спеціальностей 275 «Транспортні технології» та 073 «Менеджмент».
39 студентів отримали диплом з відзнакою
. Для кожного із наших випускників відкриваються нові можливості, стають реальністю нові здобутки та відкривається широкий простір для реалізації планів.
Урочисте вручення дипломів
розпочалось хвилиною мовчання на вшанування загиблих за свободу України.
Грамоти переможцям конкурсу дипломних проєктів та дипломи з відзнакою
випускникам вручила Голова комісії з реорганізації, в.о. ректора НАУ
Ксенія Семенова
, яка привітала студентів із закінченням бакалаврату, відзначила їх важливу роль у відбудові післявоєнної України, побажала успіхів і реалізації планів, зазначила, що двері університету для них завжди відкриті.
Попри складні умови навчання, які були викликані повномасштабним вторгненням рф, пандемією COVID-19, повітряними тривогами та блекаутами,
студенти змогли подолати всі перепони та опанувати відповідний фах.
Випускники спеціальності 275 «Транспортні технології» вперше складали Єдиний державний кваліфікаційний іспит і підтвердили високий рівень підготовки.
Традиційно
випускались бакалаври за освітньо-професійними програмами:
«Організація перевезень і управління на транспорті (повітряному)»;
«Мультимодальний транспорт і логістика»;
«Менеджмент організацій і адміністрування (за видами економічної діяльності)»;
«Менеджмент зовнішньоекономічної діяльності»;
«Менеджмент авіакомпаній і аеропортів»;
«Логістика»;
«Авіаційна логістика»;
«Бортовий супровід пасажирських авіаційних перевезень».
Привітали із завершенням навчання
випускників факультету декан ФТМЛ д.е.н., проф.
Тетяна Мостенська
, завідувачі випускових кафедр: д.т.н., проф.
Дмитро Шевчук
, д.е.н., проф.
Катерина Разумова,
д.е.н., проф.
Оксана Кириленко
, д.е.н., проф.
Світлана Смерічевська.
Дякуємо
Інні Вознюк за організацію виступу ТОСА ФТМЛ
при проведенні урочистої події факультету.
Щира подяка
учениці Київського державного музичного ліцею імені Миколи Лисенка, лауреату міжнародних конкурсів
Єві Єрмошенко,
яка вразила зал чарівним виконанням твору Ференца Ліста «Шум лісу».
Бажаємо нашим випускникам
незламної віри у ПЕРЕМОГУ та у себе, в свої сили. Успіхів вам, здійснення мрій, натхнення і нових звершень, саморозвитку та самовдосконалення, реалізації себе в обраному фаху.
Чекаємо вас, дорогі випускники, для продовження навчання в магістратурі.