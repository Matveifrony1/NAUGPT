Заголовок: Відкрито набір на курси підвищення кваліфікації за програмою «Методи роботи з психічною травмою. Перша психологічна допомога та медико-психологічна реабілітація осіб, які пережили психічну травму»
Дата: 07/06/2022
URL: https://nau.edu.ua/ua/news/2022/6/vidkrito-nabir-na-kursi-pidvishchennya-kvalifikatsii-za-programoyu-metodi-roboti-z-psihichnoyu-travmoyu-persha-psihologichna-dopomoga-ta-mediko-psihologichna-reabilitatsiya-osib-yaki-perezhili-psihichnu-travmu.html
==================================================

23 травня у Навчально-науковому інституті неперервної освіти (ННІНО) Національного авіаційного університету розпочалось навчання на курсах підвищення кваліфікації за програмою «Методи роботи з психічною травмою. Перша психологічна допомога та медико-психологічна реабілітація осіб, які пережили психічну травму».
Завдяки онлайн формату проведення навчання, до курсу приєдналися слухачі із Києва, Дніпра, Одеси, Кривого Рогу, Тернополя та Львова.
Програма курсу складена з суто практичного контенту. Акцент зроблено на поєднанні нових підходів, з урахуванням досвіду ізраїльських та американських фахівців щодо медико-психологічної реабілітації широкого кола осіб, які пережили чи знаходяться в стані психічної травми під час війни.
Вперше слухачі отримають знання щодо:
- надання кризових психологічних консультувань в умовах війни;
- особливостей впливу війни на психічний стан людей, розвитку мозку та його функціонування;
- нейропсихологічного аспекту реагування мозку на травму тощо.
Викладач курсів - кандидат мед. наук, досвідчений практик та спеціаліст у сфері психотерапії і психіатрії Сергій Вишніченко.
Всі записи онлайн-зустрічей, презентації, додаткові матеріали, опитувальники, тести, література надаються в загальному чаті курсу в Telegram і зберігаються там.
Курс триватиме до 20 червня.
Відбувається набір охочих на другу групу навчання, яке розпочнеться з 21 червня.
Додаткову інформацію можна отримати:
e-mail:
maliniam@ukr.net
Маліновська Наталія Миколаївна
+38(050)-937-67-60