Заголовок: Учні київської школи дізналися про можливості навчання на Факультеті психології, комунікацій та перекладу КАІ
Дата: 28/03/2025
URL: https://nau.edu.ua/ua/news/2025/3/uchni-kiivskoi-shkoli-diznalisya-pro-mozhlivosti-navchannya-na-fakulteti-psihologii-komunikatsiy-ta-perekladu-kai.html
==================================================

Сучасний світ стрімко змінюється, а разом із ним трансформуються й вимоги до професій майбутнього. Як обрати спеціальність, яка не лише залишатиметься актуальною через 5-10 років, але й приноситиме задоволення та фінансову стабільність? Відповіді на ці важливі питання учні 135 школи міста Києва отримали під час
профорієнтаційної зустрічі в Київському авіаційному інституті.
Модераторами заходу виступили заступниця декана Факультету психології, комунікацій та перекладу
Леся Хоменко-Семенова
та голова студентської ради факультету
Наталія Шапенко.
Вони створили атмосферу відкритого діалогу, в якому школярі мали можливість детально обговорити свої майбутні освітні та кар’єрні перспективи.
Спікерки презентували спеціальності факультету, детально описали матеріально-технічну базу університету та розповіли про особливості навчального процесу.
Особливу увагу було приділено
студентському дозвіллю, можливостям для професійного розвитку та успішним прикладам працевлаштування випускників. Модераторки активно цікавилися уподобаннями учнів, їхнім баченням власного майбутнього та демонстрували унікальність освітніх програм КАІ.
Після офіційної частини спілкування продовжилося у невимушеній атмосфері кави-паузи. Найбільше враження на школярів справила екскурсія навчальним ангаром КАІ, де вони познайомилися з історією університету та досягненнями видатних авіаконструкторів. Учні отримали унікальну можливість побачити різні типи літальних апаратів та двигунів, а також дізнатися цікаві факти про їх розробку.
На завершення зустрічі майбутніх абітурієнтів з
апросили взяти участь у Дні відкритих дверей Факультету психології, комунікацій та перекладу,
який відбудеться
14 квітня 2025 року.
Під час заходу учасники зможуть долучитися до тренінгів, майстер-класів, екскурсій та стати учасниками фестивалю "Студвесна".