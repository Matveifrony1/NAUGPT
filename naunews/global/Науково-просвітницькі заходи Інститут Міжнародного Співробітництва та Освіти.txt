Заголовок:Науково-просвітницькі заходи Інститут Міжнародного Співробітництва та Освіти

Державний Університет Київський Авіаційний Інститут

Шукати

Дата: ----------
URL: https://imco.nau.edu.ua/%D0%BD%D0%B0%D1%83%D0%BA%D0%BE%D0%B2%D0%BE-%D0%BF%D1%80%D0%BE%D1%81%D0%B2%D1%96%D1%82%D0%BD%D0%B8%D1%86%D1%8C%D0%BA%D1%96-%D0%B7%D0%B0%D1%85%D0%BE%D0%B4%D0%B8/
==================================================
Науково-просвітницькі заходи
Науково–просвітницькі заходи
09.11. 2020 року старший викладач Новікова О.О. у групі студентів-іноземців 3 курсу ФАЕТ провела вікторину до Дня української мови та писемності. Студенти із задоволенням відповідали на запитання про літери, звуки, розділові знаки, частини мови української мови тощо. Крім того, студенти вправлялися в поясненні значень фразеологізмів, приказок та прислів’їв, наводили аналоги зі своїх рідних мов.

Віртуальний простір 
10.12.2020 року викладач Ковалюк О. К. створила віртуальний простір (Google Classroom, код доступу – 3duhff4) для організації виховних заходів.

Підготувала відеофайли «Богдан Ступка: «Щоб любити країну, її потрібно знати»» та «Новий рік 2021, Київ, Софійська площа» для слухачів ПВ ЦМО ІМСО.

19.12.2020 року старший викладач Стовпник Н. М. для слухачів підготовчого відділення у Google класі провела новорічну вікторину. Пізнавальний захід змушує включити свою розумову діяльність, вивчити нові слова. Різні питання та завдання допомогли отримати нову корисну інформацію та подарунки.

12.01.2021 року старший викладач Удод Н. Л. провела у Google класі «Підготовче відділення» віртуальну екскурсію 3 D Тур «Одеський художній музей» для слухачів 1- 3 груп. Додала словничок нових слів та словосполучень, які були відпрацьовані на практичному занятті з української мови.

19.01.2021 року старший викладач Андріяшик О.Р. створила оглядове онлайн-заняття з використанням аудоі- та відеопрезентацій на тему “Святкування Водохреща в Україні”. Заняття було розміщене на ресурсі Google Classroom 3duhff4 з метою ознайомлення слухачів Підготовчого відділення з культурою, традиціями та звичаями українців.

24.03.2021 доцент Бурко О. В. виклала у Google сlass відео “Кафедра конструкції літальних апаратів”; “Музей авіації – ангар НАУ”.  Спецвипуск. 10 – річчя Державного музею авіації НАУ”.

14.04. 2021 доцент  Бурко О. В.  провела віртуальну екскурсії 3 D – музей Ігоря Сікорського НАУ в Києві.

21.04.2021 року доцент кафедри Кириченко Н. М. провела студентську науково-практичну конференцію «Ми не забудемо повік наш рідний дім з ім’ям крилатим НАУ!».

У роботі конференції взяли участь студенти-іноземці 1-3-х курсів ФТМЛ, ФАЕТ, АКФ, ФККПІ, ФАБД. Під час конференції було заслухано і обговорено 19 виступів здобувачів вищої освіти, що є результатами їх роботи під керівництвом викладачів кафедри філологічних та природничих дисциплін. Студенти представили цікаві роботи про авіацію різних країн світу. Понад 40 учасників онлайн-зустрічі почули відповіді на цілком практичні питання: чи правда, що літак може полетіти з одним робочим двигуном, а то й узагалі без нього; хто може отримати абонемент на безкоштовні польоти; які найнебезпечніші етапи польоту; коли вперше здійнявся у повітря літак; що таке космічний ліфт? Співведучими конференції виступили доцент кафедри Кириченко Наталія Михайлівна і студент 1 курсу ФТМЛ Фелікс Теттех Агое.

27.04 .2021 року доцент Лесик Г. В. провела онлайн-конференцію «Ким пишається моя країна» для слухачів-іноземців Підготовчого відділення ЦМО ІМСО. Взяли участь представники 9 країн світу. Вони підготували цікаві презентації і доповіді про видатних людей своєї країни. Кожен доповідач отримав сертифікат про участь у конференції.

03.01. 2021 року старший викладач Пазюра Л. В. провела екскурсію Києвом (новорічним святковим містом) для  слухачів  ПВ групи номер 5. Для того, щоб отримати перше враження про місто, варто прогулятись його центральною частиною. У центрі побачили, як відпочивають місцеві жителі, сфотографувались біля відомих пам’яток. Відвідали пам’ятку Золоті ворота. Побували біля новорічної ялинки. Були на Михайлівський площі, Володимирській гірці. Відвідали ковзанку. Прогулялися вечірнім Хрещатиком. Зблизька роздивились цікаві споруди та пам’ятники, із кожним кроком відчули ауру, своєрідну душу міста.

У березні 2021 року старший викладач Андріяшик О.Р. та викладач Ковалюк О. К. організували упродовж традиційної декади «Шевченківський березень» слухачів Підготовчого відділення та викладачів кафедри філологічних та природничих дисциплін ЦМО ІМСО. Відзняли відеоролики, де слухачі ПВ читали поезії Тараса Шевченка різними мовами, співали пісень на вірші поета. На основі відзнятого матеріалу створили короткометражну стрічку «Літературна спадщина України». Таким чином організаторам вдалося залучити до підготовки значну кількість учасників.

Студенти і слухачі з різних країн долучилися до літературної, мистецької, філософської, світоглядної  спадщини Кобзаря. Цьогорічна підготовка до проведення заходів, приурочених до 207-ої річниці від дня народження Тараса Григоровича та 160-ої річниці з дня його смерті, відбувалася у форматі карантинних обмежень. Відтак організатори намагались віднайти оптимальну форму для достойного вшанування при максимальному дотриманні всіх карантинних вимог. 

12.03.2021. завідувач кафедри Корчук О.Ю. та куратори груп: викл. Ковалюк О.К., доцент Лесик Г.В., ст. викл. Удод Н.Л.  з групами №1, №4 та №5  підготовчого відділення відвідали Маріїнський палац у Києві.  Під час екскурсії, як науково-просвітницького заходу,  слухачі ПВ дізналися коли і ким був збудований палац, хто його архітектор; а також про те, що в Маріїнському палаці проходять урочисті державні події: нагородження, приймання, вручення вірчих грамот послами іноземних держав і зустрічі офіційних делегацій на найвищому рівні.  Метою навчально-пізнавальної екскурсії було удосконалення комунікативних навиків іноземних студентів на заняттях з дисципліни «Країнознавство» про цікаві споруди у Києві, про архітектурні стилі, а саме про стиль бароко. Слухачі разом з викладачами впродовж екскурсії провели чудову фотосесію на згадку.

28.05. 2021 року доц. Федчук Л.І., доц. Волкотруб Г.Й. та ст.викл. Стовпник Н.М. провели на підготовчому відділенні олімпіаду з української мови. Її учасниками стали 14 слухачів — по двоє з кожної групи. Завдання олімпіади охоплювали всі види мовленнєвої діяльності й вирізнялися різноманітністю. Зокрема, були запропоновані такі конкурси: “Комунікативна  розминка”, “Дозвольте відрекомендуватися”, “Найбагатший словниковий запас”, “Лінгвістичний аукціон”, “Асоціативний кущ”, “Скажи без затримки”, “Мовний реставратор”, “Найкращий граматист”, “Переговори всіх”,    “Послухай — зрозумій — дай відповідь”. Усі завдання супроводжувалися вдало розробленою презентацію та необхідним роздавальним матеріалом, були цікавими, проходили весело та жваво.

Оцінювало роботу конкурсантів журі, до складу якого увійшли завідувач кафедри Корчук Ю.Ю., доц. Лесик А.В. та викл. Ковалюк О.К.

  06.06. 2021 року доцент Бурко О.В. організувала екскурсію зі студентами групи 108 АКФ у Національний музей літератури України на виставку африканської культури. Переглянули відео про відкриття меморіальної дошки в Слов’янському авіаційному коледжі ( 29 травня 2021) I президенту Серетзет Кхама африканської країни Ботсвана. Взяли участь у майстер-класі з виготовлення африканських локацій.

  15.06.2021 у рамках проєкту Інституту міжнародного співробітництва та освіти «Kobzar International» відбулася презентація кінострічки «Літературна спадщина України». Художні керівники: Андріяшик О.Р.,  Ковалюк О. К., Пазюра Л.В. З вітальним словом виступили проректор з міжнародного співробітництва і освіти Зарубінська І.Б., директор Інституту міжнародного співробітництва та освіти Шевченко О.Р., завідувач кафедри філологічних та природничих дисциплін Корчук О.Ю. У створенні короткометражки взяли участь викладачі кафедри філологічних та природничих дисциплін, слухачі підготовчого відділення та студенти-іноземці НАУ. Фільм видався динамічним, емоційним та пізнавальним, учасники перейнялися постаттю Шевченка, яка згуртувала довкола себе представників різних народів та культур світу.  Після  гала – прем’єри фільму проректор з міжнародного співробітництва і освіти Зарубінська І.Б. урочисто вручила нагороди у різних номінаціях акторам і творцям фільму. У великій залі царювала святкова атмосфера. На сцену піднялися виконавці головних ролей. З дотриманням усіх протиепідемічних заходів – маскового режиму, максимальної соціальної дистанції.

Профорієнтаційна робота
Систематичне проведення викладачами бесід профорієнтаційного напряму зі слухачами підготовчого відділення .
Проведення уроків-екскурсій до музею НАУ, учбового ангару НАУ, музею авіації.
Зустріч з викладачами та провідними фахівцями факультетів НАУ під час проведення Дня відкритих дверей слухачів підготовчого відділення.
Проведення протягом року тематичних уроків і семінарів на теми: «Особливості і переваги навчання в НАУ», «Моя майбутня професія», «Розвиток авіації в Україні», «Відкриття кордонів в освіті і науці».