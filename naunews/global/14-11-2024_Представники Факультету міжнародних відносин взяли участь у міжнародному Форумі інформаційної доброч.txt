Заголовок: Представники Факультету міжнародних відносин взяли участь у міжнародному Форумі інформаційної доброчесності
Дата: 14/11/2024
URL: https://nau.edu.ua/ua/news/2024/11/predstavniki-fakultetu-mizhnarodnih-vidnosin-vzyali-uchast-u-mizhnarodnomu-forumi-informatsiynoi-dobrochesnosti.html
==================================================

Декан Факультету міжнародних відносин
Юрій Волошин
та професор кафедри міжнародного та європейського права ФМВ
Андрій Пазюк
взяли участь у
Форумі інформаційної доброчесності
(Софія, Болгарія).
Цьогорічний форум «
Розбудова стійкості інформаційного простору в Південно-Східній Європі та Чорноморському регіоні»
став першим у серії щорічних заходів, які мають на меті дослідження геополітичних та геоекономічних викликів, що постають перед цим регіоном.
Захід проведено
у рамках Софійського фестивалю європейської солідарності, що включала різноманітні культурні, мистецькі, громадські та академічні ініціативи, організовані болгарськими та міжнародними партнерами.
На відкритті Форуму виступили
Міністр оборони Республіки Болгарія
Атанас Запрянов
, Генеральний директор Генерального директорату з питань комунікації Європейської Комісії
Дана Спінант,
Директор Центру вивчення демократії
Тодор Галев
та президент Фонду соціального забезпечення та охорони здоров’я
Дімітар Вацов.
Під час форуму представники ФМВ
долучилися до панельних дискусій та обговорень
, що зібрали видатних лідерів, політиків та експертів з метою аналізу зростаючого виклику іноземного впливу в Південно-Східній Європі та Чорному морі.
На Форумі піднімались актуальні проблеми
, такі як відхід від демократії, підрив громадянських прав і свобод, а також гальмування євроатлантичної інтеграції, що призвели до політичної нестабільності і стратегічної невизначеності в регіоні.
Учасники дослідили методи
, які використовуються для маніпулювання прийняттям рішень та громадською думкою, а також використання розбіжностей у суспільстві та підриву демократичних інститутів.
Учасники Форуму
визначили стратегії зміцнення
регіональної стійкості, сприяння медіаграмотності та посилення захисту кібербезпеки. Також йшлося про регіональне співробітництво для подолання спільних загроз.
За результами зустрічі було
досягнуто домовленостей про подальшу співпрацю
, що завершилося підписанням
Меморандуму про співпрацю
із Центром вивчення демократії. Цей крок сприятиме зміцненню академічних зв'язків та обміну знаннями у сфері інформаційної безпеки та демократичного розвитку.