Заголовок: У НАУ підписано Меморандум про співпрацю з громадською організацією "Ліга оборонних підприємств України"
Дата: 19/04/2017
URL: https://nau.edu.ua/ua/news/2017/4/u-nau-pidpisano-memorandum-pro-spivpratsyu-z-czentrom-doslidzhen-armii-konversii-ta-rozzbroennya.html
==================================================

19 квітня у Національному авіаційному університеті було підписано угоду про співпрацю між  університетом та  "Лігою оборонних підприємств України". Від імені цієї громадської організації документ підписав її виконавчий директор Валентин Бадрак.
"Лігу" було створено у листопаді минулого року, і тоді він об’єднував 9 промислових підприємств оборонної спрямованості. Нині до її складу входять вже 30 приватних підприємств, що працюють на воєнну промисловість, незабаром до них приєднаються і державні підприємства. Тому зрозумілою є цікавість "Ліги оборонних підприємств України"  до наукових центрів. Одним із лідерів у галузі стратегічних розробок є саме Національний авіаційний університет.
- Університети мають величезний науковий потенціал, - сказав виконавчий директор громадської організації Валентин Бадрак. -  Питання обороноздатності країни стоїть сьогодні особливо гостро. І тому дуже важливим є той факт, що центр має власну мережу іноземних представництв, яка може стати платформою для співпраці з іноземними державами.
В свою чергу, в.о.ректора Володимир Ісаєнко  підтвердив, що співпраця з оборонною промисловістю є одним із основних напрямів роботи науковців НАУ, і університету є чим пишатися у цій галузі.
До речі, сьогодні в університеті відбувся круглий стіл з представниками ДК «Укроборонпром», у якому також взяли участь представники Центру досліджень армії, конверсії та роззброєння.