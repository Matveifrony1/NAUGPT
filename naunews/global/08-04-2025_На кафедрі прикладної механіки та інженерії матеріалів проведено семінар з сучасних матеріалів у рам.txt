Заголовок: На кафедрі прикладної механіки та інженерії матеріалів проведено семінар з сучасних матеріалів у рамках конференції ПОЛІТ
Дата: 08/04/2025
URL: https://nau.edu.ua/ua/news/2025/4/na-kafedri-prikladnoi-mehaniki-ta-inzhenerii-materialiv-provedeno-seminar-z-suchasnih-materialiv-u-ramkah-konferentsii-polit.html
==================================================

У рамках ХХV Міжнародної науково-практичної конференції здобувачів вищої освіти і молодих учених
«ПОЛІТ. Сучасні проблеми науки» за напрямом «Сучасні авіаційні технології» 2 квітня 2025 року
на кафедрі прикладної механіки та інженерії матеріалів було проведено семінар
«Контроль якості, сучасні матеріали та триботехнології в машинобудуванні».
Під час заходу здобувачі першого, другого та третього рівнів вищої освіти представили
13 різноманітних доповідей,
що охопили широкий спектр актуальних технічних питань.
Доповіді бакалаврів були зосереджені на прикладних аспектах триботехнологій.
Кристина Гарбовська та Олена Ганзяк
розкрили механізми зносу авіаційних шин.
Даніл Цаподой
представив протоколи тестування FPV-дронів для перевезення вантажів.
Олександра Замниборщ
,
Давид Ісмагілов та Марія Говоруха
дослідили процеси тертя та зношування в механічних передачах і механізмах.
Олександр Паламар
розглянув можливості використання топологічної оптимізації консольно защемленої пластини.
Магістри презентували дослідження, спрямовані на вивчення матеріалів та інженерних рішень.
Владислав Дубовик
представив оцінку механічних властивостей гібридних композиційних матеріалів.
Андрій Вінс
розглянув шляхи покращення коефіцієнта перекриття черв'ячних передач.
Назарій Кобзар
дослідив визначення зносостійкості та втомної міцності деталей машин стандартними методами оцінки ефективності редукторних олив KLUBER.
Аспіранти презентували дослідження з чітким прикладним спрямуванням.
Олександр Жосан
розглянув технологічні аспекти фінішної обробки граніту для прецизійного верстатобудування.
Ілля Морщ
дослідив зносостійкість лазерних покриттів NI-(TI,CR)C та NI-(WC-W₂C) в умовах абразивного зношування.
Сергій Шатило
представив методи покращення триботехнічних і механічних властивостей композиційних полімерних матеріалів додаванням наповнювачів і наночасток.
Особливим моментом семінару став успішний дебют учня 10-го класу Аерокосмічного ліцею на базі Національного аерокосмічного університету ім. М.Є. Жуковського «ХАІ»
Святослава Митрофанова
з доповіддю «Дослідження можливостей використання наноматеріалів в космічному ліфті».
Колектив кафедри висловлює щиру подяку
всім учасникам семінару та їхнім науковим керівникам:
завідувачці кафедри
Оксані Мікосянчик
;
професору
Павлу Носко
;
доцентам Антону
Балалаєву, Олександру Башті, Володимиру Мельнику, Володимиру Повгородньому, Анатолію Шевченко;
старшим викладачам
Інні Семак та Григорію Голембієвському.
Окрема подяка директорці Аерокосмічного ліцею
Неонілі Волковій
та стейкхолдерці кафедри — д.т.н., доцентці
Марині Стороженко
, завідувачці відділу № 40 Міжнародних зв'язків та трансферу технологій Інституту проблем матеріалознавства ім. І.М. Францевича НАН України.