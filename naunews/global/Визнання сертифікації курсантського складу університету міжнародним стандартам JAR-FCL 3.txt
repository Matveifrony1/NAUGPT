Заголовок:Визнання сертифікації курсантського складу університету міжнародним стандартам JAR-FCL 3

Дата: ----------
URL: https://medcenter.nau.edu.ua/n16.htm
==================================================
Визнання сертифікації курсантського складу університету міжнародним стандартам JAR-FCL 3
10 лютого на базі медичного центру університету за сприяння Державної авіаційної адміністрації, керівництва університету відбувся міжнародний аудит за напрямом діяльності Part FCL 3 у рамках проекту Твіннінг «Гармонізація законодавства України до норм Євросоюзу з питань легалізації та стандартизації в галузі цивільної авіації».

У роботі семінару взяли участь головний експерт Франції Рене Жерма, інспектор Державної авіаційної адміністрації – начальник відділу авіаційної медицини Олександр Бандура, проректор університету Ринат Салімов, директор медичного центру Віктор Бобришев, заступник директора Інституту ІСАО Галина Суслова. З доповіддю про роботу медичної сертифікаційної комісії медичного центру університету виступив заступник директора медцентру, вповноважений авіамедичний екзаменатор, лікар вищої категорії з авіаційно-космічної медицини Вадим Петлін.

У ході аудиту було обговорено питання відповідності існуючих нормативно-правових документів в плані сертифікації авіаційного персоналу України, перспективних документів та вже прийнятих законодавчих документів Євросоюзу. Для учасників семінару було продемонстровано експертно-лікувальні можливості медичного центру.

Експерти міжнародної комісії високо оцінили роботу медичного центру університету, якісний рівень лікувально-профілактичної та експертної роботи з авіаційним персоналом та повну відповідність міжнародним правилам та нормам сертифікації авіаційного персоналу.

Курсантському складу університету було вручено сертифікат міжнародного зразка стандарту JAR-FCL 3.

