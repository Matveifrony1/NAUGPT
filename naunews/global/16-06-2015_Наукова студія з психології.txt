Заголовок: Наукова студія з психології
Дата: 16/06/2015
URL: https://nau.edu.ua/ua/news/2015/6/naukova-studiya-z-psixologii.html
==================================================

11-12 червня 2015 року на кафедрі педагогіки та психології професійної освіти Гуманітарного інституту відбулось фінальне засідання «Наукової студії з психології». Науковим керівником та засновником студії є Е. Лузік (д-р пед. наук. проф., зав. каф.), а модератором студії – Вікторія Фурман (к. психол. н.). У заході брали участь студенти-практичні психологи. До обговорення були запропоновані проектні роботи, присвячені актуальним проблемам психології, над якими студенти працювали впродовж семестру.
На початку семестру студентам було запропоновано обрати соціально актуальну тему та презентувати свої наробки відповідно певним науковим канонам. Треба відзначити наступні напрями, які були найбільш актуальні  та вдалі  у виборі студентів:
- психологічні рекомендації щодо реабілітаційного періоду воїнів що побували в зоні воєнних дій; психологічна робота з мирним населенням у період воєнних дій;
- психотерапевтичний напрямок: іпотерапія, арт-терапія;
- особистісне становлення та розвиток молодої особистості;
- сімейні та міжособистісні стосунки тощо.
Студенти підготували презентаційні матеріали. Всі охочі взяли активну участь у обговоренні щодо повного розкриття обраної проблематики та окреслення її основних аспектів.
Отже, розвиток наукового потенціалу студентів – запорука розвитку освіти, науки, суспільства. Тому вважаємо за доцільне та актуальне запроваджувати такі формати наукової роботи – це дасть поштовх розвитку особистості молодого фахівця та побудує саме ті унікальні паритетні відносини «викладач-студент», при яких формуватиметься наукова платформа сучасної освіти.