Заголовок: Представники Національного авіаційного університету взяли участь у ІІ Міжнародному ВІМ-форумі «BIM2UKRAINE. STEP2»
Дата: 02/12/2021
URL: https://nau.edu.ua/ua/news/2021/12/predstavniki-natsionalnogo-aviatsiynogo-universitetu-vzyali-uchast-u-ii-mizhnarodnomu-vim-forumi-bim2ukraine-step2.html
==================================================

30 листопада викладачі Факультету архітектури, будівництва та дизайну (ФАБД) Національного авіаційного університету взяли участь у роботі ІІ Міжнародного ВІМ-форуму «BIM2UKRAINE. STEP2», який організовано The WALL – Ukraine.
Програмою цьогорічного ВІМ-форуму запланували три сесії. У першій обговорювали впровадження BIM на державному рівні. На заході були присутні представники уряду та Верховної Ради України. На другій сесії розглянули питання впровадження цифрових технологій у цивільному будівництві. Завершили міжнародний форум обговоренням промислового будівництва та інфраструктури. Виступали представники України, Казахстану, Китаю.
Декан ФАБД НАУ Віктор Карпов та професор кафедри комп’ютерних технологій будівництва та реконструкції аеропортів ФАБД НАУ Марія Барабаш взяли участь у форумі та ознайомилися з основними досягненнями в сфері практичного застосування технологій інформаційного моделювання як в Україні, так і за кордоном.
ВІМ-форум «BIM2UKRAINE. STEP2» це можливість для представників ФАБД НАУ обмінятися досвідом та знайти ідеї для нових проектів в освітній діяльності.