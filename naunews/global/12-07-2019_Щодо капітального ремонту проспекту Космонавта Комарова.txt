Заголовок: Щодо капітального ремонту проспекту Космонавта Комарова
Дата: 12/07/2019
URL: https://nau.edu.ua/ua/news/2019/7/shhodo-kapitalnogo-remontu-prospektu-kosmonavta-komarova.html
==================================================

Ректор НАУ Володимир Ісаєнко звернувся до Київської міської державної адміністрації з проханням прискорити завершення ремонтних робіт на проспекті Космонавта Комарова, що прилягає до території Національного авіаційного університету, та повідомити університет про терміни завершення ремонту проспекту.
Капітальний ремонт проспекту Космонавта Комарова, розпочатий згідно з Розпорядженням КМДА від 08.05.19 № 808, обмежив доступ до Приймальної комісії університету та створив певні перешкоди для наших абітурієнтів.
Приносимо вибачення за тимчасові незручності абітурієнтам та їх батькам. Щиро сподіваємось, що ця ситуація ніяк не вплине на їх бажання стати студентами НАУ.
Запрошуємо всіх до нашої університетської родини!