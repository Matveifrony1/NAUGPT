Заголовок: Перемога студентів-екологів у Всеукраїнському конкурсі наукових робіт
Дата: 25/03/2020
URL: https://nau.edu.ua/ua/news/2020/berezen/peremoga-studentiv-ekologiv-u-vseukrainskomu-konkursi-naukovih-robit.html
==================================================

Дипломом 1 ступеню Всеукраїнського конкурсу студентських наукових робіт зі спеціальності «Екологія» нагороджено студенток кафедри екології Факультету екологічної безпеки, інженерії та технологій  Маріанну Плисюк та Поліну Тремасову.
На конкурс надійшло 107 студентських наукових робіт із 61 закладу вищої освіти України, які висвітлювали та пропонували рішення широкого кола екологічних проблем від популяційного до промислового рівня. Другий етап другого туру Всеукраїнського конкурсу студентських наукових робіт зі спеціальності «Екологія» відбувся у дистанційному режимі на базі Національного університету «Полтавська політехніка імені Юрія Кондратюка».
Студентки ФЕБІТ представили на конкурс роботу «Вплив біологічно активних ксенобіотиків гормональної дії на репродукцію безхребетних Daphnia magna Straus». Керівник дипломної роботи – доцент кафедри екології Тетяна Білик. На підставі рецензування та відкритого обговорення наукових робіт конкурсна комісія присудила нашим студенткам перше місце.
Слід відзначити, що на ФЕБІТ постійно ведеться робота з підготовки наукових робіт студентів для участі у таких конкурсах, що сприяє підтримці молодих науковців та дає можливість для реалізації їх потенціалу.