Заголовок: Представник НАУ увійшов до складу редакційної ради Міжнародного видання
Дата: 04/08/2022
URL: https://nau.edu.ua/ua/news/2022/8/predstavnik-nau-uviyshov-do-skladu-redaktsiynoi-radi-mizhnarodnogo-vidannya.html
==================================================

За запрошенням Центру соціальних досліджень Азербайджану, кандидата економічних наук, доцента, заступника директора Навчально-наукового інституту розвитку освіти (ННІРО) Національного авіаційного університету Людмилу Лахтіонову включено до складу редакційної ради Міжнародного науково-аналітичного журналу «Соціальні дослідження» (ISSN 2788-8789).
Перший номер журналу вийшов у 2021 р. До складу редакційної ради видання входять науковці США, Франції, Малайзії, Туреччини, Китаю, Азербайджану, Узбекистану, Казахстану та інших країн світу.
У другому номері вийшла наукова стаття «Democratic Development and New Stage of Modernization of Higher Education in Ukraine» («Демократичний розвиток і новий етап модернізації вищої освіти в Україні»), авторами якої є:
- Людмила Лахтіонова;
- Галина Лазарєва, заслужений працівник освіти України, директора ННІРО НАУ;
- Мохаммад Джаммал, доктора філософії з менеджменту освіти та політики лідерства, відповідального секретаря приймальної комісії Британського університету в Дубаї (ОАЕ).
У публікації надано ключові результати модернізації вищої освіти в Україні за 30-річчя незалежності з дотриманням демократичних принципів розвитку суспільства в умовах євроінтеграції та глобалізації цифрового простору. Показано аспекти дистанційного навчання. Викладено розширення прав органів студентського самоврядування. Розкрито нововведення та результати вступної кампанії до закладів вищої освіти України абітурієнтів з тимчасово окупованих територій Криму та Донбасу. Висвітлено результати опитування, проведені Фондом «Демократичні ініціативи» спільно з Київським міжнародним інститутом соціології у 2021 році щодо незалежного зовнішнього оцінювання в умовах пандемії COVID 19 та зниження рівня корупції при вступі до закладів вищої освіти.