Заголовок: V Міждисциплінарні гуманітарні читання
Дата: 25/10/2016
URL: https://nau.edu.ua/ua/news/2016/10/v-mizhdistsiplinarni-gumanitarni-chitannya.html
==================================================

19 жовтня 2016 року доцент кафедри історії та документознавства Навчально-наукового гуманітарного інституту О. Захарчук узяв участь у роботі Міжнародної науково-практичної конференції «V Міждисциплінарні гуманітарні читання», що була організована Інститутом історії Національної академії наук України. О. Захарчук виступив із доповіддю «Нове відлуння старих міфів: сучасні вітчизняні та зарубіжні дослідники про плани Наполеона І щодо південно-західних земель Російської імперії».  У ній він висвітлив найбільш поширені міфи про військово-політичні плани французького імператора Наполеона І щодо територій Російської імперії та України. Доповідь викликала серед учасників конференції жваву дискусію, під час якої були оприлюднені різні погляди дослідників про значення історичної постаті Наполеона І Бонапарта для сьогодення.
У роботі конференції взяли участь фахівці з п’яти країн, а свої доповіді представили як відомі фахівці, котрі вже внесли значний вклад у розвиток міждисциплінарних студій, так і молоді вчені, які лише починають цікавитися цим перспективним напрямом. Проведення конференції такого формату сприяє розвитку українських студій в контексті нових міждисциплінарних напрямків, налагодженню наукових зв’язків у середовищі вчених.