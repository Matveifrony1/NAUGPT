Заголовок: Чергове засідання профкому НАУ
Дата: 16/05/2016
URL: https://nau.edu.ua/ua/news/2016/5/chergove-zasidannya-profkomu-nau.html
==================================================

12 травня 2016 р. відбулося засідання профспілкового комітету за участі голів профбюро структурних підрозділів.
Розпочалося воно з поздоровлення ювілярів – В. Пастухова, голови Ради ветеранів НАУ, якому виповнилося 85 років від дня народження, та 70-річчям В. Єфименка, завідувач сектором інформаційно-технічного забезпечення відділу управління персоналу, заступника голови профкому співробітників НАУ.
Були розглянуті питання формування постійно діючих профспілкових комісій профкому: соціальних питань та оздоровлення (голова В. Гребенніков), виробнича комісія (голова С. Єнчев ), організаційно-масової роботи (голова В. Єфименко), культурно-масової та спортивної роботи (голова О. Фатич), та комісії по роботі з молоддю (голова О. Попович). Комісія із соціального страхування НАУ була затверджена наказом в.о. ректора В. Харченка від 1 лютого 2016р. Наступним питанням стало обговорення проведення в університеті Тижня з охорони праці під девізом «Стрес на робочому місці: колективний виклик» (доповідач В. Карюк). Прозоро було проведено розподіл путівок на туристичну поїздку вихідного дня до Одеси та оздоровчих путівок на час літніх відпусток (липень-серпень 2016 р.) до санаторіїв «Сонячна поляна» (Закарпаття), «Чайка» (смт. Лазурне, Херсонська обл..) та парк-отелю «Берізка» (Коблево, Миколаївська обл.) Розгляд цих та інших питань проходив за широкого обговорення профактиву.