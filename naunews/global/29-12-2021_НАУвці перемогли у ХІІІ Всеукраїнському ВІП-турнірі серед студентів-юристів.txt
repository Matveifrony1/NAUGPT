Заголовок: НАУвці перемогли у ХІІІ Всеукраїнському ВІП-турнірі серед студентів-юристів
Дата: 29/12/2021
URL: https://nau.edu.ua/ua/news/2021/12/nauvtsi-peremogli-u-hiii-vseukrainskomu-vip-turniri-sered-studentiv-yuristiv.html
==================================================

Нещодавно відбувся ХІІІ Всеукраїнський ВІП-турнір серед студентів юридичних факультетів закладів вищої освіти України.
Організатором заходу виступила Рада молодих юристів України спільно з ЮФ НАУ, за підтримки:
- видавництва «Юрінком Інтер»;
- Ліги студентів АПУ;
- Європейського університету;
- Інституту політико-правових та релігійних досліджень.
У турнірі, який вперше проходив онлайн на платформі Zoom, взяло участь 11 команд із юридичних факультетів закладів вищої освіти України.
З вітальним словом до присутніх звернулися декан ЮФ НАУ, д.ю.н., професор Ірина Сопілко та Голова Ради молодих юристів України Євген Которобай.
Захід проходив у 2 тури. До 2 туру вийшло 4 команди, серед яких:
- «Неперевершена п‘ятірка», Сумська філія Харківського національного університету внутрішніх справ, капітан команди Марина Гайдар;
- «Сила Феміди», Національна академія внутрішніх справ, капітан команди Юлія Сарібекян;
- «JurFly», Національний авіаційний університет, капітан команди Анастасія Майдачевська;
- «Fiat i ustitia», Одеський національний університет імені І. І. Мечникова, капі1тан команди Артем Шостак.
У результаті напруженої інтелектуальної боротьби перемогу здобула команда Юридичного факультету Національного авіаційного університету.
Щиро вітаємо наших переможців!