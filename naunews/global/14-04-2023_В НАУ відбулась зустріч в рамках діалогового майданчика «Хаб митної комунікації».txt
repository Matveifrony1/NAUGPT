Заголовок: В НАУ відбулась зустріч в рамках діалогового майданчика «Хаб митної комунікації»
Дата: 14/04/2023
URL: https://nau.edu.ua/ua/news/2023/4/v-nau-vidbulas-zustrich-v-ramkah-dialogovogo-maydanchika-hab-mitnoi-komunikatsii.html
==================================================

11 квітня 2023 року в рамках діалогового майданчика «Хаб митної комунікації», на кафедрі економіки та бізнес-технологій факультету економіки та бізнес-адміністрування (ФЕБА) НАУ проведено практичний семінар «Митна діяльність в підприємництві: актуальні питання».
Завідувач кафедри Оксана Чумак відкрила захід, зауваживши на необхідності обговорювати актуальні питання митної справи з боку підприємницьких структур, щодо цифровізації та новацій у митному законодавстві тощо. Спікером, директором Асоціації митних брокерів України, Іллею Зібницьким було акцентовано на питаннях практичного використання Єдиного вікна для міжнародної торгівлі та кейсів щодо декларування гуманітарної допомоги за умов воєнного стану.
До заходу долучились заступниця декана ФЕБА Ольга Вовк, викладачі кафедри економіки та бізнес-технологій ФЕБА і здобувачі ОП «Митна та біржова справа».
За результатами зустрічі, було прийнято рішення формулювати резолюцію для подання до АМБУ з метою розгляду пропозицій до Міністерства фінансів чи Державної митної служби України.