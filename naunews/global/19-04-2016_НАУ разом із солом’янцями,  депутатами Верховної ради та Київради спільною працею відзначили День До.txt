Заголовок: НАУ разом із солом’янцями,  депутатами Верховної ради та Київради спільною працею відзначили День Довкілля
Дата: 19/04/2016
URL: https://nau.edu.ua/ua/news/2016/4/nau-razom-iz-solomyanczyami-deputatami-vr-ta-kiivradi-spilnoyu-praczeyu-vidznachili-den-dovkillya.html
==================================================

16 квітня у День Довкілля волонтери Національного авіаційного університету та його Вищого професійного училища, а це близько 200 осіб, взяли активну участь у толоці в парку «Орлятко» у Солом'янському районі столиці. Пліч-о-пліч студенти НАУ та ВСП ВПУ НАУ разом із народним депутатом України Дмитром Андрієвським, депутатами Київради Вячеславом Непопом (Благодійний фонд «Солом'янка») , Сергієм Пилипенком, головою Солом'янської РДА Максимом Шкуро і жителями району навели лад в одному з найкомфортніших для відпочинку людей на території Солом'янського району столиці парку «Орлятко».
Депутатський корпус на чолі з Дмитром Андрієвським і голова Благодійного фонду «Солом'янка» Вячеслав Непоп під час виступу перед громадою району висловили особливу подяку Національному авіаційному університету, його студентам, учням ВСП ВПУ НАУ і всьому трудовому колективу за плідну роботу не лише в науці та освіті, але й в розвитку Солом'янського району міста Києва. Вячеслав Непоп, зокрема, зазначив : «Ми дякуємо родині НАУ, його співробітникам, всім студентам і учням училища, які взяли особисту участь у толоці, а також особисто першому проректору з адміністрування Андрію Майснеру, за постійну підтримку району та його розвитку».