Заголовок: Майбутні абітурієнти знайомляться з НАУ
Дата: 29/01/2016
URL: https://nau.edu.ua/ua/news/2016/1/majbutni-abiturienti-znajomlyatsya-z-nau.html
==================================================

18-26 січня 2016 року викладачі кафедри української мови та культури Навчально-наукового Гуманітарного інституту відвідали ряд шкіл з профорієнтаційними лекціями. Зокрема Я. Келічава відвідала ЗШО № 1 міста Копичинці, що на Тернопільщині; В. Прима - київську школу I-III ступенів № 25. О. Шевчук-Клюжева завітала до Українського гуманітарного ліцею Київського національного університету імені Тараса Шевченка, а М. Ціко та І. Олександрук спілкувалися з учнями Єлисаветградківської ЗОШ № 1 I-III ступенів (Кіровоградська обл.) та НКВ «Середньої ЗОШ № 1 I-III ступенів – гімназії» смт Тростянця. Викладачі відповідали на питання старшокласників про форми та підходи до навчання у НАУ, з допомогою буклетів та презентацій ознайомили майбутніх абітурієнтів з інформацією про діючі кафедри та гуманітарні спеціальності, які отримують випускники НН ГМІ. Відповідали і на запитання щодо технічних спеціальностей. Педагоги відзначили високий інтерес учнів до проведених заходів.