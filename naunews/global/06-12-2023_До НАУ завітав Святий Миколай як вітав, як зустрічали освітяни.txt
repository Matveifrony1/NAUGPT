Заголовок: До НАУ завітав Святий Миколай: як вітав, як зустрічали освітяни?
Дата: 06/12/2023
URL: https://nau.edu.ua/ua/news/2023/12/do-nau-zavitav-svyatiy-mikolay-yak-vitav-yak-zustrichali-osvityani.html
==================================================

В цей день було тепло всім :). Від щирих посмішок, від обіймів, приємних сюрпризів та справжніх добрих емоцій.
День Святого Миколая – одне з найсвітліших і найрадісніших свят, на яке чекають дорослі та діти. Кожен з нас сподівається на здійснення мрій і вірить у дива.
Дива та добрий настрій в студентському колі
6 грудня в Музеї НАУ Голова комісії з реорганізації НАУ, в. о. ректора Володимир Шульга, в. о. проректора з гуманітарної політики та інновацій Марина Петченко, заступниця голови Первинної профспілкової організації студентів, аспірантів та докторантів Софія Корнійчук приєдналися до справжнього Святого Миколая та привітали студентів. Пан Володимир побажав молоді плекати в душах і серцях найщиріші почуття і ділитись ними зі своїми ближніми, творити добрі справи, примножувати знання, набувати досвіду і пишатися тим, що вони є поколінням, яке творить нову історію держави. Пані Марина та Софія приєднались до привітання та побажали втілення амбітних планів, крилатого натхнення і нестримної жаги до життя. На згадку про зустріч студенти отримали сувенірні моделі літака Boeing 737-800.
Привітання-сюрприз для освітян
Святий Миколай зробив справжній святковий приємний переполох, особисто привітавши працівників та студентів університету, подарувавши всім гарний настрій і солодкі сюрпризи із передбаченнями. Різочки не отримав жоден. Тож тепер знаємо, всі були чемні цього року :)
Ми впевнені, що Святий Миколай приніс не лише подарунки, він допоможе здійснити найзаповітнішу мрію кожного українця – перемогу та мирне небо!