Заголовок: Національний авіаційний університет – героям АТО
Дата: 21/11/2014
URL: https://nau.edu.ua/ua/news/2014/11/naczionalnij-aviaczijnij-universitet-–-geroyam-ato.html
==================================================

У складних умовах нашого сьогодення народ підтримує лицарів-бійців, які відстоюють цілісність і незалежність Вітчизни. В цю всеукраїнську толоку заради захисту нашої країни роблять свій внесок і студенти і працівники інститутів та інших підрозділів НАУ. Що ж зроблено на сьогоднішній день? Про це ви можете дізнатися з наведених нижче коротких повідомлень
Гуманітарний інститут.
Проведена благодійна акція «Віра. Надія. Любов!» з метою зібрання коштів для воїнів АТО, які перебували у військовому госпіталі у м. Києві та для придбання тепловізора для підрозділу 25 бригади транспортної авіації збройних сил України.
Для військового госпіталю закуплені нейрохірургічні матеріали для лікування ран головного мозку на суму 8600 грн. для адресної допомоги полковнику В. Гордієнку, придбано милиці італійського виробництва (290 грн.) для Героя АТО В. Доноса.
Надана матеріальна допомога у розмірі 2250 грн. для придбання ліків 19-річному бійцю з тяжким пораненням черевної порожнини старшому солдату Сергію Пашкову. Перераховано 2000 грн. для закупівлі тепловізора.
Крім того, студенти ГМІ написали багато теплих листів до солдатів, які були передані на передову товаришами загиблого чоловіка Світлани Литвинської (доцента кафедри історії та документознавства).
Інститут екологічної безпеки.
Для придбання військового обладнання в зоні АТО зібрано та перераховано на спецрахунок Приватбанку: 1790 грн. (студенти); 2800 грн. (викладачі та співробітники).
Інститут економіки та менеджменту.
Зібрано 2200 грн. для придбання тепловізора. Крім того, планується загальноінститутський збір макулатури. Всі одержані кошти будуть передані на потреби бійців АТО.
Інститут ІКАО.
Співробітники відвідали поранених в Ірпінському військовому госпіталі Міністерства оборони України. Бійцям зі стаціонарного відділення і хірургії придбано 20 комплектів теплих речей та засобів першої необхідності на загальну суму 5000 грн. Зроблено благодійний внесок для придбання тепловізора. На сайтах Інституту ІКАО, НАУ та Солом’янської районної в місті Києві державної адміністрації розміщено інформацію із закликом про допомогу бійцям АТО «Вони потребують вашої допомоги».
Інститут комп’ютерних інформаційних технологій.
Зібрано 4050 грн. на тепловізор. Зібрано кошти для працівників НАУ, які нині є бійцями в зоні АТО: для коменданта гуртожитку № 11 Бориса Гончара - 1400 грн.; для асистента каф. прикладної математики Павла Бурого - 1600 грн. Крім того, кошти, зібрані на благодійному аукціоні «Подаруй дітям радість!», будуть передані на потреби дітей з зони АТО.
Інститут міжнародних відносин.
Кошти, зібрані на благодійному ярмарку «Допоможи солдатам АТО», передано на допомогу 25 транспортній авіаційній бригаді та на купівлю тепловізора.
Надано допомогу Київському військовому шпиталю: зібрано кошти та одяг, куплено ліки.
Юридичний інститут.
Викладачі не раз переказували кошти на рахунки постраждалих в зоні АТО осіб, а також сім’ям загиблих. Співробітники відвідували Центральний військовий госпіталь м. Києва та надавали фінансову допомогу хворим. Викладачі та студенти постійно допомагають бійцям в зоні АТО, купуючи продукти харчування, які передають волонтерам. Перераховано кошти на тепловізор для 25 аеромобільної бригади, що перебуває в зоні АТО. Студенти групи ПР-301 надають матеріальну допомогу багатодітній сім’ї Євгена Півня – генерала, який загинув на передовій у м. Донецьку.
Аерокосмічний інститут.
За ініціативою профкому зібрано кошти для закупівлі медичних препаратів бійцям, які лікуються в Головному військовому клінічному госпіталі міста Києва. В зборі коштів узяли участь всі кафедри Механіко-енергетичного факультету;
За ініціативою студради АКІ зібрано кошти на тепловізор – близько 1,5 тис. грн. на два факультети МЕФ та ФЛА.
Студенти, співробітники та викладачі постійно беруть у зборах коштів (на купівлю бронежилетів, касок, амуніції, одягу тощо). Студенти АКІ-МЕФ, які проживають в зоні АТО, не раз отримували допомогу як з боку керівництва НАУ, так і з боку небайдужих студентів (теплий одяг, матеріальна допомога, першочергове поселення в гуртожиток тощо).
Інститут аеронавігації.
Співробітники зібрали 1850 грн. на тепловізор.
Інститут аеропортів.
Виготовлені дизайнерські вироби народного вжитку та  обереги для українських бійців в зоні АТО, які експонувалися на виставці-конкурсі «УКРАЇНСЬКІ ТРАДИЦІЇ». Зроблено внесок на тепловізор.
Інститут інформаційно-діагностичних систем.
З початку було зібрано кошти та куплено обмундирування аспіранту Бурому П. А., загальною сумою близько 20 тис. грн. Також ІІДС взяв участь в акції зі збору коштів для допомогти 25-й аеромобільній бригаді. Студактив інституту провів дві благодійні ярмарки по реалізації речей ручного виробництва (handmade), виручені кошти передані для закупівлі зимової форми воїнам 128, 95 та 17 батальйонів. Крім того, 19 листопада співробітники та студенти відвідали поранених бійців зони АТО в Центральному військовому госпіталі м. Києва.
Авіаційний медичний центр.
Лікарі разом з фахівцями Центру стопи «Ріккі», врахувавши побажання військовослужбовців зони АТО, розробили та впровадили у виробництво термозбережні та розвантажувальні подокоректори для штатного армійського взуття. Медичні працівники АМЦ профінансували виготовлення першої партії подокоректорів, які передано бійцям 12 добровольчого батальйону територіальної оборони м. Києва та Козацькому полку ім. Тараса Шевченка.
Працівники АМЦ витратили на допомогу бійцям АТО понад 3 000 грн. (оплата закупівлі та виготовлення подокоректорів, енергозберігаючих матеріалів для спальників).
На запрошення колег з авіакомпанії «Українські вертольоти» авіаційні лікарі АМЦ НАУ брали участь у відпрацюванні питань медичної евакуації реальних поранених з зони АТО вертольотами МІ-8МТВ-1.
Транспортна служба «Автоцентр НАУ».
Передано в зону АТО 2 автомобілі -МАЗ 555102 та ЗІЛ 130, а також причіп ОДАЗ. Відремонтовано 6 автомобілів ГАЗ-66. Зібрано 8000 грн. для придбання військового комплекту для добровольця Валерія Грищенка, майстра ТС «Автоцентр НАУ», який нині несе службу у 30-ій бригаді. Ремонтуються, готуються, збираються у зону АТО 2 автомобілі УАЗ 469.
Центр культури та мистецтв.
В зоні АТО воюють шість найближчих родичів працівників центру; ще один, боєць батальйону «Донбас», загинув.
Всього зібрано 27 500 грн. На них були куплені бронежилети, тепловізор, одяг, взуття, тепла білизна, технічні засоби. Частину коштів передано для госпіталю.
Редакційно-видавничий відділ.
Надана допомога 12-му батальйону ТО Києва на обмундирування та харчування на загальну суму близько
3 000 грн.
Науково-технічна бібліотека.
Зібрано і передано понад 1440 гривень до Авіаційного медичного центру НАУ для виготовлення термозберігаючих та розвантажувальних подокоректорів для штатного армійського взуття, енергозберігаючих матеріалів для спальних мішків. Також для вояків 12-го добровольчого батальйону територіальної оборони м. Києва та Козацького полку ім. Траса Шевченка працівники бібліотеки зібрали та передали до Медичного центру НАУ матеріали для виготовлення маскувальних засобів. Співробітники НТБ здійснюють допомогу родичам у батальйоні «Айдар», першій танковій дивізії тощо продуктами та грошима.