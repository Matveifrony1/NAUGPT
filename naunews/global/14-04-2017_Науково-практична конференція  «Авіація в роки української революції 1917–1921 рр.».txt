Заголовок: Науково-практична конференція  «Авіація в роки української революції 1917–1921 рр.»
Дата: 14/04/2017
URL: https://nau.edu.ua/ua/news/2017/4/naukovo-praktichna-konferentsiya-aviatsiya-v-roki-ukrainskoi-revolyutsii-1917–1921-rr.html
==================================================

12 квітня 1017 р. кафедра історії та документознавства НН ГМІ НАУ до Дня авіації та космонавтики провела науково-практичну конференцію викладачів та студентів «Авіація в роки Української революції (1917–1921 рр.)», присвячену 100-річчю проголошення УНР. До конференції співробітники НТБ НАУ організували виставку літератури з історії авіації, яка викликала значний інтерес у учасників конференції.
В програмі конференції було визначено 32 доповіді. На студентській секції, у роботі якої взяли участь понад 50 студентів перших та третіх курсів різних інститутів, було заслухано 14 доповідей. Студенти з підтримки наукових керівників, використовуючи новітні дослідження з даної проблеми, спогади учасників тих подій та мультімедійні засоби, зробили досить цікаві доповіді, присвячені діяльності української авіації доби визвольних змагань та найвизначнішим вітчизняним авіаторам. Найкращі доповіді відзначені подяками від дирекції Навчально-наукового інституту ГМІ, зокрема студентів – В. Заяць (103 НН ІАП), І. Власюк (126 НН ІКІТ), О. Балим (171 НН ІІДС), А. Бабій (162 НН ІІДС), А. Капій (121 НН ГМІ), А. Марченко (321 НН ГМІ) та В. Гоц (171 ІІДС). За підсумками конференції планується видати авторські матеріали.
Конференція ще раз засвідчила, що студенти Національного авіаційного університету виявляють значний інтерес до історії авіації своєї Батьківщини.
Модератори конференції: професор В. Гребенніков та доцент О. Захарчук.