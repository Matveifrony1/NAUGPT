Заголовок: Оновлення державної служби – веління часу
Дата: 25/11/2014
URL: https://nau.edu.ua/ua/news/2014/11/onovlennya-derzhavnoi-sluzhbi-¬–-velinnya-chasu.html
==================================================

18 листопада 2014 року в Юридичному інституті відбулася зустріч студентів 2 курсу з директором Департаменту нормативно-правової роботи та юридичного забезпечення Національного агентства України з питань державної служби Андрієм Заболотним.
Фахівець назвав напрями реформування інституту державної служби в Україні на етапі впровадження нових механізмів ефективного державного управління на шляху адаптації вітчизняного законодавства до законодавства Європейського Союзу.
Доповідач зосередив увагу на пріоритетах проведення реформи державної служби в Україні, а саме: забезпечення політичної нейтральності державної служби, виключення із цієї сфери корупційних складових, запровадження механізмів об’єктивного добору кадрів на конкурсній основі тощо. А. Заболотний навів порівняльну характеристику вітчизняного та міжнародного законодавства в сфері державної служби, а також висвітлив основні положення проекту нового Закону України «Про державну службу».
Гість відзначив зацікавленість студентів і запропонував їм і надалі співпрацювати з Нацдержслужбою України.