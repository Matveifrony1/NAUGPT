Заголовок: Торгівля людьми - глобальна проблема
Дата: 01/12/2015
URL: https://nau.edu.ua/ua/news/2015/12/torgivlya-lyudmi-globalna-problema.html
==================================================

30 листопада 2015 року в Навчально-науковому Юридичному інституті відбулася зустріч студентів з координатором превентивної роботи Міжнародної громадської організації «ТНЕ А 21 Compaign» Валентиною Ушаковою.
Мета діяльності «ТНЕ А 21 Compaign» - попередити випадки торгівлі людьми; підтримати і захистити потерпілих від торгівлі людьми; притягнути злочинців до відповідальності та посилити правові заходи щодо проблеми торгівлі людьми; партнерство з правоохоронними органами, постачальниками послуг і громадськістю для створення всебічного фронту боротьби проти торгівлі людьми.
Під час проведення лекції на тему «Актуальні проблеми гарантування гендерної рівності при запобіганні торгівлі людьми й боротьби з нею» розглянуто та обговорено питання нормативного гарантування гендерної рівності в українському законодавстві, заходи запобігання торгівлі людьми в різних країнах, зокрема в Україні, наведено світову статистику торгівлі людьми, форми експлуатації, приховані ризики та надано поради, які має знати кожна людина, яка виїздить за кордон навчатися, працювати чи відпочивати.
Наприкінці заняття відбулася активна дискусія з питань гендерної рівності та практичної профілактичної роботи з протидії торгівлі людьми.