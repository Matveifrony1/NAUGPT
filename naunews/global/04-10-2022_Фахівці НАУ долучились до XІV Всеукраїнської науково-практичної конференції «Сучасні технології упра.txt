Заголовок: Фахівці НАУ долучились до XІV Всеукраїнської науково-практичної конференції «Сучасні технології управління туристичним та готельно-ресторанним бізнесом»
Дата: 04/10/2022
URL: https://nau.edu.ua/ua/news/2022/10/fahivtsi-nau-doluchilis-do-xiv-vseukrainskoi-naukovo-praktichnoi-konferentsii-suchasni-tehnologii-upravlinnya-turistichnim-ta-gotelno-restorannim-biznesom.html
==================================================

На базі Маріупольського державного університету, котрий наразі переміщений до міста Києва, до Всесвітнього Дня туризму розпочала роботу XІV Всеукраїнська науково-практична конференція «Сучасні технології управління туристичним та готельно-ресторанним бізнесом».
На урочистому відкритті конференції з вітальним словом до присутніх звернулась завідувач кафедри маркетингу Факультету екноміки та бізнес-адміністрування (ФЕБА) Національного авіаційного університету Тетяна Князєва.
Також, доцент кафедри Ганна Радченко, разом із здобувачем вищої освіти першого бакалаврського рівня освітньо-професійної програми «Електронний маркетинг» Наталею Котовською, презентували результати досліджень за актуальною темою сьогодення «Управління клієнтським досвідом як вагомою складовою сфери гостинності», взявши участь у секції конференції «Маркетинг у туризмі: особливості, комунікації, тренди та перспективи».
Наразі, академічна спільнота України продовжує ефективно взаємодіяти та робити все можливе на науково-інформаційному фронті задля перемоги, відкритих кордонів, повернення нашого права на туризм та розвиток сфери послуг.