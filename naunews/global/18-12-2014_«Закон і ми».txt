Заголовок: «Закон і ми»
Дата: 18/12/2014
URL: https://nau.edu.ua/ua/news/2014/12/zakon-i-mi.html
==================================================

11 грудня 2014 року викладачі кафедри цивільного права і процесу Юлія Белуга, Ганна Грабовська і Ольга Оніщенко з нагоди Всеукраїнського тижня права провели семінар «Закон і ми» в загальноосвітній середній школі № 282 Деснянського району м. Києва.
Метою семінару був огляд основних прав і обов’язків дітей. Ольга Оніщенко розповіла про те, кого законодавець відносить до дітей та висвітлила специфіку їх правового статусу залежно від віку. Особливу увагу також приділено заходам відповідальності, які можуть бути застосовані до батьків за невиконання або неналежне виконання своїх обов’язків по вихованню та утриманню дітей.
В ході семінару учням було показано ролик, приурочений до чергової річниці проголошення Загальної декларації прав людини, який дозволив присутнім ознайомитися з основними положеннями цього міжнародного документу.
На завершення заходу  викладачами кафедри було показано фрагмент судового засідання.