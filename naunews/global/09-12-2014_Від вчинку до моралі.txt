Заголовок: Від вчинку до моралі
Дата: 09/12/2014
URL: https://nau.edu.ua/ua/news/2014/12/vid-vchinku-do-morali.html
==================================================

27-28 листопада 2014 року професор кафедри авіаційної психології Гуманітарного інституту Л. Помиткіна взяла участь у роботі Всеукраїнської науково-практичної конференції «Християнська етика в історії України і сучасний діалог світоглядно-духовних ідентичностей». Конференція відбулася на базі Мелітопольського державного педагогічного університету імені Б. Хмельницького та мала на меті формування професійної мережевої спільноти для обговорення актуальних проблем християнської етики в історії України.
Доповідь ученого на тему «Стратегічні рішення студентської молоді: вибір життєвої позиції» та проведення тренінгу для викладачів кафедри практичної психології «Розвиток свідомості особистості: етапи та перспективи» сприяли обміну досвідом і науково-практичними розробками щодо розвитку у студентів духовно-моральних цінностей, популяризації нематеріальної культурної спадщини українського народу, духовно-морального виховання учнівської та студентської молоді.
Особливо цікавою формою співробітництва стала участь у телепередачі «Думки вголос» на тему «Освіта майбутнього». З відеоматеріалами можна ознайомитися за посиланням: http://region-plus.tv/proektyi/myisli-vslux/1385-myisli-vslux-35-vyipusk.