Заголовок: Євген Коновалець – борець за державне життя українського народу
Дата: 23/02/2016
URL: https://nau.edu.ua/ua/news/2016/2/evgen-konovalecz-–-borecz-za-derzhavne-zhittya-ukrainskogo-narodu.html
==================================================

22 лютого 2016 року асистент кафедри теорії та історії держави і права Навчально-наукового Юридичного інституту Людмила Шапенко зі студентами 1 курсу провела тематичну бесіду «Євген Коновалець – борець за державне життя українського народу». Захід був організований на виконання листа Міністерства освіти і науки України від 17 грудня 2015 р. № 1/9-606 та відповідно до постанови Верховної Ради України від 25 листопада 2015 р. № 831-УІІІ25ІІ «Про відзначення 125-річчя з дня народження Євгена Коновальця».
Євген Коновалець - видатна постать української історії, відомий військовий та політичний організатор. З його ім’ям пов’язані корпус Січових Стрільців, об’єднання низки націоналістичних груп в єдину Українську Військову Організацію, діяльність Організації Українських Націоналістів. Національні ідеї Є. Коновальця пронизані духом соборності та незалежності українського народу стали поштовхом для формування руху визвольно-революційного націоналізму проти більшовизму.
Здатність Євгена Коновальця гуртувати навколо себе людей задля здобуття незалежності України, є прикладом для наслідування і нині, коли треба виборювати і захищати свободу та цілісність нашої держави.