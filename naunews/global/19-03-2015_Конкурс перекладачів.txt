Заголовок: Конкурс перекладачів
Дата: 19/03/2015
URL: https://nau.edu.ua/ua/news/2015/3/konkurs-perekladachiv.html
==================================================

Кафедра англійської філології і перекладу Гуманітарного інституту запрошує взяти участь у VІ Міжвузівському конкурсі молодих перекладачів, який проходитиме у м. Києві за адресою: проспект Космонавта Комарова, 1, корпус 8. До участі запрошуються студенти 3-5(6) курсів вищих навчальних закладів денної форми навчання напряму підготовки «Філологія», «Переклад».
У рамках першого відбіркового (письмового) туру конкурсу учасники мають подати переклади на українську мову запропонованого уривку (див. Додаток 1) та заповнені анкети (див. Додаток 2) до 30 березня 2015 р. Комісія у 5-денний термін перевіряє роботи та інформує учасників про можливість або неможливість участі в другому турі конкурсу. Дата проведення другого туру – 8 квітня 2015 року. Роботи з позначкою «Робота на конкурс» слід надсилати на електронну адресу:
algolovnya@mail.ru
. Максимальна кількість конкурсантів від одного ВНЗ – 5 студентів.
Другий відбірковий (усний) тур конкурсу проводитиметься на базі Гуманітарного інституту НАУ. Визначення переможців конкурсу здійснюється конкурсною комісією простою більшістю голосів.
Автори робіт, допущених до другого туру конкурсу, нагороджуються дипломами учасників конкурсу. Переможці в кожній номінації конкурсу нагороджуються дипломами та призами.
Участь у конкурсі безкоштовна.
Докладно…