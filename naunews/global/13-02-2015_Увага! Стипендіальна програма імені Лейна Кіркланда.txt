Заголовок: Увага! Стипендіальна програма імені Лейна Кіркланда
Дата: 13/02/2015
URL: https://nau.edu.ua/ua/news/2015/2/uvaga-stipendialna-programa-imeni-lejna-kirklanda.html
==================================================

Польсько-Американський Фонд Свободи і Фонд Освіта для Демократії оголошують відкритий конкурс на отримання Стипендій ім. Лейна Кіркланда у 2015/2016 навчальному році.
Програма адресована молодим лідерам, що здобули вищу освіту, які зацікавлені у розвитку демократії, економіки і громадянського суспільства у своїх країнах та в регіоні. Реалізація Програми відбувається в рамках двосеместрового навчання у вищих навчальних закладах Республіки Польща та 2-4 тижневих професійних стажувань у державних або приватних установах і організаціях.
Навчання відбуватиметься за такими спеціальностями:
• економіка і менеджмент;
• адміністрація / менеджмент (бізнес, НУО, культура, охорона навколишнього середовища, охорона здоров’я освіта);
• державне управління (органи державної влади і самоврядування);
• право;
• суспільні науки (соціальна психологія, соціологія);
• політологія і міжнародні відносини;
• політика розвитку та гуманітарна допомога.
Дипломна робота, що буде писатися в рамах стипендії, повинна мати характер науковий або практичний (в остатньому випадку дипломна робота повинна містити вступ у науковому характері). У 2015/2016 навчальному році Програма Кіркланда адресована представникам таких професійних груп:
• експерти, політики, працівники органів державної влади і самоврядування;
• підприємці, менеджери;
• лідери неурядових організацій, діячі культури і громадські діячі;
• викладачі вузів;
• журналісти.
Обов’язкові вимоги:
• громадянство і постійне проживання в одній із вищевказаних держав (особи, які мають карту постійного проживання в Республіці Польща, не можуть претендувати на отримання стипендії Кіркланда);
• повна вища освіта (ступінь магістра);
• вік до 35 років (в обґрунтованих випадках до 40 років);
• знання польської мови (на рівні, достатньому для участі в лекціях та семінарських заняттях, а також для написання дипломної роботи) або знання англійської мови – у випадку обрання кандидатом конкретного навчального курсу на цій мові (в такій ситуації достатнім вважається пасивне знання польської мови). Під час співбесіди обов’язково потрібно показати знання польської мови як мінімум на рівні В1 (якщо робота буде писатися польською) або принаймні А1 (робота буде писатися англійською);
• досвід професійної діяльності – мінімум 2 роки.
Перевага надаватиметься кандидатам, які:
• активно працюють у сфері своєї професійної або громадської діяльності;
• мають значні досягнення у сфері своєї діяльності;
• раніше не навчалися в Республіці Польща.
Необхідні документи:
1. Заповнена он-лайн заявка на участь в програмі:
а) анкета;
б) проект перебування (мотиваційний лист) – обґрунтування намірів кандидата стосовно участі в Програмі Кіркланда, в т.ч. пропозиції щодо навчання у Республіці Польща та плани на майбутнє (4000-6000 знаків з урахуванням пробілів).
2. Два рекомендаційних листи з переліком досягнень та кваліфікацій кандидата, а також описом перспектив його подальшого розвитку і роботи у сфері професійної або громадської діяльності (польською, російською або англійською мовою), надіслані електронною поштою.
3. Копія диплому про вищу освіту (при наявності – також диплому кандидата наук), надіслана електронною поштою.
Відбір кандидатів:
Відбір 45 найкращих кандидатів буде проводитись в три етапи:
I етап – оцінка на предмет відповідності обов’язковим вимогам;
II етап – оцінка анкет кандидатів експертами з даних галузей по суті;
III етап – кваліфікаційна співбесіда (запланована в датах 14.04-30.04.2015).
Кандидати, відібрані для участі в III етапі, будуть повідомлені про це електронною поштою наприкінці березня. Інформація про остаточні результати конкурсу буде надіслана також електронною поштою в червні 2015 року.
Процедура подання заявок:
Аплікаційну форму необхідно заповнити он-лайн, її можна отримати на сайті:
www.kirkland.edu.pl
Після заповнення аплікаційної форми он-лайн необхідно роздрукувати видану системою сторінку з інформацією, яка підтверджує отримання заявки. Підписану сторінку та актуальну фотокартку кандидата потрібно надіслати звичайною поштою на адресу Програми.
Рекомендаційні листи та копію диплому потрібно відсканувати і надіслати на електронну адресу:
kirkland@kirkland.edu.pl
Заявки мають бути надіслані до 1 березня 2015 р.
Аплікаційні форми, які надійдуть після закінчення вищевказаного терміну, розглядатися не будуть.
Фінансові умови:
Стипендія: oк. 1800 PLN на місяць. Додатково програма покриває такі витрати: вартість навчання, проживання в Польщі, страхування, білет до Польщі і на повернення, візові витрати, купівлю матеріалів і навчальних посібників. Стипендіатам видаються у тимчасове користування комп’ютери, які можуть стати їхньою власністю лише після повного виконання всіх умов програми навчання.
Стипендіальна програма включає:
1. Урочисте відкриття Програми (середина вересня 2015 р.).
2. Підготовчо-інформаційний курс (10 днів).
3. Заняття у вищих навчальних закладах (два семестри) в провідних польських науково-академічних центрах: Варшава, Краків, Познань, Вроцлав, Люблін.
4. Підготовку семестрових і дипломних робіт.
5. Чотири інтеграційно-дидактичні зустрічі всіх стипендіатів.
6. Заняття з тематики анімації лідерів та індивідуального розвитку.
7. Професійне стажування (мінімум 2 тижні), як правило після завершення програми навчання.
8. Урочисте завершення програми і церемонія вручення дипломів (наприкінці червня 2016 року у Варшаві).
Контакти:
Фонд Освіта для Демократії
Програма Кіркланда
ul. Hoża 59 m. 1A, 00-681 Warszawa
E-mail: kirkland@kirkland.edu.pl
www.kirkland.edu.pl
Додаткову інформацію про Фонд та його програми можна знайти в Інтернеті:
www.edudemo.org.pl