Заголовок: Факультет аеронавігації, електроніки та телекомунікацій НАУ проводить профорієнтаційну роботу
Дата: 19/05/2022
URL: https://nau.edu.ua/ua/news/2022/5/fakultet-aeronavigatsii-elektroniki-ta-telekomunikatsiy-nau-provodit-proforientatsiynu-robotu.html
==================================================

Протягом квітня на Факультеті аеронавігації, електроніки та телекомунікації (ФАЕТ) Національного авіаційного університету проведено шість онлайн зустрічей з майбутніми абітурієнтами.
На заходах були присутні:
- декан факультету Сергій Завгородній;
- координатор профорієнтаційної роботи Євген Габрусенко;
- представники кафедр факультету.
Серед інших, фахівці факультету зустрілись з випускниками київського ліцею «Універсум» та школи №6 Подільського району м. Києва. Присутні отримали вичерпні відповіді на запитання стосовно особливостей вступної кампанії 2022 року, навчання в НАУ та подальшого працевлаштування.
Також, учасники зустрічей дізнались про можливості науково-дослідної роботи студентів ФАЕТ НАУ, викладацький склад та новітні лабораторії факультету, місця проходження практики тощо.