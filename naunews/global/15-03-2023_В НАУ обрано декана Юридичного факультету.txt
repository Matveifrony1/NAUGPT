Заголовок: В НАУ обрано декана Юридичного факультету
Дата: 15/03/2023
URL: https://nau.edu.ua/ua/news/2023/3/v-nau-obrano-dekana-yuridichnogo-fakultetu.html
==================================================

14 березня 2023 року на Юридичному факультеті Національного авіаційного університету відбулася Конференція трудового колективу.
Під час заходу були присутні 35 з 40 делегатів, тому Конференцію було визнано правочинною.
Конференція проходила за участі ректора Національного авіаційного університету Максима Луцького, першого проректора Олексія Михальченка і начальника управління кадрів та документообігу Сергія Бондарчука.
Порядком денним було передбачено розгляд питання про погодження кандидатури на посаду декана Юридичного факультету та про обрання представників від НПП та інших працівників до складу вченої ради Юридичного факультету НАУ.
Для ведення Конференції трудового колективу Юридичного факультету НАУ було обрано голову Світлану Головко, професора кафедри теорії та історії держави і права, та секретаря Діану Майстро, асистента кафедри кримінального права і процесу.
До колективу Юридичного факультету НАУ з вітальним словом звернувся ректор НАУ Максим Луцький.
Начальник управління кадрів та документообігу Сергій Бондарчук ознайомив присутніх з рекомендацією ректора НАУ стосовно кандидатури на посаду декана факультету Володимира Нікітіна, який презентував Стратегію розвитку Юридичного факультету на 2023-2028 роки.
Трудовий колектив факультету відкритим голосуванням одноголосно підтримав внесену ректором НАУ кандидатуру Володимира Нікітіна на посаду декана Юридичного факультету НАУ! А також відбулися вибори членів вченої ради ЮФ НАУ від НПП та інших працівників факультету.