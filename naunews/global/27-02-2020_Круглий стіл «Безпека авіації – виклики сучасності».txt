Заголовок: Круглий стіл «Безпека авіації – виклики сучасності»
Дата: 27/02/2020
URL: https://nau.edu.ua/ua/news/2020/2-lyutiy/krugliy-stil-bezpeka-aviatsii-–-vikliki-suchasnosti.html
==================================================

У залі Вченої ради Національного авіаційного університету відбувся круглий стіл «Безпека авіації – виклики сучасності». Захід присвячено 75-річчю Міжнародної організації цивільної авіації (ІКАО) та ювілею директора Інституту ІКАО НАУ Галини Суслової.
З відеопривітаннями до учасників звернувся Президент Ради ІКАО Сальваторе Шикітано, керівник напряму «Авіаційна безпека і спрощення формальностей» Паризького бюро ІКАО Корнелія Людорф, Президент Ради ІКАО (2013-2019 р.), Посол Доброї Волі ІКАО, Почесний Голова Наглядової Ради та Почесний президент асоціації випускників НАУ Олумуіва Бенард Аліу.
Ректор Володимир Ісаєнко зазначив, що «офіційна частина заходу присвячена визначній даті створення ІКАО і матеріали, напрацьовані сьогодні, обов’язково будуть опубліковані у науковому збірнику». Вітаючи Галину Суслову, він наголосив, що саме завдяки наполегливій праці Галини Андріївни, її організаторським і лідерським здібностям, співпраця ІКАО з Національним авіаційним університетом переросла у створення Інституту ІКАО НАУ.
«Галина Суслова, виховавши не одне покоління авіаторів з понад 100 країн світу, залишаєтеся прикладом яскравої особистості з надзвичайною компетентністю, професіоналізмом, мудрістю, душевністю та чарівністю», - зауважив ректор.
На заходівиступили: президент ДП «АНТОНОВ» Олександр Донець, директор компанії «Авіалінії Антонова» Михайло Харченко,  голова Асоціації «Аеропорти України цивільної авіації» Петро Липовенко,  Герой Радянського Союзу, заслужений льотчик-випробувач СРСР Валерій Мигунов, голова Профспілки авіабудівників України Ярема Жугаєвич, генеральний  директор SkyUp Airlines Євген Хайнацький та інші учасники круглого столу.