Заголовок: Юриспруденція – бізнес – мистецтво: майстер-клас від адвокатки Олександри Парамонової
Дата: 14/06/2024
URL: https://nau.edu.ua/ua/news/2024/6/yurisprudentsiya-–-biznes-–-mistetstvo-mayster-klas-vid-advokatki-oleksandri-paramonovoi.html
==================================================

5 червня 2024 року
в рамках фахової ознайомлювальної практики для здобувачів 1 курсу першого (бакалаврського) рівня вищої освіти Юридичного факультету адвокаткою
Олександрою Парамоновою
проведено майстер-клас на тему
«Юриспруденція — бізнес — мистецтво».
Досвідчена практикуюча юристка
охарактеризувала стан розвитку національної юриспруденції,
її трансформацію на сучасному етапі та співставила юриспруденцію з бізнесом і мистецтвом. «Я вважаю, що коли людина знайшла своє місце у житті, коли її робота – це її хобі, коли юрист і юриспруденція є її хобі – це і є її життям» —, зазначила пані Олександра.
Запрошена гостя також висловила думку
про те, що юриспруденція — це не лише професія та бізнес. Це ще й мистецтво, уміння віртуозно вирішувати проблеми не лише за допомогою загальновідомих, але й самостійно винайдених інструментів.
На думку Олександри Парамонової,
сьогодні найважливішою конкурентною перевагою на ринку праці є вміння швидко реагувати та використовувати сучасні технологічні засоби для успішного вирішення правової ситуації. При цьому клієнт повинен бути впевнений у надійності адвокатського захисту, довіряти юристу, до якого звертається за допомогою, має бути впевненим у тому, що його справу буде розглянуто належним чином.
Завершивши виступ
адвокатка відповіла на численні запитання студентів,
серед яких: Яка була перша справа по захисту клієнта і чого вона навчила? Як можна оцінити досвід роботи в прокуратурі? Яким чином може змінитися професія юриста протягом найближчих років? Як знайти питання балансу роботи та особистого життя? Чи є справи, від захисту яких Ви відмовляєтеся і чому? Як уникнути професійного вигорання?
Зустріч завершилася словами подяки
від здобувачів освіти та висловленням позитивних вражень про проведений захід.