Заголовок: Студенти ФМВ відвідали Сквирський дитячий будинок «Надія»
Дата: 10/03/2020
URL: https://nau.edu.ua/ua/news/2020/berezen/studenti-fmv-vidvidali-skvirskiy-dityachiy-budinok-nadiya.html
==================================================

Одяг, взуття, книги та підручники, засоби гігієни та побутову хімію, продукти харчування, а також духову шафу привезли вихованцям будинку «Надія» студенти та викладачі Факультету міжнародних відносин. У дитячому будинку на сьогодніпроживають 16 дітей від 5 до 14 років.
Студенти організували розважальну програму з конкурсами та естафетами для маленьких вихованців. Завершились відвідини чаюванням та спілкуванням у теплій атмосфері. Представники факультету пообіцяли дітям і викладачам дитячого будинку приїхати до них у травні.
Адміністрація факультету пишається своїми студентами та колегами-викладачами, які долучилися до збору речей, продуктів харчування та грошей. Лише за тиждень пророблено достатньо кропітку роботу, яка подарувала безліч позитивних емоцій дітям.