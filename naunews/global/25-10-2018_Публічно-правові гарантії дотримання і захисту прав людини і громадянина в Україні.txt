Заголовок: Публічно-правові гарантії дотримання і захисту прав людини і громадянина в Україні
Дата: 25/10/2018
URL: https://nau.edu.ua/ua/news/1/10/publichno-pravovi-garantii-dotrimannya-i-zahistu-prav-lyudini-i-gromadyanina-v-ukraini.html
==================================================

19 жовтня 2018 року в Навчально-науковому юридичному інституті проведено науково-практичний круглий стіл на тему«Публічно-правові гарантії дотримання і захисту прав людини і громадянина в Україні».
У науковому заході взяли участь науковці: Михайло Гультай (д. ю. н., суддя Конституційного Суду України); Fu Guoqiang (Legal Specialist, Singapore); Сергій Замідра (радник Міністра молоді і спорту України, Голова Немішаївської селищної ради); Дмитро Голосніченко (д. ю. н., доцент, професор кафедри господарського і адміністративного праваНаціонального технічного університету України «КПІ» ім. Ігоря Сікорського); Людмила Такаджі (керівник Юридичного відділу Товариства з обмеженою відповідальністю "Компанія з управління активами "Європа"), а також викладачі та студенти Навчально-наукового юридичного інституту Національного авіаційного університету.
Під час дискусії обговорювалися питання, щопоряд із традиційними в юриспруденції процесами, на сьогодні, для захисту прав громадян мають важливе значення нова процесуально-правова форма – конституційний юридичний процес. Сьогодні інститут конституційної скарги ще не запрацював в Україні на повну силу.
Проте, незважаючи на тимчасові труднощі у застосуванні, інститут конституційної скарги, народжений в надрах європейського конституціоналізму, безумовно, має величезний потенціал. Якщо конституційна скарга запрацює на повну потужність, це неодмінно зменшить кількість поданих заяв до ЄСПЛ, істотно укріпивши національні системи судоустрою та захисту прав людини.