Заголовок: Новий етап співпраці з Освітньо-технолонічним центром Китаю
Дата: 12/11/2019
URL: https://nau.edu.ua/ua/news/2019/11/noviy-etap-spivpratsi-z-osvitno-tehnolonichnim-tsentrom-kitayu.html
==================================================

Ректор Володимир Ісаєнко відвідав Освітньо-технолонічний центр (Чжецзян, КНР) в рамках підписаної у жовтні 2019 року Угоди про співробітництво в галузі міжнародної освіти.
Генеральний директор Мао Їфей презентував Центр і основні напрямки його роботи. Він зазначив, що вже декілька років поспіль компанія є лідером з надання освітніх послуг у КНР. Ректора ознайомили з роботою відділу по набору студентів і відділу онлайн-освіти. Мао Їфей також продемонстрував гуртожитки, в яких мешкатимуть студенти перед тим, як сформуються групи для навчання в Україні.
Сторони обговорили шляхи реалізації спільної діяльності, які дозволять оптимізувати процес вступу, поселення та навчання в НАУ студентів з Китаю. Володимир Ісаєнко зауважив, що китайські студенти можуть здобувати в Національному авіаційному університеті не тільки вищу освіту, а й проходити мовну підготовку, стажування та підвищення кваліфікації.
За результатами зустрічі Володимир Ісаєнко та Мао Їфей домовились розробити додаткову угоду, яка передбачатиме створення виїзних приймальних комісій за участі представників нашого університету та реконструкцію гуртожитку НАУ для студентів з Китаю.