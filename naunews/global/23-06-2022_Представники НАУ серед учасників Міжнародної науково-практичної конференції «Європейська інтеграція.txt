Заголовок: Представники НАУ серед учасників Міжнародної науково-практичної конференції «Європейська інтеграція – захист прав людини» (Грузія)
Дата: 23/06/2022
URL: https://nau.edu.ua/ua/news/2022/6/predstavniki-nau-sered-uchasnikiv-mizhnarodnoi-naukovo-praktichnoi-konferentsii-evropeyska-integratsiya-–-zahist-prav-lyudini-(gruziya).html
==================================================

На запрошення Факультету права та дипломатії Сухумського державного університету, науково-педагогічні працівники та студенти Юридичного факультету (ЮФ) Національного авіаційного університету взяли участь у Міжнародній науково-практичній конференції «Європейська інтеграція – захист прав людини».
Конференція була організована у два етапи: для здобувачів вищої освіти та науко-педагогічних працівників.
Учасниками з Грузії, України, Німеччини, Узбекистану та інших країн обговорено:
- проблеми захисту прав людини під час збройних конфліктів;
- особливості захисту європейських прав людини на рівні держав-членів;
- юридична відповідальність за злочини проти мирного населення;
- порушення прав людини в окупованій Абхазії;
- захист права на особисту недоторканність;
- відшкодування збитків за зруйноване, втрачене або пошкоджене житло внаслідок військової агресії російської федерації тощо.
На студентській конференції ЮФ НАУ гідно представила здобувач вищої освіти 1 курсу Яна Темченко з доповіддю на тему «Захист прав людини і громадянина в Україні у відповідності до європейського законодавства». Вона підготувала цікаву та зворушливу презентацію про порушення прав людини в Україні в умовах російської агресії.
Науково-педагогічний склад ЮФ НАУ представляли доценти кафедри теорії та історії держави і права Олена Макеєва та Вероніка Олещенко. Олена Макеєва презентувала доповідь «Доктрина і практика захисту прав людини в умовах європейської інтеграції», у якій розкрила доктринальні підходи до розуміння прав людини, національні та міжнародні механізми захисту прав людини в Україні. А Вероніка Олещенко у своєму виступі на тему «Методологічні підходи до визначення сутності культурних прав людини» окреслила сучасні наукові підходи до поняття культурних прав та їх сутності.
Такі заходи сприяють зміцненню міжнародних наукових зв’язків, підвищенню рівня професійної майстерності науково-педагогічних працівників, формують правову культуру студентів, що сприяє позитивному іміджу Національного авіаційного університету на міжнародному рівні.