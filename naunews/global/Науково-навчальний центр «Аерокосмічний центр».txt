Заголовок:Науково-навчальний центр «Аерокосмічний центр»

Дата: ----------
URL: https://nau.edu.ua/ua/menu/science/zagalna-informatsiya/naukovi-instituti-ta-pidrozdili/nncz-aerokosmichnij-czentr.html
==================================================
Науково-навчальний центр «Аерокосмічний центр»
 

 

Директор - Харченко Володимир Петрович

 

Тел.: 406-70-27

E-mail: aerospace.centre.kai@gmail.com

  

 

Науково-навчальний центр «Аерокосмічний центр» створено наказом Міністерства освіти і науки України від 16.02.2009 № 120 з метою проведення наукових досліджень та розробок, створення конкурентоспроможних на світовому ринку наукових і науково-прикладних результатів, провадження інноваційної діяльності та забезпечення умов здійснення поглибленої наукової і науково-технічної підготовки фахівців.

 

Директор ННЦ «Аерокосмічний центр» – Харченко Володимир Петрович, 
доктор технічних наук, професор, Заслужений діяч науки і техніки України, лауреат Державної премії України, провідний вчений у галузі аерокосмічної інформатики, зробив вагомий внесок у розвиток теоретичних засад і оцінювання ефективності соціотехнічних систем та систем прийняття рішень за умов невизначеності й ризику, розвиток безпілотних авіаційних систим, засновник і керівник визнаної в світі наукової школи «Аеронавігація».

 

 

Наукові керівники за напрямами:

Кондратюк Василь Михайлович – координатор, експерт у сфері ГНСС, кандидат технічних наук, старший науковий співробітник.

 

Конін Валерій Вікторович – експерт у сфері ГНСС технологій, доктор технічних наук, професор, Заслужений машинобудівник України.

 

Харченко Володимир Петрович – організатор і керівник робіт в області розвитку інформаційних технологій аерокосмічних систем.

 

 

Основними завданнями ННЦ «Аерокосмічний центр» є: 

Забезпечення отримання науковими і науково-педагогічними працівниками КАІ, студентами, аспірантами, докторантами значних наукових результатів, створення конкурентоспроможних розробок і новітніх технологій на державному та світовому ринках.
Здійснення маркетингу в науково-технічній сфері відповідно до напряму досліджень і розробок, провадження інноваційної діяльності.
Поглиблена наукова і науково-технічна підготовка студентів, аспірантів, докторантів, підвищення наукової кваліфікації науково-педагогічних і наукових працівників шляхом здійснення ними спільних наукових досліджень і розробок, зокрема для вирішення проблемних питань в сфері супутникової радіонавігації із залученням міжнародних установ.
Сприяння накопиченню наукових знань, інтелектуальної власності магістрами, аспірантами і докторантами для подальшого їхнього працевлаштування за фахом як в наукових і науково-педагогічних працівників, розробників  вітчизняної техніки і технологій, менеджерів науково-технологічного бізнесу та державного управління у сфері освіти, науки і техніки.
Організація та проведення фундаментальних, прикладних та експериментальних досліджень і розробок, спрямованих на реалізацію пріоритетних напрямів розвитку науки і техніки, що базуються на Глобальній навігаційній супутниковій системі (ГНСС-технології).
Створення систем і технічних засобів навігації та керування рухом.
Розвиток безпілотних систем.
Розроблення апаратних і програмних засобів для впровадження спеціальних технологій, що базуються на ГНСС, їх диференційних доповненнях та новітніх інформаційних технологіях.
Моніторинг супутникового радіонавігаційного поля систем GPS,GLONASS, GALILEO, BEIDOU, EGNOS.
Надання послуг користувачам ГНСС з використанням режиму DGPS/RTK в реальному часі.
Надання послуг зацікавленим особам, організаціям, підприємствам, установам у вирішенні актуальних і перспективних задач створення, діагностування та контролю апаратури і систем супутникової навігації.
 

Основні напрямки діяльності ННЦ «Аерокосмічний центр»:

Загально-теоретична діяльність:
Створення теоретичних засад розвитку новітніх інформаційних технологій аерокосмічних систем.
Розроблення теоретичних і прикладних питань щодо створення тропосферних і стратосферних псевдосупутників з відновлювальним енергоживленням.
Структурно-параметричний синтез і розроблення технології побудови геліоенергетичних платформ з  когнітивним керуванням та на основі штучного інтелекту.
Організація та проведення фундаментальних, пошукових і прикладних теоретичних та експериментальних досліджень і розробок, спрямованих на реалізацію пріоритетних напрямів розвитку науки, техніки і технологій.
Виконання науково-дослідних та дослідно-конструкторських робіт зі створення систем та технічних засобів інформаційного аерокосмічного забезпечення,  та керування рухом динамічних об’єктів.
Дослідження енергоефективних технологій динамічних об’єктів.
Розробка та впровадження енергозберігаючих приладів, систем та комплексів.
Економія паливно-мастильних матеріалів при виконанні авіаційних робіт.
Дослідження та розв’язання задач розпізнавання об’єктів та явищ.
Участь у формуванні пріоритетних напрямів розвитку науки і техніки та інноваційної діяльності ДНП «ДУ«КАІ».
Участь у розробленні, освоєнні та виробництві сучасної конкурентоспроможної продукції на основі використання розробок ДНП «ДУ«КАІ».
Розробка безпілотних аерокосмічних систем нового покоління:
Розробка та виробництво ряду безпілотних літальних апаратів (БпЛА) та безпілотних авіаційних систем (БАС) різних класів, призначень, різних схем компонування та окремих бортових систем.
Розробка, дослідження та виготовлення БпЛА.
Розробка цілісних безпілотних  авіаційних систем (БАС).
Льотні випробування БпЛА з застосуванням відповідних процедур сертифікації.
Розробка технологічних процесів виготовлення окремих частин БПС з використанням сучасних і перспективних конструкційних матеріалів.
Системні дослідження в галузі БАС.
Підготовка дистанційних  пілотів БпЛА та їх безпосереднє навчання  на основі  розроблених програм і методик.
Участь у вдосконаленні нормативно-правової бази для застосування БАС у повітряному просторі відповідно до інтеграційних процесів України.
Дослідження та розробки безпілотних носіїв літакового типу з новітнім аеродинамічним компонуванням.
Створення тренажерів та тренажерних комплексів.
Дослідження та розроблення систем авіоніки.
Розроблення апаратних і програмних засобів ГНСС (GNSS):
Розроблення апаратних і програмних засобів для впровадження спеціальних технологій, що базуються на глобальній навігаційній супутниковій системі (ГНСС) та інформаційних технологіях.
Моніторинг супутникового радіонавігаційного поля ГНСС.
Розроблення технології та апаратури захисту об’єктів від засобів ураження, що оснащені апаратурою супутникової навігації.
Інтегральна обробка інформації в системах навігації повітряних суден (GPS + EGNOS + ГЛОНАСС+ інерційна система).
Дослідження та розроблення прикладних задач на базі ГНСС та їх диференційних доповнень.
Дослідження та розроблення алгоритмів первинної та вторинної обробки інформації в системах супутникової радіонавігації.
Розроблення систем контролю та керування рухом транспортних засобів на поверхні аеродрому.
Розробка наукових засад реалізації в Україні міжнародних концепцій (Free Flight, Safe Flight, Gate-to-Gate).
Підготовка та атестація кваліфікованих фахівців відповідно до міжнародних норм і стандартів.
Виконання робіт і надання послуг із стандартизації, метрології, сертифікації продукції, послуг та систем управління якістю.
Надання послуг зацікавленим організаціям, підприємствам, установам у вирішенні актуальних і перспективних задач створення, діагностування та контролю апаратури та систем супутникової навігації.
 

Створення конкурентоспроможних на державному та світовому ринку прикладних розробок, зразків нової техніки та технологій.
Здійснення трансферу технологій у рамках науково-технічної і виробничої кооперації та співробітництва з промисловими підприємствами, організаціями та підприємцями, з метою формування інноваційного середовища для економічно вигідної співпраці для впровадження науково-технічних розробок, зразків нової техніки та технологій.
Забезпечення умов та підготовка студентів, магістрів, аспірантів та докторантів відповідно до головних напрямів наукової та науково-технічної діяльності ННЦ «Аерокосмічний центр» і вимог інноваційного розвитку сучасної економіки.
Підготовка науково-методичної кваліфікації, підвищення кваліфікації наукових і науково-педагогічних працівників, післядипломна підготовка та перепідготовка кадрів за напрямами наукової і науково-технічної діяльності ННЦ «Аерокосмічний центр» та прогресивними наукоємними технологіями.
Використання кадрового наукового потенціалу ННЦ «Аерокосмічний центр» для вирішення актуальних наукових і науково-технічних проблем розвитку економіки та оборонної здатності країни.
Підвищення кваліфікації фахівців аерокосмічної галузі.
Інтегрування науково-навчальної діяльності ННЦ «Аерокосмічний центр» з науковою діяльністю наукових установ та виробничою діяльністю підприємств.   
Міжнародне наукове, науково-технічне та освітнє співробітництво з університетами-партнерами, підприємствами, фондами.
 