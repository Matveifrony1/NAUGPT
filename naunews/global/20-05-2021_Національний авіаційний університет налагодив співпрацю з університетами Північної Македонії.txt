Заголовок: Національний авіаційний університет налагодив співпрацю з університетами Північної Македонії
Дата: 20/05/2021
URL: https://nau.edu.ua/ua/news/2021/5/natsionalniy-aviatsiyniy-universitet-nalagodiv-spivpratsyu-z-universitetami-pivnichnoi-makedonii.html
==================================================

За дорученням ректора Національного авіаційного університету Максима Луцького декан Факультету міжнародних відносин (ФМВ) НАУ Юрій Волошин, відвідав з робочим візитом Північну Македонію (місто Скоп’є).
Під час візиту відбулася зустріч з Надзвичайним і Повноважним Послом України в Республіці Північна
Македонія Наталією Задорожнюк. В результаті зустрічі було обговорено конкретні напрями двосторонньої співпраці між Факультетом міжнародних відносин та Посольством в освітній галузі:
- проходження практики студентами НАУ в Посольстві;
- організація онлайн-зустрічей з Надзвичайним і Повноважним Послом;
- проведення майстер-класів співробітниками Посольства для студентів ФМВ .
Як зазначила Посол, активізація співробітництва між Україною і Північною Македонією в освітній та науковій сферах є окремим напрямом роботи Посольства.
Також Юрій Волошин зустрівся з керівником відділу міжнародних зв’язків Американського університету Європи (AUE-FON) Північної Македонії, ректором МІТ Університету Дзвоніміром Янкуловські та деканом Факультету права, міжнародних відносин та дипломатії Мар'яном Маджарскі.
Македонські партнери ознайомили Юрія Волошина з діяльністю університетів та обговорили перспективні напрями подальшої співпраці, що включатиме освітньо-методичну, науково-дослідну діяльність та академічну мобільність. Під час зустрічей домовились про:
- обмін викладачами та студентами у рамках спільних навчальних програм, зокрема,
Еразмус +;
- реалізацію дослідницьких проєктів;
- організацію та участь у спільних наукових конференціях, симпозіумах, семінарах тощо.
Під час переговорів прийнято рішення вже з вересня цього року розпочати реалізацію конкретних проєктів в освітній сфері.
Також сторони домовились підготувати проєкти Меморандумів про співробітництво.