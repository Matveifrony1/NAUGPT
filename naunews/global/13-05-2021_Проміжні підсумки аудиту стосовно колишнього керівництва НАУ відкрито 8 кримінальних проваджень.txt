Заголовок: Проміжні підсумки аудиту: стосовно колишнього керівництва НАУ відкрито 8 кримінальних проваджень
Дата: 13/05/2021
URL: https://nau.edu.ua/ua/news/2021/5/promizhni-pidsumki-auditu-stosovno-kolishnogo-kerivnitstva-nau-vidrito-8-kriminalnih-provadzhen.html
==================================================

В проміжок часу з листопада 2020 року по травень 2021 року за попередніми результатами проведених перевірок відділом з питань запобігання та виявлення корупції НАУ, правоохоронними органами м. Києва зареєстровано вісім кримінальних проваджень, за якими на даний час триває досудове розслідування. Про це інформує прес-служба НАУ.
Шість кримінальних проваджень розслідує Солом'янське РУ НП м. Києва, а саме:
- № 42020100000000565 (від 3 грудня 2020 року) за ч. 5 ст. 191 ККУ (Привласнення, розтрата майна або заволодіння ним шляхом зловживання службовим становищем). Йдеться про розтрату бюджетних коштів у розмірі 3 млн. грн. під час закупівлі технічного засобу навчання – літака Cessna 172. Договір постачання укладено колишнім ректором НАУ Володимиром Ісаєнко.
Санкція вказаної статті передбачає позбавлення волі на строк від 7 до 12 років з позбавленням права обіймати відповідні посади на строк до трьох років з конфіскацією майна.
- № 42020101090000153 (від 16 грудня 2020 року) за ч. 1 ст. 194 ККУ (Умисне знищення або пошкодження майна). Йдеться про умисне пошкодження державного майна (навчальний корпус НАУ №10), внаслідок чого заподіяно шкоди на 1,4 млн грн. Договір постачання на проведення робіт укладено колишнім проректором НАУ Артуром Гудманяном.
Санкція вказаної статті передбачає покарання у вигляді штрафу до п’ятдесяти неоподатковуваних мінімумів доходів громадян або громадських робіт на строк від ста двадцяти до двохсот сорока годин, або виправних робіт на строк до двох років, або обмеження волі на строк до трьох років, або позбавлення волі на той самий строк.
- № 42020101090000154 (від 16 грудня 2020 року) за ч. 1 ст. 191 ККУ (Привласнення, розтрата майна або заволодіння ним шляхом зловживання службовим становищем). Йдеться про заволодіння бюджетними коштами під час закупівлі двох літаків Tecnam P2002JF. Договір постачання укладено колишнім проректором НАУ Артуром Гудманяном.
Санкція вказаної статті передбачає покарання у вигляді штрафу до п'ятдесяти неоподатковуваних мінімумів доходів громадян або виправних робіт на строк до двох років, або обмеження волі на строк до чотирьох років, або позбавлення волі на строк до чотирьох років, з позбавленням права обіймати певні посади чи займатися певною діяльністю на строк до трьох років або без такого.
- № 1202110509000018 (від 13 січня 2021 року) за ч. 1 ст. 190 (Шахрайство). Йдеться про заволодіння бюджетними коштами у розмірі 48 000 грн. під час реалізації договору з розробки головного сайту НАУ. Договір постачання укладено колишнім ректором НАУ Володимиром Ісаєнко.
Санкція вказаної статті передбачає покарання у вигляді штрафу до п'ятдесяти неоподатковуваних мінімумів доходів громадян або громадських робіт на строк до двохсот сорока годин, або виправних робіт на строк до двох років, або обмеження волі на строк до трьох років.
- № 42021101090000003 (від 15 січня 2021 року) за ч. 3 ст. 191 ККУ (Привласнення, розтрата майна або заволодіння ним шляхом зловживання службовим становищем). Йдеться про заволодіння бюджетними коштами в результаті укладання фіктивного договору колишньою проректоркою НАУ Р. Вінецькою при закупівлі послуг на суму 3 млн 174 тис. грн.
Санкція вказаної статті передбачає покарання у вигляді обмеження волі на строк від трьох до п'яти років або позбавлення волі на строк від трьох до восьми років, з позбавленням права обіймати певні посади чи займатися певною діяльністю на строк до трьох років.
- № 12021100090001082 (від 26 квітня 2021 року) за ч. 1 ст. 364 ККУ (Зловживання владою або службовим становищем). Йдеться про зловживання службовим становищем Р. Вінецькою, в результаті чого НАУ завдано матеріальної шкоди у розмірі 26 540 грн.
Санкція цієї статті передбачає покарання у вигляді арешту на строк до шести місяців або обмеження волі на строк до трьох років, або позбавлення волі на той самий строк, з позбавленням права обіймати посади.
Ще два кримінальних провадження розслідує ДБР, а саме:
- № 42021100000000008 (від 13 січня 2021 року) за ч. 2
ст. 364 ККУ (Зловживання владою або службовим становищем), а також за ч. 3 ст. 191 ККУ (Привласнення, розтрата майна або заволодіння ним шляхом зловживання службовим становищем). Йдеться про зловживання службовим становищем збоку колишнього керівництва НАУ, в результаті чого було незаконно відчужено та привласнено державне майно НАУ (земельні ділянки в с. Жукин Вишгородського району)
ч. 2 ст. 364 ККУ - карається позбавленням волі на строк від трьох до шести років з позбавленням права обіймати певні посади чи займатися певною діяльністю на строк до трьох років, зі штрафом від п’ятисот до однієї тисячі неоподатковуваних мінімумів доходів громадян;
ч. 3 ст. 191 ККУ - карається обмеженням волі на строк від трьох до п'яти років або позбавленням волі на строк від трьох до восьми років, з позбавленням права обіймати певні посади чи займатися певною діяльністю на строк до трьох років.
- № 12020100100001005 (від 13 січня 2021 року) за ч. 2 ст. 191 ККУ (Привласнення, розтрата майна або заволодіння ним шляхом зловживання службовим становищем). Йдеться про зловживання службовим становищем збоку колишнього керівництва НАУ, в результаті чого було незаконно відчужено та привласнено державне майно університету (земельні ділянки в с. Жукин Вишгородського району).
Санкція вказаної статті передбачає покарання у вигляді обмеження волі на строк до п'яти років або позбавлення волі на той самий строк, з позбавленням права обіймати посади на строк до трьох років.
Перевірки відділом з питань запобігання та виявлення корупції НАУ тривають.