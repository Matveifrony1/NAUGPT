Заголовок: Візит представників університетів Великої Британії
Дата: 11/02/2019
URL: https://nau.edu.ua/ua/news/2019/2/vizit-predstavnikiv-universitetiv-velikoi-britanii.html
==================================================

До Національного авіаційного університету завітала делегація з Великої Британії: університету Нортумбрія (м. Ньюкасл) та університету Центрального Ланкшира (м. Престон).
Голова департаменту з міжнародного співробітництва університету Центрального Ланкшира Пол Рове, голова департаменту з міжнародного співробітництва  університету Нортумбрія Том Олардіс та голова організації «Cormack Consultancy group» з популяризації міжнародної освіти у Великої Британії Чарльз Кормак ознайомились з навчальним процесом НАУ. Гості відвідали Музей НАУ, відвідали Авіаційний навчальний ангар, науково-виробничий центр безпілотної авіації «Віраж».
Під час переговорів ректор Володимир Ісаєнко, зокрема, зазначив, що «по-перше, наш університет цікавлять спільні навчальні програми та проекти, які передбачають отримання подвійного диплома студентами. По-друге, ми прагнемо вдосконалювати та розширювати навчально-наукову базу та розбудовувати нові спільні проекти, в яких буде задіяно не лише професорсько-викладацький склад, а й студенти та аспіранти».
У свою чергу, Пол Рове розповів, що університет Центрального Ланкшира, один з потужніших на півдні Великої Британії, здійснює підготовку пілотів, але на жаль тільки теоретичну. Тому університет найбільше цікавить можливість отримання практичних знань в цій галузі.
Том Олардіс зауважив, що університет Нортумбрія, відомий високим рівнем досліджень та орієнтованістю на бізнес, зацікавлений в розширенні співробітництва з університетами України.
У результаті проведених переговорів сторони домовились розробити та підписати Меморандум про подальше співробітництво.