Заголовок: Запрошуємо вступати до Навчально-наукового інституту неперервної освіти НАУ
Дата: 04/08/2022
URL: https://nau.edu.ua/ua/news/2022/8/zaproshuemo-vstupati-do-navchalno-naukovogo-institutu-neperervnoi-osviti-nau.html
==================================================

Навчально-науковий інститут неперервної освіти (ННІНО) Національного авіаційного університету продовжує впровадження концепції «Освіта впродовж життя», що спрямована на реалізацію права кожної особи на навчання протягом життя з урахуванням особистісних потреб, пріоритетів суспільного розвитку та вимог економіки.
В рамках вищезазначеної концепції ННІНО НАУ оголошує набір на 1 курс освітнього ступеня Бакалавр за спеціальністю 281 Публічне управління та адміністрування, освітньо-професійна програма «Публічне управління та адміністрування» за денною та заочною формою навчання.
Мета програми – підготовка управлінців нового типу, фахівців у сфері публічного управління та адміністрування сучасного рівня, що вміють аналізувати державну політику і розробляти заходи для її реалізації, а також мають навички управління проєктами, стратегічного планування, розробки управлінських рішень тощо.
Перевагами навчання за цією освітньою програмою:
- можливість повного циклу вищої освіти від бакалавра до доктора філософії;
- використання сучасних світових методик викладання (тренінгів, кейс-методів, ділових ігор, тощо);
- практико-орієнтоване навчання через організацію різних видів практичної діяльності;
- проведення практичних занять в органах державної влади та органах місцевого самоврядування.
Випускники програми обіймають посади: керівників та заступників керівників місцевих органів виконавчої влади, структурних підрозділів державних органів усіх рівнів, структурних підрозділів виконавчих органів рад; спеціалістів органів державної влади та органів місцевого самоврядування; керівників та провідних фахівців підприємств, установ й організацій різних форм власності; неурядових організацій та інше.
Детальніше за
посиланням
.