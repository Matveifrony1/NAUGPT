Заголовок: Всеукраїнський форум «Етика релігій і конфесійне ціннісне розмаїття»
Дата: 21/05/2018
URL: https://nau.edu.ua/ua/news/1/5/vseukrainskiy-forum-etika-religiy-i-konfesiyne-tsinnisne-rozmaittya.html
==================================================

17-18 травня 2018 року Любов Віталіївна Помиткіна, доктор психологічних наук, професор, завідувач кафедри авіаційної психології Навчально-наукового гуманітарного інституту Національного авіаційного університету, представляла НАУ на І Всеукраїнському форумі-презентації «Етика релігій і конфесійне ціннісне розмаїття». Захід відбувався у Мелітопольському державному педагогічному університеті імені Богдана Хмельницького в м. Мелітополь та був приурочений до визначної дати – 95-річчя університету.
У форумі взяли участь представники провідних університетів й академічних інститутів України, а також українські й закордонні громадські організації.
Метою Форуму було ознайомлення з сучасними ціннісно-смисловими стереотипами у сфері релігійного та наукового світорозуміння: історія формування, наслідки, методи подолання та досягнення соціального, наукового й релігійного консенсусу. У конструктивній діалогічній співпраці були презентовані як теоретичні, так і методичні наукові й релігійні ціннісно-мотиваційні засоби щодо розвитку загальнолюдських позитивних якостей, підвищення рівня свідомості та формування високодуховної особистості майбутнього.
Організатори форуму запропонували учасникам взяти участь в екскурсійній програмі храмами міста «Презентація релігійних практик Північного Приазов’я» та познайомитися з Національним історико-археологічним заповідником «Кам’яна Могила».