Заголовок: Надаємо профорієнтаційну підтримку учням
Дата: 13/05/2015
URL: https://nau.edu.ua/ua/news/2015/5/nadaemo-proforientaczijnu-pidtrimku-uchnyam.html
==================================================

27 квітня 2015 року викладачі кафедри іноземних мов і прикладної лінгвістики Гуманітарного інституту Алла Заслужена та Мирослава Рибалко зустрілися з учнями випускних класів спеціалізованої школи № 196 з поглибленим вивченням англійської мови м. Києва. Ініціатори зустрічі, вчителі шкільної кафедри іноземних мов Тетяна Лисюченко та Тетяна Семихатова, відзначили, що недостатній рівень самосвідомості підлітків, нестійкість емоційного стану та недолік життєвого досвіду перешкоджають прийняттю найпершого в житті школяра дорослого вибору. Саме тому шкільні педагоги звернулись по допомогу до своїх колег із одного з провідних українських ВНЗ. Викладачі НАУ проаналізували ринок праці в Україні, особливості вступної кампанії 2015 року, переваги та недоліки того чи іншого навчального закладу. Приємно відзначити, що більшість майбутніх абітурієнтів вже обрали наш університет як один із тих, до яких подаватимуть документи. Багато школярів вирішили, що вступ до НАУ буде для них пріоритетним. Будемо сподіватись, що для тих, хто ще не визначився остаточно з вибором місця навчання, поради, надані нашими викладачами, стануть у пригоді.