Заголовок:Про засідання Вченої ради університету від 20 вересня 2023 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-20-veresnya-2023-roku/
==================================================
Про засідання Вченої ради університету від 20 вересня 2023 року
20 вересня 2023 року відбулось засідання Вченої ради Національного авіаційного університету.

 

Перша частина засідання Вченої ради Національного авіаційного університету була присвячена 90-й річниці від дня його утворення.

Урочисту частину засідання відкрили ректор Університету – Максим ЛУЦЬКИЙ та голова Вченої ради – Микола КУЛИК.

Микола КУЛИК оголосив, що до засідання Вченої ради також долучилися члени Наглядової ради університету, видатні працівники університету, а також випускники, які завершили своє навчання 50 років тому.

Хвилиною мовчання було вшановано працівників, які відійшли у вічність та загинули захищаючи Україну.

Під час засідання працівникам університету було вручено: відзнаки Міністерства освіти і науки України; атестати професора, доцента та старшого дослідника; нагороди Національного авіаційного університету.

З вітальним словом виступив ЮХАЧОВ Віталій Володимирович – директор Одеського авіаційного заводу, відомий винахідник в галузі авіації (випускник 1973 року).

Також до всіх присутніх з вітальними словами та найкращими побажаннями звернулися члени Наглядової ради: Олександр ГАЛУНЕНКО – голова Наглядової ради Герой України, президент Всеукраїнської громадської організації «Федерація авіаційного спорту України»; Олександр БІЛЬЧУК – Голова Державної авіаційної служби України; Олександр БАДРУДІНОВ – Президент громадської організації «Асоціація розвитку авіації»; Микола ТЕПАН – генерал-майор, військовий льотчик-інструктор І класу, начальник авіаційного управління – начальник авіації Департаменту охорони державного кордону Адміністрації ДПСУ.

Максим ЛУЦЬКИЙ привітав присутніх, подякував їм за відданість та щоденну кропітку працю.

Голова Вченої ради оголосив про завершення урочистої частини засідання Вченої ради. Запропонував перейти до розгляду питань порядку денного.

На засіданні Вчена рада університету присвоїла вчені звання: професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Також було висунуто кандидатури для нагородження відзнаками Міністерства освіти і науки України.

Крім того, було встановлено загальний ліміт стипендіатів та ліміт стипендіатів, які досягли особливих успіхів у навчанні за результатами семестрового контролю на вересень 2023 року; призначено винагороди від ректора студентам університету.

Також було затверджено освітньо-професійні програми зі спеціальностей, за якими здійснюється підготовка здобувачів вищої освіти за освітніми ступенями у Національному авіаційному університеті.

Окрім того, створено разові спеціалізовані вчені ради для проведення захисту дисертацій; затверджено теми докторських дисертацій та теми дисертацій для здобуття наукового ступеня доктора філософії; рекомендовано кандидатури до вступу до докторантури, надано право керівництва аспірантами, рекомендовано до друку наукові журнали.