Заголовок: Абітурієнтам м. Фастова презентовано діяльність НАУ
Дата: 18/10/2016
URL: https://nau.edu.ua/ua/news/2016/10/abiturientam-m-fastova-prezentovano-diyalnist-nau.html
==================================================

13 жовтня 2016 року на запрошення Фастівського міськрайонного центру зайнятості Київської області Національний авіаційний університет взяв участь у щорічному профорієнтаційному заході «ярмарок професій». На захід завітало близько 450 учнів із 18 ЗНЗ м. Фастова та Фастівського району.
Захід відбувся за участі представників Інституту доуніверситетської підготовки, Навчально-наукового гуманітарного інституту, Навчально-наукового юридичного інституту, Навчально-наукового інституту економіки та менеджменту, Навчально-наукового інституту аеропортів, Промислово-економічного коледжу НАУ та Коледжу інформаційних технологій та землевпорядкування НАУ.
Представники університету також завітали і до старшокласників ЗНЗ № 1, № 5, № 6 та ЗОШ І–ІІІ ступенів с. Фастівець цього ж району, де успішно провели тематичні уроки профорієнтації «Обери своє майбутнє».
На «ярмарку професій» учні 9–11 класів ознайомилися з інформаційно-рекламними матеріалами навчальних підрозділів Університету, з умовами зарахування та навчання на підготовчих курсах ІДП, а також із можливостями отримати додаткові 10-ть балів після їх закінчення. Представники кафедр університету надали індивідуальні консультації учням, вчителям та батькам, розповіли про: особливості та перспективами навчання в університеті, перелік спеціальностей (спеціалізацій), можливість отримання другої вищої освіти, інноваційний англомовний проект, навчання на кафедрі військової підготовки та організацію дозвілля студентів у позанавчальний час. Доречними для абітурієнтів були роздані інформаційно-рекламні буклети навчально-наукових інститутів, спецвипуск газети «Авіатор».
Адміністрація Фастівського МРЦЗ подякувала представникам Університету за постійну участь у «ярмарку професій» та якісне проведення профорієнтаційної роботи із старшокласниками міста та району.