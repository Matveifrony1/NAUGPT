Заголовок: Перемога збірної команди НАУ з боротьби дзюдо
Дата: 29/04/2016
URL: https://nau.edu.ua/ua/news/2016/4/peremoga-zbirnoi-komandi-nau-z-borotbi-dzyudo.html
==================================================

20-25 квітня 2016 року на базі НПУ ім. Драгоманова був проведений чемпіонат м. Києва серед студентів з боротьби дзюдо. У змаганнях приймали участь 30 чоловіків та 17 дівчат, де збірна команда НАУ гідно представила своїх учасників в усіх вагових категоріях.
З шістнадцяти дзюдоїстів, які захищали честь НАУ семеро вибороли місця на п’єдесталі в особистому заліку. Переможцями змагань серед чоловіків стали Володимир Шеренговий (ННІАП 305) та Ярослав Степанюк (ФЕП 316). Окремо треба відзначити дівчат з НАУ – Юлію Соломко (ННІКІТ 213), Анастасію Сорочинську (НІМВ 206), Катерину Легку (МЕФ 207) та Юлію Єгорову, які не тільки внесли значний внесок у загальному переліку нашої команди, але й значно прогресували як спортсмени.
При підсумовуванні всіх очок у загальному заліку наша збірна команда посіла І місце. У цих перемогах, як і у досягненнях дзюдоїстів попередніх років є значний внесок висококваліфікованого тренера та досвідченого педагога, майстра спорту з дзюдо та вільної боротьби доцента кафедри фізичного виховання та спортивної підготовки Навчально-наукового Гуманітарного інституту – В. Пахомова.
Вітаємо хлопців та дівчат з перемогою і особистими досягненнями!