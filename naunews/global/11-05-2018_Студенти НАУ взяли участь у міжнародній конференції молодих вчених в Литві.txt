Заголовок: Студенти НАУ взяли участь у міжнародній конференції молодих вчених в Литві
Дата: 11/05/2018
URL: https://nau.edu.ua/ua/news/1/5/studenti-nau-vzyali-uchast-u-mizhnarodniy-konferentsii-molodih-vchenih-v-litvi.html
==================================================

4 травня 2018 року студенти кафедри екології спеціальностей «Екологія, охорона навколишнього середовища та раціональне природокористування» та «Хімічні технології альтернативних енергоресурсів» взяли участь у 21-й Міжнародній конференції молодих вчених «Наука - майбутнє Литви. Транспортна інженерія та менеджмент», що проходила на базі Вільнюського технічного університету імені Гедимінаса (Вільнюс, Литва).
Участь представників НАУ у цій конференції вже стала традиційною. Цього разу наші майбутні науковці мали змогу представити свої перші результати за провідними науковими напрями кафедри екології, зокрема: розроблення альтернативних моторних палив та перероблення побутових відходів.
Дякуємо колегам з дружнього університету за гостинність, а нашим студентам бажаємо подальших наукових успіхів!