Заголовок: Старт проєкту «Місяцехід МС-6Х»
Дата: 17/02/2020
URL: https://nau.edu.ua/ua/news/2020/2-lyutiy/start-proektu-misyatsehid-ms-6h.html
==================================================

Підписано договір про співробітництво між Національним авіаційним університетом та Міжнародною благодійною організацією «Фонд підтримки розвитку науки, культури і спорту».
Під час зустрічі керівництва, науковців та студентів університету з представниками Фонду досягнуто принципової домовленості про співпрацю в  рамках проєкту «Місяцехід МС-6Х».
За результатами переговорів створено робочу групу, координаторами якої визначено: від університету – Кирила Ніколаєва, від Фонду – Роберта Насібуліна.  Також визначено напрями доопрацювання прототипу місяцеходу та узгоджено рішення про залучення студентів університету до роботи над проєктом.
Представниками Фонду передано прототип місяцеходу робочій групі університету. Перші тестові випробування розробок фахівців НАУ заплановано на квітень цього року.