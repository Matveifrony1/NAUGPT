Заголовок: В університеті відбулися Дні НАУки
Дата: 03/10/2022
URL: https://nau.edu.ua/ua/news/2022/10/v-universiteti-vidbulisya-dni-nauki.html
==================================================

Нещодавно, за ініціативи Навчально-наукового інституту розвитку освіти (ННІРО) та факультетів, у Національному авіаційному університеті відбулися Дні НАУки. Участь у заходах взяли учні 10-11 класів закладів загальної середньої освіти, студенти коледжів, вихованці закладів позашкільної освіти та учні-члени Малої академії наук України.
Так, 27 вересня Факультет міжнародних відносин (ФМВ) НАУ провів лекцію наукової школи журналістики на тему: «Шлях майбутніх журналістів до науки». Лектор, завідувач кафедри журналістики факультету, кандидат філологічних наук, доцент В’ячеслав Васильченко, яскраво висвітлив актуальну інформацію про науковий пошук студентів зі спеціальності «Журналістика» і спорідненою з нею спеціалізацією «Реклама і зв’язки з громадськістю». Також, він розповів про спеціальні навчальні курси, участь майбутніх журналістів у наукових конференціях, публікації наукових статей та участь студентів у різноманітних наукових дослідженнях.
28 вересня, в рамках Х Всесвітнього конгресу «Авіація в XXI столітті» – «Безпека в авіації та космічні технології», Аерокосмічним факультетом (АКФ) НАУ була проведена лекція «Конструкція та призначення літальних апаратів». Доповідачем виступив заступник декана факультету Віктор Бородій. Для присутніх він провів віртуальну захоплюючу подорож у світ космічних технологій. Учасники аерокосмічної школи ознайомилися з
цікавими фактами
про літаки.