Заголовок: Відбулись благодійні лекції від Студентської ради Факультету економіки та бізнес-адміністрування НАУ
Дата: 28/04/2022
URL: https://nau.edu.ua/ua/news/2022/3/vidbulis-blagodiyni-lektsii-vid-studentskoi-radi-fakultetu-ekonomiki-ta-biznes-administruvannya-nau.html
==================================================

Студентська Рада Факультету економіки та бізнес-адміністрування (ФЕБА) з 19 по 22 квітня провела тиждень благодійних лекцій задля збору коштів полку «Азов», який мужньо захищає український Маріуполь.
Спільними зусиллями вдалося зібрати понад 6 тисяч гривень.
До циклу благодійних зустрічей долучились:
- Маргарита Стельмашова, лектор інституту професійної супер-візії, кваліфікований психотерапевт, з презентацією на тему «Пояснення нашої психіки, чому ми так реагуємо на події»;
- Настя Савчак, експерт по сторіс та продажах, продюсер малих експертів, сторіс-мейкер топ блогерів,автор першого курсу по сторісмейкінгу на українському ринку, з презентацією на тему «Як спеціалістам продовжити свою діяльність в теперішніх умовах, підтримувати клієнтів та вийти на закордонний ринок»;
- експерти ТМ «Кукурудза Блог» з презентацією на тему «Контент-маркетинг у воєнний час»;
- Катерина Суліма, хореограф, професійний артист та педагог, з презентацією на тему «Заняття із стретчингу онлайн»;
- Ірина Юрченко, Бренд менеджер ТМ «П‘яної вишні», з презентацією на тему «NFT. Що за незрозуміла абревіатура?».
Дякуємо усім, хто долучився до акції.