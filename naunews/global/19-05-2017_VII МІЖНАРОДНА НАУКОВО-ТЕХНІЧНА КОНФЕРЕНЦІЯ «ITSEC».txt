Заголовок: VII МІЖНАРОДНА НАУКОВО-ТЕХНІЧНА КОНФЕРЕНЦІЯ «ITSEC»
Дата: 19/05/2017
URL: https://nau.edu.ua/ua/news/2017/5/vii-mizhnarodna-naukovo-tehnichna-konferencziya-itsec.html
==================================================

16-18 травня пройшла VII Міжнародна науково-технічна конференція «ITSEC», організатором якої є кафедра безпеки інформаційних технологій Національного авіаційного університету. Співорганізаторами також були:
Техніко-гуманітарна академія в Бєльсько-Бялій (Польща); Державна вища технічна школа у Новому Сончі (Польща); Казахський національний технічний університет ім. К.І.Сатпаева (Казахстан);
Студентське науково-технічне товариство кафедри безпеки інформаційних технологій НАУ «CyberTag»;
Редакція наукового журналу «Безпека інформації»;
Редакція наукового журналу «Захист інформації».
17 травня о 13.00 завідувач кафедри БІТ та голова конференції Олександр Корченко офіційно відкрив роботу секційних засідань.
Участь у конференції взяли понад 100 вчених, експертів, молодих вчених, аспірантів та студентів з вишів, наукових установ і підприємств України та ряду інших країн. Учасники конференції поділилися результатами своїх наукових досліджень, розробками та взяли участь у жвавій дискусії.
Окрім того, відбулася панельна дискусія «Сучасні тренди кібербезпеки». Модератор Сергій Гнатюк запропонував актуальну тему для обговорення - «За чи проти заборон у кіберпросторі». Така тема набула актуальності внаслідок введення у дію Указу Президента України про заборону використання Інтернет-ресурсів країни-агресора. Запрошеними спікерами були: Євгеній Дідич (експерт Інформаційного центру Міністерства юстиції України), Олексій Юдін (начальник науково-дослідного центру Державного науково-дослідного інституту спеціального зв’язку та захисту інформації), Юрій Хлапонін (зав. кафедрою кібернетичної безпеки та комп’ютерної інженерії Київського Національного університету будівництва і архітектури), Роман Одарченко (зам. директора НН Інституту аеронавігації НАУ) та Юлія Поліщук (представник від студентства). Панельна дискусія зацікавила присутніх, а тому пройшла жваво.
Дякуємо всім учасникам за активну участь та закликаємо до подальшої співпраці!