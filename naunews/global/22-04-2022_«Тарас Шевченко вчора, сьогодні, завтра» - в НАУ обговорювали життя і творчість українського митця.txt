Заголовок: «Тарас Шевченко: вчора, сьогодні, завтра» - в НАУ обговорювали життя і творчість українського митця
Дата: 22/04/2022
URL: https://nau.edu.ua/ua/news/2022/3/taras-shevchenko-vchora-sogodni-zavtra-v-nau-obgovoryuvali-zhittya-i-tvorchist-ukrainskogo-mittsya.html
==================================================

20 квітня в Національному авіаційному університеті відбувся науковий захід, присвячений постаті видатної української особистості - Тарасу Григоровичу Шевченку.
Круглий стіл молодих учених і аспірантів «Тарас Шевченко: вчора, сьогодні, завтра» організувала кафедра української мови та культури Факультету лінгвістики та соціальних комунікацій (ФЛСК) Національного авіаційного університету.
У заході взяли участь представники:
- Національного авіаційного університету;
- Національного університету «Полтавська політехніка імені Юрія Кондратюка»;
- Чернівецького національного університету імені Юрія Федьковича;
- Національного університету біоресурсів і природокористування України;
- Донецького національного університету імені Василя Стуса;
- Авіакосмічного ліцею ім. І. Сікорського;
- ВСП «Фаховий коледж інженерії та управління НАУ».
З вітальним словом до учасників круглого столу звернулися заступник декана з наукової та міжнародної діяльності ФЛСК НАУ Кокарєва А.М., заступник декана по роботі зі студентами ФЛСК НАУ Хоменко-Семенова Л.О., завідувач кафедри української мови та культури факультету Литвинська С.В.
Під час роботи круглого столу:
- декламували вірші Тараса Шевченка;
- були представлені змістовні доповіді, у яких досліджено ключові образи творів Тараса Шевченка, їхню актуальність в умовах відстоювання Україною своєї державності та мотиви його поетичних текстів тощо.
Художній дискурс Тараса Шевченка – це той об’єкт наукового аналізу, який у сучасних умовах викликає в суспільстві значне зацікавлення, Студенти продемонстрували навички дослідницького пошуку, вміння презентувати результати наукових студій.
Дякуємо всім учасникам круглого столу за роботу.