Заголовок: В НАУ стартує Всеукраїнський поетичний конкурс «Білий голуб» – 2023
Дата: 14/02/2023
URL: https://nau.edu.ua/ua/news/2023/2/v-nau-startue-vseukrainskiy-poetichniy-konkurs-biliy-golub-–-2023.html
==================================================

Національний авіаційний університет запрошує охочих до участі у Всеукраїнському поетичному конкурсі «Білий голуб».
Мета конкурсу – сприяння розкриттю таланту та розвитку творчої особистості учня і студента, стимулювання творчого мислення, прагнення до загальнолюдської культури, формування патріотичних почуттів засобами образного слова; популяризація національного літературного надбання; виховання любові до української мови та України.
Напрями конкурсу: літературна творчість і духовність особистості, зв’язок літературної творчості з долею українського народу та рідного краю.
Конкурс проводиться серед учнів 5-8 класів, 9-11 класів і студентів віком до 20-ти років.
Для участі необхідно пройти реєстрацію за
посиланням
.
Та, відповідно до Положення, заповнити і надіслати ЗАЯВКУ учасника на електронну адресу
center.dp_nau@ukr.net
Положення
про Всеукраїнський поетичний конкурс «Білий голуб».
Роботи на конкурс потрібно надіслати до 30-го березня в Центр допрофесійної підготовки
та обдарованої учнівської молоді Навчально-наукового інституту розвитку освіти НАУ в
електронному вигляді на адресу:
center.dp_nau@ukr.net
з поміткою – поетичний конкурс «Білий голуб».
На підставі поданих робіт журі визначить переможців до Всесвітнього дня книги і авторського права – до 23 квітня 2023 року.
Конкурс проводиться у три етапи:
• І етап – збір робіт – до 30 березня 2023 року.
• II етап – відбірковий – до 23 квітня 2023 року.
• III етап – нагородження переможців – травень-червень.
Бажаємо успіхів, творчого натхнення, нових досягнень, непохитної віри у майбутнє України!
Слава українському народу!