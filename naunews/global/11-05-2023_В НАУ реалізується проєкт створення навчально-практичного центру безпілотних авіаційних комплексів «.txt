Заголовок: В НАУ реалізується проєкт створення навчально-практичного центру безпілотних авіаційних комплексів «NAU-KFKTE-HUB»
Дата: 11/05/2023
URL: https://nau.edu.ua/ua/news/2023/5/v-nau-realizuetsya-proekt-stvorennya-navchalno-praktichnogo-tsentru-bezpilotnih-aviatsiynih-kompleksiv-nau-kfkte-hub.html
==================================================

Згідно з концепцією функціонування простору неформальної освіти та на виконання програми реалізації проєкту створення навчально-практичного центру безпілотних авіаційних комплексів «NAU-KFKTE-HUB», відповідно рішення Вченої ради університету від 19 квітня 2023 року (протокол №4) у Відокремленому структурному підрозділі «Київський фаховий коледж комп’ютерних технологій та економіки Національного авіаційного університету» відкривається освітньо-професійна програма «Радіоелектронні системи безпілотних авіаційних комплексів» для підготовки здобувачів освітньо-професійного ступеня фахового молодшого бакалавра з електронних телекомунікацій та радіотехніки.
З метою отримання навичок дистанційного пілотування БпЛА та практичних занять з радіоелектронних систем БАК ректор університету Максим Луцький надав завдання Науково-виробничому центру безпілотної авіації «Віраж» підготувати до передачі фаховому коледжу діючий безпілотний комплекс БпЛА.
Нещодавно фахівцями центру «Віраж» були передані робочий БпЛА М-10 «Око-2». Комісія у складі представників коледжу та представників центру «Віраж» за участю проректора з наукової роботи та інноваційного розвитку Олексія Шкуратова підписали акт передачі БАК.