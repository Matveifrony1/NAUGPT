Заголовок: НАУ відзначено Дипломом за впровадження педагогічних інновацій
Дата: 22/03/2016
URL: https://nau.edu.ua/ua/news/2016/3/nau-vidznacheno-diplomom-za-vprovadzhennya-pedagogichnix-innovaczij.html
==================================================

17–19 березня 2016 р. університет брав участь у VІІ Міжнародній виставці «Сучасні заклади освіти – 2016».
На стендах НАУ презентувалися: інновації з підвищення якості освіти, реалізація освітніх програм, надання якісних освітніх послуг, досвід міжнародної співпраці у реалізації спільних освітніх проектів, методики підвищення якості післядипломної освіти, доуніверситетська підготовка, підготовка до ЗНО, англомовний проект, друга вища освіта, навчання на кафедрі військової підготовки, видавнича діяльність та науково-методичний супровід упровадження інновацій.
Виставку відвідало понад 2500 школярів, їх батьків та вчителів як з м. Києва, так і з регіонів України. Відвідувачі отримали інформаційно-рекламну продукцію, мали нагоду поспілкуватися з представниками університету та отримати кваліфіковані відповіді на всі запитання.
Університет представляли Приймальна комісія, Інститут доуніверситетської підготовки, Навчально-наукові інститути: Післядипломного навчання, Міжнародних відносин, Аеропортів, редакційно-видавничий відділ та кафедра військової підготовки.
За презентацію досягнень і впровадження педагогічних інновацій у національний освітній простір Національний авіаційний університет було відзначено Дипломом.
Вітаємо колектив університету з нагородою!