Заголовок: Курс ІКАО «Системний підхід до управління безпекою авіації»
Дата: 31/07/2020
URL: https://nau.edu.ua/ua/news/2020/lipen/kurs-ikao-sistemniy-pidhid-do-upravlinnya-bezpekoyu-aviatsii.html
==================================================

Інститут ІКАО організував курс «Системний підхід до управління безпекою авіації». Слухачі курсу – директор КП ХОС «Херсонські авіалінії» Віталій Кучерук, директор КП «Білоцерківський вантажний авіаційний комплекс» Юрій Агалієв, виконавчий директор консалтингової компанії «Aviation Business Consulting & Management» Алевтина Фурсаєва, начальник відділу льотного складу Управління регулювання діяльності державної авіації України Анатолій Гончар, начальник служби забезпечення польотів ТОВ АК «Роза Вітрів» Олександр Тришкін. Навчання під методичним керівництвом директора Інституту ІКАО Галини Суслової провів інструктор Дмитро Бугайко.
Завдання курсу впровадження системи управління безпекою авіації на авіапідприємствах галузі, організація інтерфейсів між ними з метою впровадження випереджувального управління ризиками, моніторинг біологічних та економічних загроз, що виникли під час пандемії коронавірусу SARS-CoV-2. Під час навчання слухачі мають змогу провести відкриту дискусію та розробити комплекс практичних заходів з метою підтримання прийнятного рівня безпеки національної авіації. Слухачі підтвердили важливе значення курсу для управління регулювання діяльності державної авіації України, аеропортів, авіакомпаній та авіаційно-консалтингових компаній.
Курс відбувся з дотриманням усіх санітарно-епідеміологічних норм та вимог відповідно до постанов Кабінету Міністрів України №392 від 20.05.2020 року та № 211 від 11.03.2020 року, згідно з наказами ректора № 180/од від 29.05.2020 та №217/од від 22.06.2020,  № 271/од від 23 липня 2020 року.