Заголовок: ІІ-ий  етап Всеукраїнської студентської олімпіади за спеціальністю «Автомобільні дороги та аеродроми»
Дата: 20/04/2015
URL: https://nau.edu.ua/ua/news/2015/4/ii-ij-etap-vseukrainskoi-studentskoi-olimpiadi-za-speczialnistyu-avtomobilni-dorogi-ta-aerodromi.html
==================================================

15-17 квітня 2015 року на базі Національного транспортного університету  (м. Київ) проводився ІІ-ий (завершальний) етап Всеукраїнської студентської олімпіади за спеціальністю «Автомобільні дороги та аеродроми» у 2014-2015 навчальному році.
В командному турі олімпіади взяли участь понад 40 студентів  (12 команд із різних ВНЗ України, які здійснюються підготовку фахівців за спеціальністю "Автомобільні дороги та аеродроми"). Команду Інституту аеропортів НАУ представили Марія Бещук (група ІАП-507), Віталій Мица (група ІАП-507) і Іван Рябуха (група ІАП-507).
За загальними підсумками  журі бронзовим призером Олімпіади був визнаний студент НАУ Віталій Мица. Студент Іван Рябуха отримав Почесний диплом за ІІІ-є місце з дисципліни «Транспортні споруди на дорогах». За результатами загального заліку команда НАУ  посіла ІІІ-є  призове місце у турнірній таблиці серед команд-учасниць. Подякою ректора НТУ був нагороджений керівник команди НАУ: заступник директора Інституту аеропортів з наукової роботи, завідувач кафедри реконструкції аеропортів та автошляхів Інституту аеропортів, Почесний дорожник України, д.т.н., проф. Андрій Олександрович Бєлятинський.
Вітаємо переможців!