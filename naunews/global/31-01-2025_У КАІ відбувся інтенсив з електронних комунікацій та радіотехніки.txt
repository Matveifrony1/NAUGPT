Заголовок: У КАІ відбувся інтенсив з електронних комунікацій та радіотехніки
Дата: 31/01/2025
URL: https://nau.edu.ua/ua/news/2025/1/u-kai-vidbuvsya-intensiv-z-elektronnih-komunikatsiy-ta-radiotehniki.html
==================================================

З 21 по 23 січня
в лабораторії Ajax КАІ пройшов інтенсив для учнів 10-11 класів, зацікавлених у світі сучасних технологій та майбутній кар’єрі в галузі електронних комунікацій і радіотехніки.
Протягом трьох днів
учасники занурювалися в атмосферу інновацій
та отримували цінні знання під керівництвом викладачів кафедри телекомунікаційних та радіоелектронних систем.
Основні тематики заходу:
Огляд спеціальності. Учасники дізналися про переваги навчання, перспективи працевлаштування та кар’єрного розвитку.
Практичні заняття. Школярі працювали над створенням комп’ютерних мереж, програмували Arduino та розробляли власні електронні проєкти.
Інформаційна безпека. Окремий блок був присвячений питанням захисту даних та протидії загрозам в інформаційно-комунікаційних системах.
Радіоелектронна боротьба. Учасники ознайомилися з новітніми підходами та засобами в цій галузі.
Технології 5G. Школярі відкрили для себе перспективи мобільного зв’язку майбутнього.
На фінальному етапі
всі учасники отримали сертифікати
, мали можливість поспілкуватися з викладачами та студентами університету, які поділилися своїм досвідом і надихнули на майбутні досягнення.
Школярі високо оцінили
практичну спрямованість заходу, його інформативність і дружню атмосферу. Багато хто зазначив, що інтенсив допоміг їм остаточно визначитися з вибором майбутньої професії.
Ми щиро вдячні всім, хто долучився до організації та проведення заходу, а також нашим учасникам за активну участь!
Чекаємо на вас серед студентів КАІ! Розвивайте свої таланти разом із нами!