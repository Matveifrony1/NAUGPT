Заголовок: До Всесвітнього дня філософії!
Дата: 26/11/2014
URL: https://nau.edu.ua/ua/news/2014/11/do-vsesvitnogo-dnya-filosofii.html
==================================================

19 листопада 2014 року напередодні святкування Всесвітнього дня філософії кафедра філософії Гуманітарного інституту провела Філософські читання на тему «Глобалізаційний контекст комунікації в умовах інформаційного суспільства».
З вітальним словом виступив директор інституту А. Гудманян, який підкреслив важливість зустрічей, що об’єднують дослідників, інтелектуалів, учнів і викладачів філософії.
Цьогоріч за регламентом ЮНЕСКО світовому співтовариству пропонувалося осмислити питання «Соціальних перетворень та міжкультурного діалогу». У цих ідейних рамках  проводили свою роботу й учасники Філософських читань. Була розкрита широка палітра комунікаційних форм, процесів, взаємодій і подій у сучасному інформаційному суспільстві й глобальному полікультурному середовищі. В обговоренні проблем брали участь викладачі, студенти, аспіранти, докторанти, а також представники кафедри соціології та кафедри української мови і культури Гуманітарного інституту. Заключне слово виголосила голова оргкомітету завідувач кафедри філософії Л. Дротянко. Вона щиро подякувала всім за плідну і цікаву роботу. Всесвітній день філософії дає унікальну можливість поєднати зусилля всіх небайдужих у прагненні кращого розуміння світу задля розвитку толерантності та ідеалів миру.