Заголовок: В НАУ відбулася виставка «Сучасне військо крізь призму минулого» з нагоди Дня Героїв України
Дата: 26/05/2023
URL: https://nau.edu.ua/ua/news/2023/5/v-nau-vidbulasya-vistavka-suchasne-viysko-kriz-prizmu-minulogo-z-nagodi-dnya-geroiv-ukraini.html
==================================================

Відділ по роботі зі студентами НАУ за підтримки керівництва університету, разом із Центром досліджень воєнної історії Збройних сил України організували експозицію мобільної виставки «Сучасне військо крізь призму минулого», присвячену Дню Героїв України.
Експозиція була представлена з 23-24 травня 2023 року в холі Приймальної комісії НАУ.
Головна мета заходу – показати нерозривний зв’язок поколінь борців за незалежність України як сучасності, так і славетного минулого.
Виставку відвідали:
- керівництво, співробітники та студенти НАУ;
- учні Авіакосмічного ліцею ім. І. Сікорського НАУ, Спеціалізованої школи № 52 з поглибленим вивченням інформаційних технологій, Гімназії-інтернату № 13 та загальноосвітніх шкіл № 22 та № 67 (за підтримки директора ННІРО НАУ Галини Лазаревої) тощо.
Виставка розповідає про минулі і нинішні сторінки історії ЗСУ, починаючи з історії українського війська на різних етапах нашої національно-визвольної боротьби, становлення сучасних ЗСУ з 1991 року до наших днів. Окремо представлена історія сучасних збройних формувань, репрезентовано вибірку з 35 історій про військові частини і з’єднання, які мають почесні найменування.
Особливо цікавими і захоплюючими були розповіді старшого лейтенанта ЗСУ, офіцера Центру досліджень воєнної історії ЗСУ України Ігоря Полуектова, які зацікавили та справили враження на всіх відвідувачів.
Дякуємо Центру досліджень воєнної історії Збройних сил України за підготовку та представлення змістовного виставкового проєкту та ЗСУ!