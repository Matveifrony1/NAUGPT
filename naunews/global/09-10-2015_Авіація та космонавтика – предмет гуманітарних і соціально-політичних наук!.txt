Заголовок: Авіація та космонавтика – предмет гуманітарних і соціально-політичних наук!
Дата: 09/10/2015
URL: https://nau.edu.ua/ua/news/2015/10/aviacziya-ta-kosmonavtika-–-predmet-gumanitarnix-i-soczialno-politichnix-nauk.html
==================================================

Авіація – це не лише інноваційна техніка і технології, але й людина. Аеропорти, спеціальні служби, документаційний супровід, термінологія, психологічна підтримка та готовність до прийняття рішень, – ці та інші аспекти перетворюють сучасну авіацію та космонавтику на людиновимірну систему. Дослідження останньої, розуміння принципів взаємодії людини й машини, людини і людини – важливий чинник безпеки, продуктивності та перспективності авіаційної та космічної галузей. Зважаючи на це, Навчально-науковий Гуманітарний інститут пропонує студентам НАУ взяти участь у роботі секцій у рамках роботи ІV Міжнародної науково-практичної конференції «Проблеми та перспективи розвитку авіації та космонавтики». За докладною інформацією звертайтеся до секретарів секцій або до відповідального НН ГМІ за науково-методичну роботу С. Ягодзінського (ауд. 8.801).