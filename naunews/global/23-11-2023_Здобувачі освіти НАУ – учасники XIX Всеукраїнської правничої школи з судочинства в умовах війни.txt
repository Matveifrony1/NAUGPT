Заголовок: Здобувачі освіти НАУ – учасники XIX Всеукраїнської правничої школи з судочинства в умовах війни
Дата: 23/11/2023
URL: https://nau.edu.ua/ua/news/2023/11/zdobuvachi-osviti-nau-–-uchasniki-xix-vseukrainskoi-pravnichoi-shkoli-z-sudochinstva-v-umovah-viyni.html
==================================================

18 листопада 2023 року на базі Європейського університету пройшла XIX Всеукраїнська правнича школа з судочинства в умовах війни, у роботі якої взяли участь здобувачі освіти 2-го курсу Юридичного факультету спеціальності 262 «Правоохоронна діяльність» Карина Авдюшкіна, Валентина Ребека, Олексій Медведєв.
Протягом дня для учасників проведено майстер-класи від провідних суддів та юристів-практиків, зокрема: Наталії Марчук – судді Верховного Суду; Альберта Єзерова — судді Верховного Суду, к.ю.н., доцента; Владислава Білоцького – заступника директора Українського національного офісу інтелектуальної власності та інновацій, радника заступника керівника Офісу Президента України; Станіслава Бориса – адвоката, керуючого партнера АО «Vidar», члена Ради Комітету АПУ з кримінального та кримінально-процесуального права; Антона Полікарпова – адвоката, керуючого партнера АО «Polikarpov Law Firm».
Під час спілкування із присутніми практичні працівники поділились своїм досвідом, обговорили особливості кваліфікації воєнних злочинів за міжнародним та національним законодавством, розкрили секрети альтернативних способів вирішення спорів в IP та подальші плани розвитку IP в Україні, здійснили аналіз норм законодавства щодо захисту патентних прав в умовах воєнного стану тощо.
Навчання здобувачів освіти у правничій школі сприяло глибшому розумінню ними проблем та перспектив реорганізації судової системи, секретів та методик роботи у галузі права, а також значно підвищило фаховість та конкурентоздатність майбутніх правоохоронців на ринку праці.