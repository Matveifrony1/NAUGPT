Заголовок: Представники HALO Trust провели для студентів Факультету наземних споруд і аеродромів лекцію про ризики, пов’язані з вибухонебезпечними предметами
Дата: 25/04/2024
URL: https://nau.edu.ua/ua/news/2024/4/predstavniki-halo-trust-proveli-dlya-studentiv-fakultetu-nazemnih-sporud-i-aerodromiv-lektsiyu-pro-riziki-pov’yazani-z-vibuhonebezpechnimi-predmetami.html
==================================================

19 квітня
студенти та викладачі Факультету наземних споруд і аеродромів мали змогу відвідати
лекцію на тему «Ризики, пов’язані з вибухонебезпечними предметами».
Захід було організовано кафедрою аерокосмічної геодезії та землеустрою ФНСА за участі представників благодійної організації The HALO Trust, яка здійснює гуманітарну протимінну діяльність на території України.
Лектор
Ярослав Пащенко ознайомив
присутніх із поняттям міни, різновидами цих вибухонебезпечних пристроїв та іншими типами вибухівки, які були виявлені в Україні. Він також
охарактеризував
ознаки потенційно небезпечних територій, на яких можна натрапити на міни, методи приховування вибухонебезпечних предметів, офіційні та неофіційні попереджувальні знаки, а також правильні дії для збереження здоров’я та життя.
Учасники освітнього процесу
активно долучилися до обговорення
замінованих місць і територій нашої країни, відзначивши важливість поглиблення знань з тематики поводження з вибухонебезпечними предметами задля забезпечення власної безпеки та впевнених дій у надзвичайних ситуаціях.
Факультет наземних споруд і аеродромів НАУ висловлює
щиру вдячність HALO Trust в Україні
за важливу роботу та корисну інформацію, надану під час лекції.