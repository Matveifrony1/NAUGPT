Заголовок: Посадовців нагороджено грамотами НАУ
Дата: 04/12/2017
URL: https://nau.edu.ua/ua/news/2017/12/posadovtsiv-nagorodzheno-gramotami-nau.html
==================================================

1 грудня 2017 р. у райдержадміністрації Переяслав-Хмельницького відбулося нагородження грамотами НАУ посадовців Переяслав-Хмельницької районної державної адміністрації Київської області та Державної служби України з надзвичайних ситуацій.
Відзнаки університету було вручено начальнику відділу з питань надзвичайних ситуацій та ліквідації наслідків чорнобильської катастрофи Переяслав-Хмельницького району Олександру Гопанчуку, керівнику апарату Переяслав-Хмельницької районної державної адміністрації Валерію Перчуку, начальнику Центру зв’язку та управління Державної служби України з надзвичайних ситуацій полковнику Михайлу Римарю.
Церемонію нагородження за плідну співпрацю між НАУ та Державною службою України з надзвичайних ситуацій, організацію та проведення занять з цивільного захисту з працівниками університету на якісному рівні проводив начальник Військово-мобілізаційного підрозділу НАУ Олександр Удовенко. Від імені керівництва університету він поздоровив нагороджених та розповів присутнім про Національний авіаційний університет.