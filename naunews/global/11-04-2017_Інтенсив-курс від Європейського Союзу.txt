Заголовок: Інтенсив-курс від Європейського Союзу
Дата: 11/04/2017
URL: https://nau.edu.ua/ua/news/2017/4/intensiv-kurs-vid-evropeyskogo-soyuzu.html
==================================================

7-9 квітня 2017 р. у Києві з  відбувся «Фінансовий сектор ЄС як каталізатор сталого розвитку: європейська інтеграція, реформи, перспективи мережевої економіки». Він проводився у межах грантової програми ЄС «Co-funded by the Erasmus+ Programme of the European Union» та «Erasmus+». Прходив він на базі Академії праці, соціальних відносин і туризму (м. Київ). За підсумками конкурсного відбору в навчанні брали участь викладачі кафедри міжнародних економічних відносин і бізнесу ННІМВ НАУ: професор Світлана Біла, доценти Марина Ричка, Зоя  Пічкурова, Інна Набок, старший викладач Олена Пасічник, а також студент 2 курсу спеціальності «Міжнародний бізнес» Діана Корява, Марина Усманова, Вікторія Ковтун, Марія-Любов Стевчак та 4 курсу спеціальності «Міжнародні економічні відносини» Марія Гайдай та Максим Даник.
Серед учасників були представники міністерств, юристи, економісти, шкільні вчителі, студенти – всі, кого хвилює збереження довкілля, раціональне використання ресурсів та розвиток «зеленого бізнесу», безпечного для суспільства.
Учасники тренінгу досліджували: роль фінансового сектора ЄС у забезпеченні сталого розвитку, проаналізували поширені в країнах ЄС інструменти фінансування екологічно-зорієнтованих проектів для малого та середнього бізнесу, розглянули переваги та ризики краудфандингу в ЄС. Досвід розвитку фінансового сектор країн ЄС у сфері фінансування проектів сталого розвитку є корисним для України, оскільки відкриває можливості практичного застосування набутих навичок як у процесі викладання та популяризації ідей сталого розвитку серед молоді, так у практиці господарювання України.
По завершенню навчання  слухачам були  вручені сертифікати європейського зразка, що підтверджують  знання та навички у сфері перспектив фінансування проектів сталого розвитку.
Інтенсив-курс пройшов у дружній атмосфері, з використанням цікавих кейсів, інтерактивних ігор та виконанням практичних завдань щодо пошуку механізмів реалізації проектів сталого розвитку в реаліях України.