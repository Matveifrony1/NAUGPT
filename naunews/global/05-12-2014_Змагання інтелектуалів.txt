Заголовок: Змагання інтелектуалів
Дата: 05/12/2014
URL: https://nau.edu.ua/ua/news/2014/12/zmagannya-intelektualiv.html
==================================================

28 листопада 2014 року Юридичний інститут спільно з Координаційною радою молодих юристів України при Міністерстві юстиції України провів Всеукраїнський правовий VIP-турнір серед студентів-правників ВНЗ України.
Уже третій рік поспіль Юридичний інститут гостинно відкриває двері для юних правників із різних вищих  навчальних закладів України, які випробують свої знання та здібності у високоінтелектуальному VIP-турнірі.
Урочисте відкриття турніру здійснили його організатори: директор  Юридичного інституту Ірина Сопілко, голова Координаційної ради молодих юристів України Андрій Бутенко, заступник голови Координаційної ради молодих юристів України Євген Которобай.
Участь у турнірі взяли 16 команд  ВНЗ. 3 місце зайняла команда Київського національного торговельно-економічного університету,  2 місце - Юридичного інституту Національного авіаційного університету, а переможцем стала команда Юридичного факультету Чернігівського національного технологічного університету.
За правилами турніру команда-переможець зіграє у суперфіналі з командою провідних юристів України під час проведення  Всеукраїнського тижня права у грудні 2014 року.
Щиро вітаємо переможців!