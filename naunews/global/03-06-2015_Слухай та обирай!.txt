Заголовок: Слухай та обирай!
Дата: 03/06/2015
URL: https://nau.edu.ua/ua/news/2015/6/sluxaj-ta-obiraj.html
==================================================

Літо вже не за горами, тож часу майбутнім абітурієнтам для роздумів про своє професійне майбутнє залишається все менше. Щоб допомогти старшокласникам київської школи № 120 зробити свідомий вибір у житті доцент кафедри англійської філології і перекладу Гуманітарного інституту Ілона Колодій 27 травня провела з ними зустріч-презентацію під назвою «Переклад і НАУ». Особливості навчання в авіаційному університеті, чим взагалі відрізняється технічний переклад, які перспективи відкриваються перед випускниками цієї спеціальності – все це неабияк цікавило майбутніх абітурієнтів. Не обійшлося й без розповіді про студентське життя та дозвілля.