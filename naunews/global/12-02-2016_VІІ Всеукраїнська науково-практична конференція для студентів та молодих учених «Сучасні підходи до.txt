Заголовок: VІІ Всеукраїнська науково-практична конференція для студентів та молодих учених «Сучасні підходи до креативного управління економічними процесами»
Дата: 12/02/2016
URL: https://nau.edu.ua/ua/news/2016/2/vii-vseukrainska-naukovo-praktichna-konferencziya-dlya-stud.html
==================================================

11 лютого 2016 року на базі Навчально-наукового інституту Економіки та менеджменту Національного авіаційного університету пройшла VІІ Всеукраїнська науково-практична конференція для студентів та молодих учених «Сучасні підходи до креативного управління економічними процесами».
154 учасника репрезентували результати своїх наукових досліджень у сфері управління економічними процесами у двох секціях: «Економіка та підприємництво» й «Менеджмент і логістика». Національний авіаційний університет представляли 96 учасників (студентів – 80, аспірантів – 1, доцентів – 10, асистентів – 5) а ще 58 - університети Києва та інших міст (студентів – 22, аспірантів – 14, доцентів – 13, старших викладачів – 5, асистентів – 3 та 1 здобувач).
Університети м. Києва: Університет економіки і права «КРОК», Національний університет біоресурсів і природокористування України, Національна академія керівних кадрів культури і мистецтв, Київський національний економічний університет імені Вадима Гетьмана, Київський національний торговельно-економічний університет, Національний технічний університет України «Київський політехнічний інститут».
Університети інших міст: Луцький національний технічний університет, Національний університет водного господарства та природокористування (м. Рівне), Чернігівський національний технологічний університет, Східноєвропейський національний університет ім. Лесі Українки (м. Луцьк), Луцький національний технічний університет, Харківський національний економічний університет ім. Семена Кузнеця, Донецький університет управління (м. Маріуполь). Національний університет «Львівська політехніка», Хмельницький національний університет, Уманський національний університет садівництва, а також Українська інженерно-педагогічна академія (м. Харків) та Чернівецький торговельно-економічний інститут.
Результати проведення конференції засвідчили високий науковий рівень учасників, практичну цінність їхніх пропозицій та реальність впровадження на підприємствах як авіаційної, так і інших галузей.