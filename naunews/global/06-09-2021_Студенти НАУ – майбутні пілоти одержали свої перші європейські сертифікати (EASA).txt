Заголовок: Студенти НАУ – майбутні пілоти одержали свої перші європейські сертифікати (EASA)
Дата: 06/09/2021
URL: https://nau.edu.ua/ua/news/2021/9/studenti-nau-–-maybutni-piloti-oderzhali-svoi-pershi-evropeyski-sertifikati-(easa).html
==================================================

У Національному авіаційному університеті, в рамках підписаних Угод про співпрацю між НАУ та компанією Egmont Aviation, Словенія, відбулася робоча зустріч.
На зустрічі були присутні:
Рімвідас Хращевський, перший проректор НАУ;
Ірина Зарубінська, проректор з міжнародного співробітництва і освіти НАУ;
Денис Цуранович, аташе посольства Республіки Словенія в Україні;
Тарас Притула, радник з економічних питань при Посольстві Республіки Словенія в Україні;
Володимир Копитін, директор Egmont Aviation;
представники Аерокосмічного факультету та інші.
Було обговорено питання щодо удосконалення двоступеневої системи підготовки на базі НАУ за участю європейської льотної школи Egmont Aviation за узгодженими програмами.
Також, представники Посольства Словенії та керівники компанії Egmont Aviation зустрілись з студентами освітньої програми «Льотна експлуатація повітряних суден» Аерокосмічного факультету НАУ. Студентів ознайомили з можливостями, які відкриваються завдяки співпраці університету зі словенською льотною школою.
Під час зустрічі, студентам НАУ, які успішно пройшли курс підготовки за стандартами EASA на базі льотної школи Egmont Aviation, урочисто вручили ліцензії приватних пілотів зразка EASA.