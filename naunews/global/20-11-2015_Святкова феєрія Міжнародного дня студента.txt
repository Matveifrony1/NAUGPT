Заголовок: Святкова феєрія Міжнародного дня студента
Дата: 20/11/2015
URL: https://nau.edu.ua/ua/news/2015/11/svyatkova-feeriya-mizhnarodnogo-dnya-studenta.html
==================================================

18 листопада 2015 року у Центрі культури та мистецтв НАУ  пройшов святковий захід, присвячений Міжнародному дню студента.
З вітальними словами до студентів звернулася в.о. проректора з науково-педагогічної роботи Тамара Іванова, яка подякувала студентам за активну участь у громадському житті університету та побажала успіхів у житті та гарних друзів.
Феєричними були виступи: Лідіїї Скорубської та Лалі Ергемлідзе (фіналісти телевізійного шоу «Голос країни 2014-2015»), а також лауреатів міжнародних конкурсів: Ліліани Косяненко, Влада Павлова, Анастасії Демиди, Христини Добровольської, Катерини Романчук.
Приємною несподіванкою стало відео-привітання наших відомих студентів-випускників Тимура Мірошніченка, Анни Стельмах, Сергія Шинкарчука, Марії Собко, Анни Аніцой, Олександри Крохмаль, Василя Бондарчука, Тіни Кароль, Катерини Колесник та учасників проекту «Ліга Сміху» команди «Трио РАЗНЫЕ и Ведущий».
Окрасою свята стали номери студії моди ЦКМ НАУ «Кураж», шоу-балету «Джаст НАУ», ансамблю танцю «Політ», колективу «Аеропорт», студії бального танцю «Діамант Еліт» та команди КВК «Делай ветер». З прем’єрою пісні виступив лідер гурту «Barkanov band» Денис Барканов.
Чудову атмосферу свята засвідчило те, що слова фінальної пісні у виконанні Климентія Кулика та учнів спеціалізованої музичної школи імені М. Лисенка Ії Кулик та Шломі Шахафа підхопили не тільки всі учасники заходу, а й глядачі.
Успіхів вам!