Заголовок: Студентка Гуманітарного – лауреат престижного конкурсу
Дата: 15/12/2017
URL: https://nau.edu.ua/ua/news/2017/12/studentka-gumanitarnogo-–-laureat-prestizhnogo-konkursu.html
==================================================

13 грудня 2017 року в м. Одесі відбулася церемонія нагородження першою премією в сфері соціальних проектів України – Social Project Awards – Оскар у соціальних проектах. Як перший і єдиний такий конкурс, Social Project Awards, спрямований на визнання внеску громадських діячів у розвиток громадянського суспільства України та сприяння поширенню соціальних проектів у нашій країні.
Проект  магістра 6-го курсу кафедри авіаційної психології Навчально-наукового гуманітарного інституту Катерини Клюзко «Агенти змін» у секції «Школа громадянської та волонтерської участі і патріотичного виховання» визнано фіналістом всеукраїнського конкурсу та нагороджено дипломом за III місце в номінації «Освіта» (в цій категорії було подано 90 проектів!). Це означає, що Школа громадянської участі «Агенти змін» отримала статус одного з кращих соціально інноваційних проектів України.
Завдяки цьому заходу Катерина ознайомила наших студентів із кращими соціальними проектами, які розвиваються та отримують можливість перейняти успішний досвід реалізації, а їх визнання і нагородження підтверджують їх корисність суспільству.
Щиро вітаємо переможницю!