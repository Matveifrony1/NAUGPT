Заголовок: Шедеври світової драматургії
Дата: 16/06/2015
URL: https://nau.edu.ua/ua/news/2015/6/shedevri-svitovoi-dramaturgii.html
==================================================

11 червня 2015 року студенти групи ПР-106 разом із наставником Іриною Рущак відвідали Національний академічний драматичний театр імені Івана Франка, де на камерній сцені ім. Сергія Данченка переглянули виставу «Момент кохання».
Вистава "Момент кохання" створена за оповіданням В. Винниченка "Момент" та задумана як моновистава з елементами мультимедійних засобів, таких як демонстрація відео та відтворення пісні Святослава Вакарчука «Така як ти» для надання особливої виразності.
На сцені виставу презентував Євген Нищук – актор театру та кіно, народний артист України, Міністр культури України з 27 лютого по 2 грудня 2014 року.
Через сповідь чоловіка ми дізнаємося про його кохання, незабутні моменти зустрічей та драматичні обставини знайомства. Автори проекту наголошують на єдиному варіанті статусу взаємин між чоловіком і жінкою: гармонії, взаємодоповненні, жертовності – на тому, що, зрештою, виправдовує наше існування на Землі – Коханні.
Вистава змушує задумуватись, осмислювати життєві процеси, робити власний відповідальний вибір у найскладніші моменти дійсності.