Заголовок: Співпраця з Університетом Грузії та Кавказьким університетом
Дата: 04/03/2019
URL: https://nau.edu.ua/ua/news/2019/3/spivpratsya-z-universitetom-gruzii-ta-kavkazkim-universitetom.html
==================================================

У Тбілісі (Грузія) підписано Меморандуми про співпрацю між Національним авіаційним університетом та Університетом Грузії й Кавказьким університетом. Підписання відбулось в рамках зустрічі  з деканом Факультету міжнародних відносин НАУ Юрія Волошина з ректором Університету Грузії Костянтином Топурією та президентом Кавказького університету Кахою Шенгелія.
Меморандуми спрямовані на розвиток та поглиблення співробітництва у сфері науково-технічного прогресу й підвищення ефективності навчальної та науково-дослідницької роботи в університетах.
Зокрема, підписані угоди передбачають можливість обміну студентами в рамках навчального процесу та практики; обмін знаннями за програмами стажування і підвищення кваліфікації; організацію літніх шкіл; участь у консорціумі університетського співробітництва. Сторони домовились про спільну розробку науково-теоретичних і прикладних задач за сучасними міжнародними стандартами; проведення наукових досліджень і впровадження їх результатів; спільну діяльність в науково-практичних програмах і грантових проектах; дослідження досвіду міждержавної інтеграції наших держав в європейський політико-правовий простір тощо.
Також під час робочої поїздки Юрій Волошин провів переговори з виконавчим директором Асоціації приватних вищих навчальних закладів Грузії Зазою Маруашвілі та домовився про співпрацю і партнерство з Асоціацією.