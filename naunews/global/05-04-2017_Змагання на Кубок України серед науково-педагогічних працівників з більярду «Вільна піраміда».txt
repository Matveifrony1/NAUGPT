Заголовок: Змагання на Кубок України серед науково-педагогічних працівників з більярду «Вільна піраміда»
Дата: 05/04/2017
URL: https://nau.edu.ua/ua/news/2017/4/zmagannya-na-kubok-ukraini-sered-naukovo-pedagogichnih-pratsivnikiv-z-bilyardu-vilna-piramida.html
==================================================

1-2 квітня 2017 року в більярдному клубі «Авіатор» НСОЦ НАУ відбувся Кубок України серед науково-педагогічних працівників з більярду «Вільна піраміда». Турнір налічував 35 учасників з навчальних закладів України. Відповідальним за проведення та підготовку змагань був директор Федерації спортивного більярду України з розвитку більярдного спорту (Пул, Снукер, Піраміда) у Вищих навчальних закладах України - професор Олександр Безносюк. Символічно, що 2 квітня він відзначив свій ювілей. З цієї нагоди ми вітаємо ювіляра і бажаємо йому міцного здоров’я, особистого щастя, злагоди та чудового настрою і довгих років життя.
Головним суддею змагань був суддя міжнародної категорії Ігор Ковтун.
В особистому заліку Кубок виборов тренер-викладач секції спортивного більярду Тарас Ключніков (Національний авіаційний університет). Ми вітаємо його з перемогою і бажаємо йому та його вихованцям подальших успіхів, міцного  здоров’я, підвищення майстерності та нових перемог! Друге місце посів Павло Пасічник (Київський Національний університет будівництва і архітектури) і третє місце – Віктор Лавський (Донецький юридичний інститут в Кривому Розі).
У турнірі «Білія» переможцем з результатом в одинадцять куль став Сергій Кропивницький (ПНТУ м. Полтава). Друге місце (дев’ять куль) дісталось Тарасу Ключнікову (НАУ м. Київ), а третє місце (сім куль) одержав Ростислав Лящук (ТНПУ м. Тернопіль).