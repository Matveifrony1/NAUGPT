Заголовок: Aviation English 150-hour Teacher's Course
Дата: 08/10/2018
URL: https://nau.edu.ua/ua/news/1/10/aviation-english-150-hour-teachers-course.html
==================================================

З 11 по 28 вересня 2018 року на базі Інституту ІКАО, Національного авіаційного університету, був успішно проведений інтенсивний 150-годинний спеціалізований курс для викладачів авіаційної англійської мови (Aviation English 150-hour Teacher's Course), завдяки якому до команди сертифікованих, творчих, сучасних спеціалістів приєдналися закохані у свою професію викладачі Харківського національного університету Повітряних Сил ім. Івана Кожедуба (доцент Інна Єрастова-Михалусь, доцент Анна Шульга,проф. Олена Зеленська, старший викладач Надія Журавльова, старший викладач  Cвітлана Лотошнікова) і екс-пілот (Максимом Плахтієнко), що виявив бажання ділитися досвідом із новим поколінням та молоддю, допомагаючи їм вдосконалювати рівень володіння авіаційною англійською мовою.
Під час проведення курсу слухачі мали можливість попрацювати з різними інструкторами: славнозвісною «залізною леді авіації», – проф. Сусловою Г. А.; закоханою в авіацію та викладання к. п. н. Бережко О. Л. та експертом з перевезення небезпечних вантажів Маслюк В. Я.
Також слухачам пощастило повчитися у неперевершеної американки, колишнього авіадиспетчера із багаторічним досвідом, – Лінди Гріін, і побачити як по-справжньому проводиться тестування пілотів у відповідності до вимог ІКАО, блискуче продемонстрованого колегами рейтерами та екзаменаторами з Вірменії Луізи Іскоян та Стелли Айвазян.
Цілі курсу були досягнуті завдяки плідній співпраці. Слухачі зазначають корисність та ефективність дружнього англомовного середовища, високий професіоналізм команди інституту ІКАО, а також інформативність і корисність матеріалів курсу.