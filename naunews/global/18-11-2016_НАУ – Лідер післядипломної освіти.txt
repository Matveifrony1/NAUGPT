Заголовок: НАУ – Лідер післядипломної освіти
Дата: 18/11/2016
URL: https://nau.edu.ua/ua/news/2016/11/nau-–-lider-pislyadiplomnoi-osviti.html
==================================================

17 листопада 2016 р. у приміщенні Національного центру ділового та культурного співробітництва «Український дім» м. Києва відбулося урочисте відкриття Міжнародної спеціалізованої виставки «Освіта та кар’єра – 2016» та виставка закордонних навчальних закладів «Освіта за кордоном», що є найбільшими заходами, присвяченими вищий освіті в Україні та за кордоном і надають змогу всім бажаючим отримати інформацію безпосередньо від представників ВНЗ.
Організатори виставки – ТОВ «Знання» України за участі МОН України, НАПН України та підтримки Посольства Франції в Україні, Посольства Канади в Україні, Торгового відділу Посольства Австрії в Україні, агенції Campus France, DAAD, British Council, Гете Інституту в Україні.
В урочистому відкритті виставки взяли участь і привітали учасників та гостей президент ТОВ «Знання», президент НАПН України, академік НАН і НАПН України В. Кремень, представники МОН України, зарубіжних посольств та консульств в Україні, голова правління ТОВ «Знання України» професор В. Кушерець, в. о. ректора НАУ, доктор біологічних наук, професор В. Ісаєнко та проректор з навчальної та виховної роботи, доктор наук з державного управління, професор Т. Іванова. Організаторам, гостям та учасникам ювілейної виставки передала вітання Міністр освіти і науки України Л. Гриневич.
НАУ подавав роботу для участі у рейтинговому виставковому конкурсі з тематичній номінації «Лідер післядипломної освіти». Керівник проекту – директор ІДП, доктор педагогічних наук, професор Н. Муранова. Експертну оцінку якості представлених матеріалів проводили науковці та фахівці НАПН України, Інституту модернізації змісту освіти МОН України та ТОВ «Знання».
За підсумками рейтингового виставкового конкурсу НАУ було удостоєно Почесного звання «Лідер післядипломної освіти в Україні» з врученням Диплому відповідної категорії та нагороджено Дипломом за активну профорієнтаційну роботу серед молоді. Відзнаки підписано Міністром освіти і науки України Л. Гриневич та Президентом НАПН України В. Кременем.
Тож немає сумніву, що НАУ – один з найкращих ВНЗ нашої держави!
Вітаємо колектив Національного авіаційного університету з вагомим визнанням!