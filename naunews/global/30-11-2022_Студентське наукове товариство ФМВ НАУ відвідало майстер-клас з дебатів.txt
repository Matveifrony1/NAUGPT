Заголовок: Студентське наукове товариство ФМВ НАУ відвідало майстер-клас з дебатів
Дата: 30/11/2022
URL: https://nau.edu.ua/ua/news/2022/11/studentske-naukove-tovaristvo-fmv-nau-vidvidalo-mayster-klas-z-debativ.html
==================================================

На Факультеті міжнародних відносин НАУ відбувся майстер-клас від експерта з дебатів, освітянина та івент-менеджера Романа Філіпішина для учасників Студентського наукового товариства факультету.
Роман Філіпішин провів ознайомчий тренінг та розповів про дебатний рух в Україні. Зокрема, студенти дізнались що таке дебати, якими є їх формати та за якими правилами вони проходять.
Спікер поділився власним досвідом ведення дебатів, дав рекомендації й настанови щодо того як правильно підготувати кейс та як розрахувати час виступу. Він закцентував увагу учасників наукового товариства на важливих навичках, що допоможуть бути переконливими та правильно аргументувати свою позицію під час виступу.
Роман Філіпішин відповів на питання студентів та наголосив, що готовий зустрічатися в такому форматі й надалі. Подібні заходи сприяють покращенню вмінь і навичок студентів та збагачують загальний рівень знань молоді.