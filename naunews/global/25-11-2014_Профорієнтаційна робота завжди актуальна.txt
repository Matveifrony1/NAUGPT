Заголовок: Профорієнтаційна робота завжди актуальна
Дата: 25/11/2014
URL: https://nau.edu.ua/ua/news/2014/11/proforientaczijna-robota-zavzhdi-aktualna.html
==================================================

18 листопада 2014 року у межах проведення профорієнтаційної роботи Гуманітарного інституту доцент кафедри української мови та культури Галина Гайович провела бесіду з учнями 11-х класів Київської спеціалізованої школи № 304 (вул. Уборевича, 21-А). Зустріч допомогла організувати заступник директора з виховної роботи Інна Фещенко.
У ході бесіди учні цікавилися умовами вступу до ВНЗ. Запитували про можливість навчатися за рахунок державного бюджету та висловили бажання відвідати День відкритих дверей. Отримавши відповіді на поставлені запитання, старшокласники висловилися про важливість і необхідність таких зустрічей з представниками ВНЗ.