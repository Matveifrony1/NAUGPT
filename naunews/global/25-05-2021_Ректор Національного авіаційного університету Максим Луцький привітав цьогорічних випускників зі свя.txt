Заголовок: Ректор Національного авіаційного університету Максим Луцький привітав цьогорічних випускників зі святом "останнього дзвоника"
Дата: 25/05/2021
URL: https://nau.edu.ua/ua/news/2021/5/rektor-natsionalnogo-aviatsiynogo-universitetu-maksim-lutskiy-privitav-tsogorichnih-vipusknikiv-zi-svyatom-ostannogo-dzvonika.html
==================================================

Дорогі випускники, школярі, вчителі, батьки!
Свято останнього дзвоника завжди урочисте, символічне, незабутнє і хвилююче. Від Національного авіаційного університету сердечно вітаємо вас із закінченням 2020-2021 навчального року.
Дорогі випускники! Останній шкільний дзвінок – це старт у доросле життя. На вас чекають нові вершини та досягнення. Віримо, що Ви приєднаєтесь до великої родини викладачів і студентів НАУ, щоб обрати фах, здобути вищу освіту та стати професіоналом.
Попереду на вас чекає незвідана дорога життя, нові друзі та відкриття. Бажаємо невпинного руху вперед, завзяття, світлого майбутнього, вагомих успіхів і перемог!Зичимо щедрої долі у житті! Зберігайте найкращі спогади про рідну школу, однокласників та мудрих учителів. Примножуйте гордість та славу українського народу.
Від науково-педагогічних працівників університету висловлюємо вдячність за благородну та самовіддану працю усім працівникам освіти. Зичимо вам здійснення сміливих ідей, наснаги, подальших звершень, найважливіших професійних та особистих планів і задумів!
Дякуємо вам, дорогі батьки, за виховання і підтримку молодого покоління та за казковий світ щасливого дитинства.
Нехай останній дзвоник радісно і натхненно пролунає у кожному серці вірою у завтрашній день.
Щиро бажаємо кожній родині мирного неба, міцного здоров’я, наполегливості, терпіння, добробуту та здійснення мрій.
Бажаємо випускникам крокувати до обраних цілей, стати гідними громадянами рідної держави. Ви – майбутнє України.
Зі святом! Хай щастить!
З повагою
Максим Луцький, ректор НАУ,
доктор технічних наук, професор