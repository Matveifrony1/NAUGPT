Заголовок: Викладачі НАУ взяли участь у прес-брифінгу в міжнародному аеропорту «Бориспіль»
Дата: 12/05/2017
URL: https://nau.edu.ua/ua/news/2017/5/vikladachi-nau-vzyali-uchast-u-pres-brifingu-v-mizhnarodnomu-aeroportu-borispil.html
==================================================

11 квітня 2017 року викладачі кафедри економіки Навчально-наукового інституту економіки та менеджменту Ольга Гринь та Ірина Геєць взяли участь у прес-брифінгу, що відбувся у Міжнародному аеропорту «Бориспіль» і був присвячений роботі підприємства у стимулюванні здешевлення авіаквитків. На зустрічі керівництво аеропорту докладно розповіло про зміну публічної оферти, яка передбачає чотирирічну програму підтримки для нових міжнародних рейсів. Згідно з умовами оферти авіакомпанії на новому міжнародному рейсі зможуть отримати максимальну знижку в розмірі 80% до збору за посадку-зліт уже в перший рік роботи. Надана інформація була змістовною та засвідчила сучасні тенденції розвитку аеропорту.