Заголовок: У Національному авіаційному університеті відбулася зустріч з резиденткою Dialog hub Фонду Олени Пінчук Крістіною Шапран
Дата: 03/12/2021
URL: https://nau.edu.ua/ua/news/2021/12/u-natsionalnomu-aviatsiynomu-universiteti-vidbulasya-zustrich-z-rezidentkoyu-dialog-hub-fondu-oleni-pinchuk-kristinoyu-shapran.html
==================================================

2 грудня, в рамках Всеукраїнської кампанії «16 днів проти насильства» та до Всесвітнього дня боротьби зі СНІДом, на Факультеті лінгвістики та соціальних комунікацій (ФЛСК) Національного авіаційного університету відбулася зустріч з резиденткою Dialog hub Фонду Олени Пінчук, популяризаторкою сексуальної освіти Крістіною Шапран.
До зустрічі доєдналася проректор з гуманітарної політики та інновацій НАУ Світлана Тімкіна, яка привітала гостю й учасників заходу.
Тема зустрічі: «Культура згоди: як говорити «так» або «ні» і бути з цим Ок».
У ході діалогу порушувалися важливі питання сексуального виховання молоді, зокрема: толерантного ставлення до себе та свого партнера; сексуальної самоповаги; сексуального насильства та його протидії; коли і як бути готовим до важливого кроку; подолання страхів перед словом «ні» тощо.
Завершуючи зустріч, декан ФЛСК НАУ Наталія Ладогубець нагородила спікерку Подякою за багаторічну співпрацю.
Висловлюємо вдячність Фонду Олени Пінчук та Крістіні Шапран за ведення просвітницької діяльності у сфері сексуальної освіти.