Заголовок: Підняти престиж бібліотек
Дата: 04/11/2014
URL: https://nau.edu.ua/ua/news/2014/11/pidnyati-prestizh-bibliotek.html
==================================================

У жовтні 2014 р. Науково-технічна бібліотека (НТБ) НАУ провела низку заходів, мета яких - розкрити потенційні можливості бібліотеки та підняття її престиж. Це було зроблено на виконання наказів Міністерства освіти і науки України та управління освіти Солом’янскої районної в місті Києві державної адміністрації «Про проведення щорічного Всеукраїнського місячника шкільних бібліотек».
1-7 жовтня проходила тематична виставка літератури «Побачити майбутнє», присвячена Дню працівників освіти. Читачі, вчителі та учні АКЛ НАУ познайомилися на ній з новими книжками про історію, сьогодення та перспективи розвитку освіти в Україні, нові досягнення педагогічної науки, про сучасні педагогічні методики.
17 жовтня 2014 співробітники бібліотеки провели традиційну екскурсію для учнів 101 та 102 групи АКЛ НАУ, мета якої сприяти розвитку та удосконаленню інформаційної культури користувачів. Під час неї працівники бібліотеки познайомили читачів з традиційними та електронними ресурсами НТБ НАУ.