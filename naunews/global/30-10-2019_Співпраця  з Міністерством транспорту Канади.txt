Заголовок: Співпраця  з Міністерством транспорту Канади
Дата: 30/10/2019
URL: https://nau.edu.ua/ua/news/2019/10/spivpratsya-z-ministerstvom-transportu-kanadi.html
==================================================

За ініціативи Посольства Канади в України відбулась зустріч ректора Володимира Ісаєнка та директора Інституту ІКАО Галини Суслової з представниками Міністерства транспорту Канади – начальником відділу авіаційної безпеки з міжнародної діяльності Джоном Вельхо та начальником відділу авіаційної безпеки з міжнародних програм Віктором Московим.
Сторони обговорили співробітництво щодо підготовки та перепідготовки фахівців в галузі авіаційної безпеки. Представники Міністерства транспорту Канади закцентували увагу на необхідності впровадження програм підготовки фахівців з авіаційної безпеки в Інституті ІКАО НАУ. У таких фахівцях зацікавлені не лише аеропорти України, а й аеропорти та авіакомпанії країн СНД, зокрема, Азербайджану, Арменії, Казахстану, Киргизстану та інших. Канадська сторона висловила готовність обговорити питання спонсорської допомоги для придбання спеціального обладнання, яке буде використовуватися як обов'язкове при підготовці фахівців з авіаційної безпеки.
За результатами зустрічі сторони домовились про спільну розробку стандартних навчальних програм для розширення спектру фахівців, які проходитимуть курси підвищення кваліфікації в Інституті ІКАО НАУ.