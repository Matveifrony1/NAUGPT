Заголовок: Курс для авіаційних фахівців
Дата: 19/03/2025
URL: https://nau.edu.ua/ua/news/2025/3/kurs-dlya-aviatsiynih-fahivtsiv.html
==================================================

У Навчально-науковому інституті неперервної освіти
з 11 по 14 березня 2025 року
успішно завершено спеціалізований навчальний курс за програмою «ДОДАТОК 3 (ANNEX 3) Частина-66 (Part-66) до Авіаційних правил України «Підтримання льотної придатності повітряних суден та авіаційних виробів, компонентів і обладнання та схвалення організацій і персоналу, залучених до виконання цих завдань».
Програма спрямована на надання
систематизованих знань щодо технічних вимог до спеціалістів, які здійснюють технічне обслуговування цивільних повітряних суден (ТО ПС), регламентів обслуговування компонентів, призначених для встановлення на такі повітряні судна, та процедур сертифікації персоналу з ТО ПС компетентними органами.
У курсі взяли участь
фахівці провідних авіаційних підприємств України: Акціонерного товариства «АНТОНОВ» та ТОВ «Авіакон». Навчання проводив
Олександр Якобчук,
кандидат технічних наук, доцент кафедри конструкції літальних апаратів Аерокосмічного факультету.
Усі учасники успішно пройшли підсумкове тестування
та отримали професійні сертифікати, що підтверджують їхню кваліфікацію згідно з вимогами Авіаційних правил України.