Заголовок: Хто поліг за Дніпро, житиме в пам’яті вічно…
Дата: 28/11/2014
URL: https://nau.edu.ua/ua/news/2014/11/xto-polig-za-dnipro-zhitime-v-pam’yati-vichno….html
==================================================

25 листопада 2014 року студенти груп ПР-104 та ПР-301 з наставниками Оксаною Миронець та Іриною Тимкович відвідали монумент героям-танкістам-визволителям Києва, який розташований на проспекті Перемоги столиці.
Екскурсія відбулась з нагоди відзначення 71 річниці від Дня визволення Києва від фашистських загарбників 6 листопада 1943 року та з метою вшанування пам’яті героїв, які проявили мужність та звитягу, борючись з ворогом, який 778 довгих днів та ночей тримав в окупації столицю України.
Монумент, встановлений 3 листопада 1968 року, являє собою 43-метрову бетонну смугу-символ фронтових доріг. На кінці її розташований танк Т-34 з бортовим номером 111 Третьої гвардійської танкової армії, що брав участь у визволенні Києва. У 1982 році пам’ятник був доповнений стелами із землею з міст-героїв Другої Світової війни.
Ми висловлюємо безмежну вдячність поколінню визволителів-переможців за безхмарне сьогодення нашої батьківщини!