Заголовок: Набуття практичних навичок судентів-екологів на базі НПП "Голосіївський"
Дата: 25/06/2018
URL: https://nau.edu.ua/ua/news/1/7/nabuttya-praktichnih-navichok-sudentiv-ekologiv-na-bazi-npp-golosiivskiy.html
==================================================

З 4 по 24 червня  студенти групи 202 кафедри екології Навчально-наукового інституту екологічної безпеки проходили екологічну практику у Національному природному парку "Голосіївський" відповідно до угоди про співпрацю ( керівник практики - доцент Білик Т.І.). Співробітники парку Крижанівська О.Т. та Прядко О.І. надали студентам грунтовну інформацію про біорізноманіття та стан природного середовища національного парку, ознайомили з веденням Літопису Природи. В той же час студенти допомогли парку в облаштуванні екологічних стежок (маркуванні доріжок, прибиранні сміття) а також вони зробили переклад інформаційного буклету про НПП "Голосіївський" з української на англійську мову. В кінці практики відбулися захисти звітів на тематику особливостей видового різноманіття та заходів по  збереженню рідкісних видів в умовах зміни клімату та зростаючого антропогенного навантаження.