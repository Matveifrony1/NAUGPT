Заголовок: Літня школа–2016 розпочинає свою роботу
Дата: 22/08/2016
URL: https://nau.edu.ua/ua/news/2016/8/litnya-shkola–2016-rozpochinae-svoyu-robotu.html
==================================================

З 22 по 27 серпня 2016 р. на базі Інституту доуніверситетської підготовки НАУ вперше відбудеться освітній та профорієнтаційний проект – «Літня школа–2016», участь у якому виявило бажання взяти близько 150 учнів 11 класів ЗНЗ м. Києва та регіонів України.
Мета проекту – підвищення якості рівня знань і вмінь учнів ЗНЗ з предметів шкільного циклу, перевірка їх готовності до загальнонаціонального ЗНО–2017, надання їм допомоги у професійному самовизначенні та здійснення допрофесійного консультування у середовищі вищої школи.
У програмі літньої школи: поглиблене вивчення предметів шкільного циклу (математика, фізика, англійська мова, історія України, українська мова та література); підготовка до ЗНО; цікаві лекції; семінари; круглі столи; художні студії (рисунок та композиція); перегляд відеофільмів та презентацій; майстер-класи навчально-наукових інститутів; наукові квести та вікторини; екскурсії до Державного музею авіації, ангару, Музею історії НАУ, навчальних лабораторій; знайомство з фахівцями профільних кафедр.
Учасникам проекту буде запропоновано «Пробне ЗНО–2017» з навчальних предметів за програмами загальнонаціонального ЗНО УЦОЯО, відповідно до тестових технологій та предметні олімпіади. Призери олімпіад та переможці конкурсів будуть відзначені нагородами університету.
Бажаємо всім учасникам проекту плідної співпраці та творчого натхнення!