Заголовок: В НАУ продовжуються заходи на честь Дня Захисників і Захисниць України
Дата: 24/10/2022
URL: https://nau.edu.ua/ua/news/2022/10/v-nau-prodovzhuyutsya-zahodi-na-chest-dnya-zahisnikiv-i-zahisnits-ukraini.html
==================================================

18 жовтня 2022 року на Факультеті лінгвістики та соціальних комунікацій (ФЛСК) Національного авіаційного університету відбулася онлайн зустріч, присвячена Дню Захисників і Захисниць України!
Сьогодні це свято набуває особливого значення. Українські захисники відстоюють нашу незалежність і суверенітет, борються за вільну Україну.
На заході присутні говорили про українських захисників, які боронять нашу землю, про міста-герої, про волонтерів та освітянський фронт, про любов і відданість рідній Батьківщині говорили студенти факультету.
До заходу доєдналися декан факультету Наталія Ладогубець, заступники декана, завідувачі кафедр та викладачі, які висловили свої думки та подякували нашим Захисникам за неоціненну щоденну працю!
Особливим цей захід зробила присутність нашого Героя та Захисника, студента третього курсу Спеціальності 029 «Інформаційна бібліотечна та архівна справа» Тимофія Метельського, який з перших днів повномасштабної війни став до лав Збройних Сил України!
І студенти, і викладачі, зокрема його рідна кафедра історії та документознавства, мали можливість побачити свого Захисника та подякувати йому і побажати якнайшвидшої Перемоги!
Окремо слід зазначити, що студенти факультету також відзняли відеопривітання усім нашим Захисникам, яке вже розлетілося фронтом для підтримки бойового духу і натхнення!
Віримо у наших Захисників!
Віримо в Україну!
Слава Україні!