Заголовок: Юридичний факультет активно веде профорієнтаційну роботу
Дата: 06/03/2024
URL: https://nau.edu.ua/ua/news/2024/3/yuridichniy-fakultet-aktivno-vede-proforientatsiynu-robotu.html
==================================================

28 лютого 2024 року
на Юридичному факультеті Національного авіаційного університету відбулась профорієнтаційна онлайн-зустріч
«Правова допомога в умовах воєнного стану»
для студентів Рівненського фахового коледжу інформаційних технологій (Рівненського фахового коледжу економіки та бізнесу). Захід був організований доценткою кафедри теорії та історії держави і права
Світланою Головко
спільно з викладачем коледжу
В’ячеславом Білецьким
відповідно до укладеного договору про співпрацю.
Під час зустрічі були проаналізовані
ключові положення Загальної декларації прав людини 1948 року та основні права людини. Також розглядалися питання встановлення окремих обмежень прав і свобод, а також можливості отримання безоплатної правової допомоги в умовах воєнного стану.
Наприкінці заходу
студенти коледжу ознайомилися
з основними напрямками діяльності Національного авіаційного університету та Юридичного факультету. Їм розповіли про особливості підготовки майбутніх фахівців, організацію навчального процесу та діяльність органів студентського самоврядування.
Профорієнтаційна онлайн-зустріч була корисною для студентів, допомагаючи їм зробити свідомий вибір майбутньої професії та зрозуміти важливість права і правової допомоги, особливо в умовах воєнного стану. Юридичний факультет НАУ активно працює над залученням майбутніх абітурієнтів, представляючи свої навчальні програми та можливості для студентів.