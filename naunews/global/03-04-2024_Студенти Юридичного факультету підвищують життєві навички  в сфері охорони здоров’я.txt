Заголовок: Студенти Юридичного факультету підвищують життєві навички  в сфері охорони здоров’я
Дата: 03/04/2024
URL: https://nau.edu.ua/ua/news/2024/4/studenti-yuridichnogo-fakultetu-pidvishchuyut-zhittevi-navichki-v-sferi-ohoroni-zdorov’ya.html
==================================================

У рамках вивчення навчальної дисципліни  «Правові основи охорони здоров’я»
26 березня 2024 року
студенти 3-го курсу спеціальності 081 «Право» Юридичного факультету Національного авіаційного університету разом із провідною викладачкою цієї дисципліни, заступницею декана з навчально-організаційної роботи, кандидаткою юридичних наук, доценткою
Ніною Троцюк
взяли участь в онлайн-семінарі
«Збереження здоров’я через призму самолікування: можливості, ризики, переваги»
.
Захід відбувся під
модеруванням
кандидатки фармацевтичних наук, спеціалістки вищої категорії, викладачки-методистки Житомирського базового фармацевтичного фахового коледжу Житомирської обласної ради
Наталії Косяченко.
У семінарі взяли участь понад
80 представників
із різних закладів вищої та фахової передвищої освіти України.
Відкриваючи захід, в.о. директорки коледжу
Ірина Бойчук привернула увагу
присутніх до важливості заявленої теми та закликала всіх до активної участі в її обговоренні.
Спікерами виступили:
Ірина Луцак
— кандидатка фармацевтичних наук, провізорка, професіоналка з клінічних досліджень, заступниця директора з навчальної роботи, викладачка-методистка Житомирського базового фармацевтичного коледжу, членкиня ВГО «Асоціація фармакологів України», Міжнародного союзу фундаментальної та клінічної фармакології «IUPHAR» та ГС «Фармацевтична ліга України»;
Тетяна Зубрицька
— провізорка, професіоналка з клінічних досліджень, викладачка вищої кваліфікаційної категорії того ж коледжу;
Надія Сеньків
— провізорка, завідувачка фармацевтично-лабораторного відділення Житомирського коледжу, викладачка І кваліфікаційної категорії;
Наталія Косяченко
— кандидатка фармацевтичних наук, провізорка, завідувачка практики (навчальної, виробничої), голова циклової комісії фармацевтичних дисциплін, викладачка-методистка Житомирського коледжу, дійсна членкиня ГС  «Фармацевтична ліга України».
У виступах доповідачки
окреслили важливі питання підтримки та збереження здоров’я
через виважений підхід у застосуванні лікарських засобів, звернули увагу на просвітницьку роль фармацевтичних фахівців, поінформованість споживачів лікарських засобів, продемонстрували відмінності між ліками, дієтичними добавками та медичними виробами, а також практику відповідального самолікування на прикладі поширених респіраторних захворювань.
Висловлюємо вдячність
директорці Державної установи «Науково-методичний центр вищої та фахової перед вищої освіти»
Тетяні Іщенко
за запрошення, актуальність змісту презентованих доповідей та надану можливість їх спільного обговорення.