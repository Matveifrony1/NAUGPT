Заголовок: Відбулося засідання Ради з якості НАУ
Дата: 21/02/2020
URL: https://nau.edu.ua/ua/news/2020/2-lyutiy/vidbulosya-zasidannya-radi-z-yakosti-universitetu.html
==================================================

Сьогодні  у Національному авіаційному університеті відбулось засідання Ради з якості. Участь у засіданні взяли Голова Ради з якості ‒ Володимир Ісаєнко, заступник голови Ради з якості ‒ Оксана Білоус та члени Ради: проректор з навчальної роботи, проректор з наукової роботи, декани факультетів, директори інститутів, завідувачі кафедр, відповідальний секретар приймальної комісії, директор НТБ, завідувач докторантури та аспірантури, начальники відділів та здобувачі вищої освіти.
Ректор Володимир Ісаєнко підкреслив важливість діяльності ради як колегіально-дорадчого органу, який координує роботу підрозділів університету, яка у свою чергу спрямована на забезпечення ефективного функціонування та удосконалення внутрішньої системи забезпечення якості вищої освіти та освітньої діяльності. Він презентував особливості розрахунків за Формулою розподілу державних видатків на вищу освіту між ЗВО України.
З метою організації ефективної роботи Ради заступник голови Ради з якості Оксана Білоус запропонувала створити комісії за напрямами діяльності, які визначені Положенням про Раду з якості, з обов’язковою участю здобувачів вищої освіти.
Проректор з навчальної роботи Артур Гудманян оголосив результати акредитації освітніх програм, що проходили процедуру акредитації у грудні минулого року та акцентував увагу на змінах у процедурі акредитації у поточному році. Проректор з наукової роботи Володимир Харченко підкреслив важливість наукової складової діяльності кафедр та майбутні перспективи акредитації освітньо-наукових програм докторів філософії.