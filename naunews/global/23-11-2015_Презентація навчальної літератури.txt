Заголовок: Презентація навчальної літератури
Дата: 23/11/2015
URL: https://nau.edu.ua/ua/news/2015/11/prezentacziya-navchalnoi-literaturi.html
==================================================

20 листопада 2015 року на кафедрі педагогіки та психології професійної освіти Навчально-наукового Гуманітарного інституту відбулась презентація навчальної літератури, укладеної доктором педагогічних наук, професором Л. Барановською.
Науково-педагогічні працівники та аспіранти кафедри були ознайомлені зі спрямованістю, структурою та змістом навчального посібника «Pedagogics and psychology or higher school» (Київ, НАУ, 2014. – 152 с.) Книга сприяє ефективності навчання англійською мовою студентів освітнього ступеня «Магістр» та підготовці до науково-педагогічної діяльності.
Привернув увагу і навчальний посібник «Педагогіка та психологія вищої школи» (Київ, НАУ, 2015. – 240 с.). Навчальний посібник вийшов з грифом МОН України як (лист №1 /11 – 8048 від 28.05.2015 р.). За змістом він є універсальним. Виданням можуть скористатись студенти магістратури, аспіранти при підготовці до складання кандидатського іспиту із спеціальності, науково-педагогічні працівники для вдосконалення професійної майстерності.