Заголовок: Конкурс студентських есе до 40-річчя створення Української громадської групи сприяння виконанню Гельсінських угод
Дата: 29/11/2016
URL: https://nau.edu.ua/ua/news/2016/11/konkurs-studentskih-ese-do-40-richchya-stvorennya-ukrainskoi-gromadskoi-grupi-spriyannya-vikonannyu-gelsinskih-ugod.html
==================================================

Протягом листопада 2016 року, до відзначення 40-річчя створення Української громадської групи сприяння виконанню Гельсінських угод, кафедра теорії та історії держави і права Навчально-наукового Юридичного інституту провела конкурс студентських есе на тему «Роль правозахисних громадських організацій та рухів у справі захисту прав людини».
Участь у конкурсі взяли студенти не лише НН Юридичного інституту, а й ННІ Аеронавігації та ННІ Економіки та менеджменту. У творчих роботах студенти дослідили діяльність Української громадської групи сприяння виконанню Гельсінських угод, висловили власне бачення проблем діяльності правозахисних організацій.
23 листопада 2016 року підбито підсумки конкурсу та визначено його переможців:
1 місце здобула - Іванна Коваль (ПР-201 НН ЮІ), 2 місце - Павло Ільницький (ПР-104 НН ЮІ), 3 місце - Максим Ковальов (АО-214 НН ІАН).
Нині дуже важливо, щоб кожен вищий навчальний заклад став для студента осередком становлення громадянина-патріота України, готового брати на себе відповідальність, самовіддано розбудовувати країну як суверенну, незалежну, демократичну, правову та соціальну державу.