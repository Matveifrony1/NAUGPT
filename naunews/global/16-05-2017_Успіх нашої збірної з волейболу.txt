Заголовок: Успіх нашої збірної з волейболу
Дата: 16/05/2017
URL: https://nau.edu.ua/ua/news/2017/5/uspih-nashoi-zbirnoi-z-voleybolu.html
==================================================

13 травня 2017 року на базі спорткомплексу Національного технічного університету України «Київського політехнічного інституту ім. Ігоря Сікорського» відбулася фінальна зустріч ХІІІ Універсіади з волейболу серед вищих навчальних закладів м. Києва.
Упродовж сезону тренеру та гравцям збірної команди НАУ довелося докласти чимало зусиль, щоб пробитися до фіналу, здолавши сильні команди КНУ, НУБІП, НУФВСУ та НУХТ.
Фінальна зустріч зі збірною командою Київського політехнічного інституту була так само динамічною, напруженою та емоційною, з силовими атаками, гарними комбінаціями і нестандартно забитими м`ячами. І хоча наші хлопці поступилися, проте срібні медалі для нашої збірної команди це дуже велике досягнення. Адже збірна команда НАУ вперше стала срібним призером у цьому виді спорту.
Тож вітаємо тренера команди «Авіатор», суддю міжнародної категорії, старшого викладача кафедри фізичного виховання та спортивної підготовки Навчально-наукового гуманітарного інституту Т. Ракитіну і студентів: Сергія Ковальського (І курс, ФМЛ), Євгена Лучного (ІІ курс, ІІДС), Івана Кисляка (V курс, МЕФ), Владислава Лупеху (V курс ІКІТ), Руслана Мусієнка (V курс ІАН), Ігоря Шевцова (IV курс ІЕБ), Максима Качана (V курс, ІАП), Дмитра Євтушенка (випускника 2017 року), Станіслава Меркотана (ІІІ курс, МЕФ), Віталія Дмиша (ІІІ курс, ІАП). Бажаємо їм усім подальших успіхів!