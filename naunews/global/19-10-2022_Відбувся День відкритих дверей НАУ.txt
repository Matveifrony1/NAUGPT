Заголовок: Відбувся День відкритих дверей НАУ
Дата: 19/10/2022
URL: https://nau.edu.ua/ua/news/2022/10/vidbuvsya-den-vidkritih-dverey-nau.html
==================================================

12 жовтня у Національному авіаційному університеті відбувся в онлайн-форматі День відкритих дверей. Учасниками профорієнтаційного заходу стали учні закладів загальної середньої освіти і студенти коледжів з м. Києва, Вінницької, Львівської, Луганської, Київської, Полтавської, Рівненської та Харківської областей.
Організаторами заходу виступили представники Навчально-наукового інституту розвитку освіти (ННІРО), Приймальної комісія НАУ, факультетів університету.
Спікери ґрунтовно і цікаво розповіли про переваги НАУ, різні напрямки діяльності та особливості факультетів, досягнення студентів, а також окреслили перспективи навчання в університеті та запросили до вступу і навчання в НАУ
Перед присутніми виступили:
– Віктор Гнатюк, к.т.н., доцент, заступник відповідального секретаря Приймальної комісії;
- Олександр Сидоренко, к.т.н., доцент, заступник декана АКФ;
- Роман Одарченко, д.т.н., доцент, завідувач кафедри телекомунікаційних та радіоелектронних систем Факультету аеронавігації, електроніки та телекомунікацій (ФАЕТ);
- Євген Габрусенко, к.т.н., доцент кафедри електроніки, робототехніки і технологій моніторингу та інтернету речей, доцент, координатор профорієнтаційної роботи ФАЕТ;
- Валентина Гроза, к.ф-м.н., доцент, заступник декана Факультету екологічної безпеки, інженерії та технологій (ФЕБІТ);
- Батир Халмурадов, к.мед.н., професор, завідувач кафедри цивільної та промислової безпеки ФЕБІТ;
- Валентина Грабовчак, к.т.н., заступник декана з навчально-виховної роботи Факультету архітектури, будівництва та дизайну (ФАБД);
- Вікторія Василенко, к.т.н., доцент, завідувач кафедри комп’ютерних технологій дизайну і графіки ФАБД;
- Олена Ареф’єва, д.екон.н., професор, заідувач кафедри економіки повітряного транспорту, засновник наукової школи «Економіка та управління економічними системами і процесами підприємств повітряного транспорту» Факультету економіки та бізнес-адміністрування. Виступаючі.
Модератор Дня відкритих дверей Тетяна Петровська, к.пед.н., директор Центру допрофесійної підготовки та обдарованої учнівської молоді ННІРО НАУ розповіла про традиційні та нові освітні, наукові і профорієнтаційні заходи університету та запросила всіх учасників на наступний День відкритих дверей.
Щиро дякуємо всім учасникам за яскраву інформаційно-профорієнтаційну зустріч, яка пройшла в доброзичливій атмосфері.
Чекаємо на вас у НАУ.