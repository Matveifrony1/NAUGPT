Заголовок: Співробітники НАУ взяли учать в міжнародній он-лайн  конференції
Дата: 23/04/2021
URL: https://nau.edu.ua/ua/news/2021/4/spivrobitniki-nau-vzyali-uchat-v-mizhnarodniy-on-layn-konferentsii.html
==================================================

22 квітня 2021 року у Міжнародному університеті логістики і транспорту у Вроцлаві відбулася міжнародна он-лайн конференція на тему «Персонал: сучасність та майбутні виклики».
Національний авіаційний університет як міжнародний партнер польського вишу був співорганізатором наукового заходу.
В конференції взяли участь представники Польщі, України, Великобританії, Словаччини, Грузії, Алжиру.
Співробітники НАУ Д.Бугайко та О.Шевченко виступили з доповіддю «Людський фактор в процесі забезпечення безпеки і стійкого розвитку повітряного транспорту та логістики: підходи міжнародної організації цивільної авіації (ІКАО)».
З доповіддю «Влив глобальної пандемії на трансформацію корпоративної культури логістичних компаній» виступили наші колеги М.Григорак та О.Овдієнко.
Ключовими тезами в програмних виступах були:
- виявлення та аналіз викликів, пов’язаних з управлінням персоналом компаній, в умовах протиепідемічних заходів;
- зростання ролі інформаційних технологій в умовах дистанційної роботи;
- управління неформальними відносинами в колективі та інтеграція робочого колективу;
- роль корпоративної культури та її вплив на ефективність бізнесу в умовах карантину.
Учасники дискусії наголосили на трансформації трудових відносин і зміну практик управління персоналом, та необхідності врахування цього фактору при підготовці фахівців для сфери логістики і транспорту.
Вітаємо наших партнерів з успішним проведенням наукової конференції і продовжуємо співпрацю у сфері підготовки логістичного персоналу з найкращим набором загальних та професійних компетенцій.