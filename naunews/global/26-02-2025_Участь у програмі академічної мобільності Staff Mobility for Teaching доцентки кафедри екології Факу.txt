Заголовок: Участь у програмі академічної мобільності Staff Mobility for Teaching доцентки кафедри екології Факультету екологічної безпеки, інженерії та технологій
Дата: 26/02/2025
URL: https://nau.edu.ua/ua/news/2025/2/uchast-u-programi-akademichnoi-mobilnosti-staff-mobility-for-teaching-dotsentki-kafedri-ekologii-fakultetu-ekologichnoi-bezpeki-inzhenerii-ta-tehnologiy.html
==================================================

Доцентка кафедри екології Факультету екологічної безпеки, інженерії та технологій,
Лариса Черняк
, взяла участь у програмі академічної мобільності
ERASMUS+ Staff Mobility for Teaching у Лодзинському технічному університеті
(м. Лодзь, Польща). Під час візиту
Лариса Черняк мала можливість прочитати курс лекцій
для студентів Інституту загальної та екологічної хімії, за темою, присвяченою проблемі «Впливу технологічних операцій з нафтопродуктами на навколишнє середовище».
У той же час, при відвідуванні занять польських колег
Лариса Черняк мала можливість ознайомитись з інноваційними методами
та кращими європейськими практиками викладання дисциплін, тематика яких пов’язана з визначенням рівня техногенного навантаження на довкілля у результаті промислової діяльності. Також, колегами було організовано екскурсію до нового корпусу Інституту загальної та екологічної хімії.
На ознайомчій зустрічі з колегами в Інституті загальної та екологічної хімії Лодзинського технічного університету,
Лариса Черняк мала можливість ознайомити учасників із основними напрямками наукових досліджень кафедри екології
Факультету екологічної безпеки, інженерії та технологій й обговорити можливості подальшої співпраці при підготовці спільних міжнародних проектів та реалізації програми академічної мобільності ERASMUS+ для студентів кафедри екології ФЕБІТ КАІ.
Вітаємо Ларису Черняк з успішною участю у програмі
академічної мобільності Staff Mobility for Teaching у Лодзинському технічному університеті та висловлюємо вдячність д.х.н, професору,
Томашу Манєцкі
та PhD
Олександру Штиці
за запрошення до участі у програмі та співпрацю!