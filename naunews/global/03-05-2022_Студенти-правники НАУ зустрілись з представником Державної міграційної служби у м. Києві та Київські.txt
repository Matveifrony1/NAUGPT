Заголовок: Студенти-правники НАУ зустрілись з представником Державної міграційної служби у м. Києві та Київській області
Дата: 03/05/2022
URL: https://nau.edu.ua/ua/news/2022/5/studenti-pravniki-nau-zustrilis-z-predstavnikom-derzhavnoi-migratsiynoi-sluzhbi-u-m-kievi-ta-kiivskiy-oblasti.html
==================================================

28 квітня зустріч зі здобувачами вищої освіти спеціальності 262 «Правоохоронна діяльність» провів начальник управління юридичного забезпечення Центрального міжрегіонального управління Державної міграційної служби у м. Києві та Київській області Андрій Лелеко, який є членом Ради роботодавців Юридичного факультету (ЮФ) Національного авіаційного університету та стейкхолдером факультету.
Очільник управління розповів про необхідні знання, які потрібно мати претенденту на посаду у цій службі, особливості виконання посадових обов’язків працівниками міграційної служби. Окремо зосередив увагу присутніх на особливостях роботи міграційної служби під час воєнного стану та навів низку прикладів зі своєї діяльності по упередженню незаконної міграції.
«Працівникам міграційної служби слід бути особливо пильними до дотримання законів України під час воєнного стану. Річ у тім, що зараз значна кількість людей змінює місце проживання, а міграційна служба повинна ретельно вести облік як внутрішньо, так і зовнішньопереміщених осіб. Що стосується останньої категорії осіб, то тут працівники міграції служби здійснюють свою діяльність у співпраці із працівниками прикордонної служби», зазначив Андрій Лелеко.
Наприкінці зустрічі гість відповів на численні запитання студентів.