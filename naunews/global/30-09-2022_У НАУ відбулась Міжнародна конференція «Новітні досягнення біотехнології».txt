Заголовок: У НАУ відбулась Міжнародна конференція «Новітні досягнення біотехнології»
Дата: 30/09/2022
URL: https://nau.edu.ua/ua/news/2022/9/u-nau-vidbulas-mizhnarodna-konferentsiya-novitni-dosyagnennya-biotehnologii.html
==================================================

23-24 вересня на кафедрі біотехнології Факультету екологічної безпеки, інженерії та технологій (ФЕБІТ) Національного авіаційного університету проходила VІ Міжнародна науково-практична конференція «Новітні досягнення біотехнології».
Під час конференції відбувся круглий стіл «Розвиток біоенергетики в ЄС та Україні», що організується в рамках реалізації проєкту ЄС Erasmus+, напряму Jean Monnet «Clean Energy Technologies and Energy Efficiency: the EU Exerience», який отримала наукова група кафедри біотехнології ФЕБІТ НАУ, під керівництвом доцента Кузнєцової О.О.
В роботі конференції взяли участь понад 100 науковців з України, Польщі, Словаччини, Перу та інших країн.
Учасники заходу розглядали питання фармацевтичної, екологічної та молекулярної біотехнології, біомоніторингу, біоенергетики, створення та використання лікарських препаратів в екстремальних умовах, зокрема в умовах космосу, питання біозахисту та біобезпеки в авіації та інші.
Науковці багато дискутували та спілкувались. Приємно відзначити високу активність молодих вчених, серед яких є випускники ФЕБІТ та студенти.