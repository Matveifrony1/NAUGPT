Заголовок: ФМВ НАУ продовжує співпрацю з Політехнічним інститутом м. Лейрія (Португалія)
Дата: 26/06/2023
URL: https://nau.edu.ua/ua/news/2023/6/fmv-nau-prodovzhue-spivpratsyu-z-politehnichnim-institutom-m-leyriya-(portugaliya).html
==================================================

Заступник декана Факультету міжнародних відносин НАУ Катерина Сидоренко відвідала Політехнічний інститут м. Лейрія в Португалії, в межах угоди про співробітництво в галузі науки та освіти, підписаної між Національним авіаційним університетом та Політехнічним інститутом м. Лейрія.
На зустрічі були присутні президент Політехнічного інституту м. Лейрії професор Карлош Рабадао, віцепрезидент професор Марія Сантос, професор Нуно Алмейда та професор Школи соціальних наук Сюзана Монтейро.
Під час візиту обговорювалися можливості для навчання студентів НАУ в Політехнічному інституті, зокрема участь в літній школі, спрямованій на вивчення права ЄС та особливостей організації міжнародного бізнесу в країнах ЄС у поєднанні з мовленнєвою підготовкою (португальська мова).
Крім того, були запропоновані шляхи залучення викладачів до проведення спільних наукових досліджень та кооперації з науковими школами й центрами Політехнічного інституту м. Лейрія.