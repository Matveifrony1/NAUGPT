Заголовок: Сезон суботників розпочався
Дата: 30/03/2015
URL: https://nau.edu.ua/ua/news/2015/3/sezon-subotnikiv-rozpochavsya.html
==================================================

28 березня 2015 року кияни провели загальноміську толоку, щоб навести лад на вулицях та парках міста. Разом з працівниками ЖЕКів першими за лопати і граблі взялися мешканці Солом’янського району м. Києва. Кажуть, що за місяць перетворять Київ на справжнє місто – сад.
Колектив Авіакосмічного ліцею ім. І. Сікорського НАУ м. Києва взяв участь у міській толоці. На території АКЛ НАУ відбувся суботник з благоустрою та озеленення в рамках акції «Збережи зелений Київ». Працівники ліцею впорядкували території біля навчального закладу. Батьки, вчителі, випускники ліцею – студенти НАУ та учні АКЛ НАУ обкопали дерева, прибрали опале листя та повиносили сміття по вул. М. Донця та з території ліцею.