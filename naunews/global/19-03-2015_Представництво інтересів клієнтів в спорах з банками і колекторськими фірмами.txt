Заголовок: Представництво інтересів клієнтів в спорах з банками і колекторськими фірмами
Дата: 19/03/2015
URL: https://nau.edu.ua/ua/news/2015/3/predstavnicztvo-interesiv-klientiv-v-sporax-z-bankami-i-kolektorskimi-firmami.html
==================================================

17 березня 2015 року для студентів першого курсу Юридичного інституту керуючий партнер юридичної фірми «Sotlex» Микита Мішустін провів лекцію на тему: «Представництво інтересів клієнтів в спорах з банками і колекторськими фірмами».
Студенти дізналися про загальні умови отримання банківських кредитів, наслідки невиконання зобов’язань по них та діяльність колекторських компаній, яким банки передають право вимоги погашення прострочених кредитів та виконання кредитних договорів. М. Мішустін докладно охарактеризував психолого-правові аспекти цієї діяльності та наголосив на необхідності розвитку колекторського бізнесу у правовому полі і в діловому стилі шляхом врахуванням прав усіх учасників колекторського процесу, включаючи самого боржника.
Зустрічі з юристами-практиками дозволяють поглибити знання, сформувати юридичний світогляд майбутніх юристів щодо державно-правових інститутів, держави і права в цілому, а також підвищити мотивацію до навчання та здобуття юридичної освіти.