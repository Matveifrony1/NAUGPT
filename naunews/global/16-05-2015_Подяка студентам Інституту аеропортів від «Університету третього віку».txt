Заголовок: Подяка студентам Інституту аеропортів від «Університету третього віку»
Дата: 16/05/2015
URL: https://nau.edu.ua/ua/news/2015/5/podyaka-studentam-institutu-aeroportiv-vid-universitetu-tretogo-viku.html
==================================================

28 квітня студенти 4 курсу напряму підготовки «Дизайн» Інституту аеропортів Ольга Музиченко та Яна Поліщук отримали подяки за успішну просвітницьку діяльність, активну участь в реалізації соціально-педагогічної послуги «Університет третього віку» в 2014-2015 навчальному році та викладання курсу  «Інформатика» для людей похилого віку у Територіальному центрі соціального обслуговування Печерського району м.Києва.
В період з листопада 2014 року по квітень 2015 року дівчата працювали волонтерами і проводили заняття в «Університеті третього віку», навчаючи поважних студентів роботі на комп’ютері.
Університет третього віку – перший в столиці України безкоштовний навчальний заклад для пенсіонерів, який  урочисто відкрився 4 вересня 2009 р. Завдяки університету  тисячі людей похилого віку зрозуміли, що життя з виходом на пенсію тільки починається.