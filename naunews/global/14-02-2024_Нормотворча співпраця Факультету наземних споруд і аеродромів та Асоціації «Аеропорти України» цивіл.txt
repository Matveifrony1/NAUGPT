Заголовок: Нормотворча співпраця Факультету наземних споруд і аеродромів та Асоціації «Аеропорти України» цивільної авіації
Дата: 14/02/2024
URL: https://nau.edu.ua/ua/news/2024/2/normotvorcha-spivpratsya-fakultetu-nazemnih-sporud-i-aerodromiv-ta-asotsiatsii-aeroporti-ukraini-tsivilnoi-aviatsii.html
==================================================

8 лютого 2024 року
в Міжнародному аеропорту «Київ» імені Ігоря Сікорського відбулося планове засідання Аеродромно-технічного комітету Асоціації «Аеропорти України» цивільної авіації під керівництвом  Президента асоціації
Петра Липовенка.
У заході взяли участь представники
Міністерства відновлення України, Міністерство оборони України, Державної авіаційної служби України, міжнародних аеропортів «Бориспіль», «Київ», «Львів», «Одеса» та інших, а також фахівці ДП «Антонов», Національного авіаційного університету,ТОВ «Інституту «Укрдорпроект», ТОВ «Київаеропроект», ТОВ «Мастер-авіа»,  ДП «Дорожній науково-технічний центр (Дорцентр)», ТОВ «Уніпром» та ін.
На засіданні обговорювалися питання
доопрацювання та узгодження проєкту державних будівельних норм (ДБН) В.2.3-ХХ:2023 «Споруди транспорту. Аеродроми. Частина 1. Проєктування. Частина 2. Будівництво».
Розробку ДБН виконує
Національний авіаційний університет — базова організація Міністерства відновлення України у сфері з науково-технічної діяльності у будівництві з науково-технічного, дослідного, методичного та інформаційного забезпечення нормування проєктування та будівництва об’єктів інженерно-транспортної інфраструктури, безпеки і доступності під час експлуатації.
Проєкт ДБН розробляється на заміну СНиП 2.05.08-85 «Аеродроми».
Мета оновлення
норм
— забезпечення сучасних стандартів при проєктуванні й будівництві аеропортів в Україні.
Завідувач кафедри інфраструктури авіатранспорту
Олександр Дубик
представив другу редакцію проєкту та результати її доопрацювання.
Доцентка кафедри інфраструктури авіаційного транспорту, Голова аеродромно-технічного комітету ААУЦА
Галина Агєєва
висвітлила питання дотримання параметричного методу, відповідно до вимог закону «Про будівельні норми».
До обговорення долучилися фахівці
профільних міністерств, керівництво Асоціації «Аеропорти України», цивільної авіації,  а також представники проєктних, будівельних та експлуатаційних організацій.
Факультет тривалий час плідно співпрацює з Асоціацією «Аеропорти України», забезпечуючи науково-технічний супровід окремих етапів розроблення проєкту ДБН.