Заголовок: Вибір професії – відповідальний крок у житті людини
Дата: 20/02/2015
URL: https://nau.edu.ua/ua/news/2015/2/vibir-profesii-–-vidpovidalnij-krok-u-zhitti-lyudini.html
==================================================

Протягом 16-19 лютого  2015 р. доцентом кафедри конституційного і адміністративного права Юридичного інституту Іриною Устиновою проведено профорієнтаційні зустрічі із учнями   гімназії «Ерудит»», Технічного ліцею НТУ «КПІ», спеціалізованих середніх шкіл № 159 та № 229  м. Києва.
Мета даних зустрічей - презентація Національного авіаційного університету та Юридичного інституту, ознайомлення майбутніх абітурієнтів із важливістю вибору професії юриста в період активної розбудови суспільного та політичного життя країни.
Під час проведення заходівстаршокласникам була надана інформація про структуру, напрямки діяльності Національного авіаційного університету, спеціалізації, за якими здійснюється підготовка майбутніх юристів у Юридичному інституті, умови вступу до вищого навчального закладу, захоплююче студентське життя і роботу студентського самоврядування університету.
Наприкінці зустрічей Ірина Устинова відповіла на запитання учнів, які стосувалися порядку подачі документів та вступу на навчання до Юридичного інституту Національного  авіаційного університету.