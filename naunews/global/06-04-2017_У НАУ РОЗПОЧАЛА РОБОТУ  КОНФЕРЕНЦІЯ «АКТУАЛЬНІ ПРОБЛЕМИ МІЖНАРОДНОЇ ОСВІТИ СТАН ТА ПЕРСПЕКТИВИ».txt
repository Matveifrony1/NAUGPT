Заголовок: У НАУ РОЗПОЧАЛА РОБОТУ  КОНФЕРЕНЦІЯ «АКТУАЛЬНІ ПРОБЛЕМИ МІЖНАРОДНОЇ ОСВІТИ: СТАН ТА ПЕРСПЕКТИВИ»
Дата: 06/04/2017
URL: https://nau.edu.ua/ua/news/2017/4/u-nau-rozpochala-robotu-konferencziya-aktualni-problemi-mizhnarodnoi-osviti-stan-ta-perspektivi.html
==================================================

6 квітня у Національному авіаційному університеті розпочала роботу міжнародна науково-практична конференція «Актуальні проблемі міжнародної освіти: стан та перспективи розвитку». На цьому заході, який буде тривати два дні, було потужно представлено українську та міжнародну освітянську спільноту. Так, у підготовці заходу брали участь Міністерство освіти і науки України, НАУ, Рада молодиу учених при МОН, Асоціація міжнародної освіти, науки і культури, Академія менеджменту міжнародної освіти, Африканська рада в України, Європейська асоціація науки і освіти. Загалом були присутні учасники з 15 країн світу.
З вітальним словом від міністра освіти і науки виступив перший заступник міністра Володимир Ковтунець, який наголосив на важливості подального розвитку міжнародної співпраці. Також до присутніх звернулася директор Українського державного центру міжнародної освіти МОН Олена Шаповалова.
В.о.ректора НАУ Володимир Ісаєнко у своєму виступі наголосив на тому, що нині потенціал Національного авіаційного університету у галузі міжнародної освіти використувується не у повній мірі, тому перед колективом ВНЗ стоїть амбітне завдання увійти у топ-500 міжнародного рейтингу навчальних закладів. Розвиток міжнародних відносин є нині одним із пріоритетних напрямів для НАУ, тому що спектр унікальних освітніх послуг, які надають фахівці університету, допоможе зміцнити не лише авторитет української вищої освіти у світі, а й позитивно вплине загалом на імідж України.
Також  було підписано угоду про створення Єгипетського українського університету, де буде проводитися навчання студентів з 12 напрямків, половина з яких є профільними саме для НАУ.