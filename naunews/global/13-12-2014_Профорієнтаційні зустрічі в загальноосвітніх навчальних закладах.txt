Заголовок: Профорієнтаційні зустрічі в загальноосвітніх навчальних закладах
Дата: 13/12/2014
URL: https://nau.edu.ua/ua/news/2014/12/proforientaczijni-zustrichi-v-zagalnoosvitnix-navchalnix-zakladax.html
==================================================

9 та 10 грудня  2014 року фахівці  Інституту доуніверситетської підготовки продовжили  інформувати учнівську молодь Дніпровського та Дарницького районів  м. Києва (НВК № 30 «ЕкоНад», НВК №209 «Сузір’я», СЗШ № 195 ім. В. І. Кудряшова, СЗШ № 289, СЗШ № 160 та СШ № 127) про послуги університету, вони висвітлили форми та методи роботи з учнівською молоддю. Понад 300 старшокласників дізналися про професії, за якими готуються фахівці в НАУ, особливості Умов вступу до ВНЗ України у 2015 році, а також про переваги навчання на підготовчих курсах ІДП.
Молодь цікавили питання організації спортивних заходів, дозвілля та охорона здоров’я студентів НАУ.
Учні та педагогічні колективи ЗНЗ подякували за цікаво проведені профорієнтаційні зустрічі та за надану можливість докладніше дізнатися про Національний авіаційний університет.