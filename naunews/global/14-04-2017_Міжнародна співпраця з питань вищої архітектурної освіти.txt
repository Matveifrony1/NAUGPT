Заголовок: Міжнародна співпраця з питань вищої архітектурної освіти
Дата: 14/04/2017
URL: https://nau.edu.ua/ua/news/2017/4/mizhnarodna-spivpratsya-z-pitan-vishchoi-arhitekturnoi-osviti.html
==================================================

Навчально-науковий інститут Аеропортів НАУ провів ряд заходів зі співпраці у питаннях вищої архітектурної освіти з представниками провідних українських та закордонних вищих навчальних закладів в межах заходів Міжнародної виставки «Освіта та кар’єра – 2017» та «Освіта за кордоном» (6-8 квітня 2017 р., м. Київ). Вона проходила у Національному центрі ділового та культурного співробітництва «Український дім». Ініціаторами та відповідальними за організацію цієї роботи були директор інституту ННІАП, к.арх., доц. О. Чемакіна, д.т.н., проф. А. Бєлятинський. За організацію відповідали науково-педагогічні працівники кафедри архітектури на чолі з завідувачем д.т.н., проф. Ю. Дорошенком та к. арх., доц. Н. Авдєєвою, О. Хлюпіним, В. Нещадимом, І. Гордюком.
Випускова кафедра архітектури представила експозицію дипломних проектів студентів-архітекторів різних кваліфікаційних ступенів, яких мали залучити до співпраці та обміну досвідом фахівців, а також майбутніх абітурієнтів. У процесі спілкування представники вишів Чехії (Чеський технічний університет у Празі), Англії, Італії, Польщі (Університет Екології і Управління у Варшаві, Варшавська політехніка) за напрямом «Архітектура», схвально висловилися щодо рівня фаховості представлених проектів ННІАП НАУ, актуальності, ступеню проробленості та наукової новизни.
Студенти-архітектори поділилися досвідом навчання та науковою новизною концептуальних підходів до процесу проектування під час проведення круглого столу на актуальну тему: «Концепція захисту архітектурного середовища міста Києва від терористичної загрози під час пісенного конкурсу «Євробачення–2017» (доповідач к. арх., доц. Н. Авдєєва). Студенти відвідали також презентацію проектів чеських архітекторів Мартіна Клода та Давіда Кубіка в школі «CANactions».
Також викладачі кафедри дизайну інтер’єру поділилися досвідом під час проведення круглого столу на актуальну для абітурієнтів тему «Методика викладання навчальних дисциплін зі спеціалізації «Дизайн інтер’єру». Особливості розробки та презентації об’єктів дизайну» (доповідач ст. викладач Н. Блажиєвська).