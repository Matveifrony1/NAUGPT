Заголовок: На шляху оптимізації транспортних потоків м. Києва
Дата: 11/03/2015
URL: https://nau.edu.ua/ua/news/2015/3/na-shlyaxu-optimizaczii-transportnix-potokiv-m-kieva.html
==================================================

10 березня 2015 р. в Департаменті містобудування та архітектури Київської міської держадміністрації (КМДА)  відбулась робоча зустріч учасників реалізації Комплексної програми створення транспортної моделі міста Києва та оптимізації руху громадського транспорту, куратором якої є Integrated Transport Planning Ltd (ITP).
Участь у робочій зустрічі взяла група провідних фахівців Інституту аеропортів, серед яких: директор О. Чемакіна, заступник директора з наукової роботи А. Бєлятинський, доценти  Г. Агєєва, В. Грабовчак, К. Краюшкіна, С. Скебнева, О. Степанчук, С. Тімкина.
Це – не перший масштабний проект міської адміністрації, до реалізації якого залучається Інститут аеропортів НАУ. Впродовж березня 2015 р. планується дослідити особливості пасажиропотоків, які обслуговує громадський та приватний транспорт  у межах міста.