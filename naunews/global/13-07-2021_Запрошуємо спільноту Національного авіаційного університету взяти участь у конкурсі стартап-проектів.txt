Заголовок: Запрошуємо спільноту Національного авіаційного університету взяти участь у конкурсі стартап-проектів ECO-FRIENDLY
Дата: 13/07/2021
URL: https://nau.edu.ua/ua/news/2021/7/zaproshuemo-spilnotu-natsionalnogo-aviatsiynogo-universitetu-vzyati-uchast-u-konkursi-startap-proektiv-eco-friendly.html
==================================================

У першому Регіональному акселераторі GCIP для інновацій, технологій та стартапів на базі Прикарпатського національного університету імені Василя Стефаника та за сприяння Міністерства освіти і науки України відбудеться перший конкурс ECO-FRIENDLY стартап-проектів.
Перший Регіональний акселератор GCIP для інновацій, технологій та стартапів створено в Івано-Франківській області, за підтримки Організації об’єднаних націй з промислового розвитку (UNIDO).
Метою конкурсу є консолідація академічних та бізнесових зусиль задля пошуку інноваційних рішень та підтримки ініціатив українських новаторів у сфері «чистих» технологій.
Для участі у конкурсі запрошуються студенти, аспіранти, молоді вчені, професорсько-викладацький склад та всі співробітники НАУ, до сфери інтересів яких належать питання впровадження будь-яких процесів, продуктів або послуг, які знижують негативний вплив на навколишнє середовище за рахунок значного підвищення енергоефективності виробництва, сталого використання ресурсів( поводження з відходами включно) або заходів щодо захисту навколишнього середовища та мати результатом скорочення викидів парникових газів та інших забруднюючих речовин в навколишнє середовище.
Обмеження для стартапів, що пропонуються для участі в конкурсі: стартап-проекти не мають бути проектами з реконструкції або реструктуризації існуючих підприємств.
Учасники програми отримають:
- Фінансову підтримку від UNIDO/GEF для розвитку стартап-проекту;
- Коучинг із новітніх методик бізнес-управління та комунікації від міжнародних та національних експертів;
- Можливість представити свої стартапи на міжнародних площадках;
- Програму менторингу від міжнародних та національних експертів;
- Можливість налагодити контакти з фахівцями та керівниками у конкретній галузі;
- Підтримку у пошуку партнерів та фінансових ресурсів для реалізації ідей.
У разі зацікавленості та для підтвердження участі у конкурсі необхідно заповнити гугл-форму за
посиланням
. Заявки приймаються до 25 липня 2021 року включно.
Більш детальну інформацію про конкурс ECO-FRIENDLY стартап-проектів можна знайти за
посиланням
або звернутись до координатора проекту Любомира Некируя (
lyubomyr.nykyruy@gmail.com
, тел.
+38(095) 699 17 85
).
Участь у конкурсі безкоштовна.