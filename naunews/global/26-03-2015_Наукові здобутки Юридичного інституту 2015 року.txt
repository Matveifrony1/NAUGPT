Заголовок: Наукові здобутки Юридичного інституту 2015 року
Дата: 26/03/2015
URL: https://nau.edu.ua/ua/news/2015/3/naukovi-zdobutki-yuridichnogo-institutu-2015-roku.html
==================================================

18-19 березня 2015 року в Національному університеті державної податкової служби України проведено ІІ етап 2 туру Всеукраїнського конкурсу студентських наукових робіт зі спеціальності «Адміністративне право і процес; фінансове право; інформаційне право». Він проходив відповідно до наказу Міністерства освіти і науки України від 21.10.2014 року № 1193 «Про проведення Всеукраїнського конкурсу студентських наукових робіт з природничих, технічних і гуманітарних наук у 2014/2015 навчальному році».
У заході взяв участь 41 студент з 28 вищих навчальних закладів України. Честь Юридичного інституту Національного авіаційного університету відстоювали студенти 3-го курсу Андрій Казанцев та Христина Забіяка.
За результатами публічного захисту наукових робіт, що включав особистий виступ, презентацію, відповіді на запитання та відбувався перед 16 провідними науковцями з 9 вищих навчальних закладів, наукових установ і студентів-конкурсантів, рішенням галузевої конкурсної комісії Андрія Казанцева нагороджено дипломом ІІІ ступеню, а Христину Забіяку - дипломом фіналіста.
Бажаємо дипломантам успіхів у навчанні та подальших наукових здобутків!