Заголовок: Завершилось голосування у 2-му турі виборів ректора НАУ
Дата: 14/03/2018
URL: https://nau.edu.ua/ua/news/1/3/zvershilos-golosuvannya-u-2-mu-turi-viboriv-rektora-nau.html
==================================================

Завершилось голосування у 2-му турі виборів ректора Національного авіаційного університету, на виборчих дільницях проголосували 86,6% загальної кількості виборців, виборчий процес відбувся організовано, порушень законодавства не зафіксовано.
Про це повідомила секретар Виборчої комісії з виборів ректора НАУ Оксана Білоус.
-Другий тур виборів ректора Національного авіаційного університету завершено. За результатами інформації, поданої від дільничних виборчих комісій, участь у виборах ректора взяли 86,6 відсотки від загальної кількості виборців, які мали право брати участь у виборах ректора Національного авіаційного університету, - повідомила Оксана Білоус.-  Протягом усього виборчого періоду жодних скарг, як до організаційного комітету, так і до виборчої комісії не надходило. Остаточний результат буде оприлюднено на офіційному сайті Національного авіаційного університету після опрацювання виборчою комісією всіх протоколів, які мають надійти від 17 виборчих дільниць.
Нагадаємо, що 6 березня 2018 року відбувся 1-ий тур виборів ректора НАУ, участь у голосуванні взяли 2645  з 3088 виборців. Тоді більшість голосів віддано за Володимира Ісаєнка – 1077 (34,9%). Друге місце посів Микола Кулик, якого підтримали 785 виборців (25,4%). Далі голоси розподілились наступним чином: за Валерія Чепіженко віддано  359 голосів (11,6%), за Олександра Корченко – 179 (5,8%), за Івана Дудника – 83 (2,7%), за Віталія Давиденко – 15 (0,5%). Не підтримали жодного кандидата 119 чоловік (3,9%).