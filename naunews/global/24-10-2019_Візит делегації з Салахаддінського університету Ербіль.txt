Заголовок: Візит делегації з Салахаддінського університету Ербіль
Дата: 24/10/2019
URL: https://nau.edu.ua/ua/news/2019/10/vizit-delegatsii-z-salahaddinskogo-universitetu-erbil.html
==================================================

Робочий візит до НАУ здійснила делегація Салахаддінського університету Ербіль (Курдистан, Ірак) на чолі з президентом університету Ахмедом Анвар Дезайе.
Ректор Володимир Ісаєнко презентував науково-освітню діяльність університету та програми міжнародного співробітництва. Він зазначив, що «на сьогодні в НАУ навчається 32 студенти з Іраку, тож сподіваємось, що завдяки нашій співпраці їхня кількість збільшиться». Ахмед Анвар Дезайе висловив зацікавленість його країни у підготовці фахівців з інженерних спеціальностей, пілотів, спеціалістів з будівництва аеропортів.
Сторони обговорили питання співробітництва щодо впровадження спільних навчальних програм для студентів, зокрема, за програмами «1+3» і «2+2» за різними напрямками підготовки на базі університету з проходженням практики на підприємствах-партнерах. За результатами переговорів сторони підписали Меморандум про співробітництво в галузі науки та освіти.