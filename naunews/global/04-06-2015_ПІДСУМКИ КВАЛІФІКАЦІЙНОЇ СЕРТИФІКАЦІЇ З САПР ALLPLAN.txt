Заголовок: ПІДСУМКИ КВАЛІФІКАЦІЙНОЇ СЕРТИФІКАЦІЇ З САПР ALLPLAN
Дата: 04/06/2015
URL: https://nau.edu.ua/ua/news/2015/6/pidsumki-kvalifikaczijnoi-sertifikaczii-z-sapr-allplan.html
==================================================

Вже третій рік поспіль в Інституті аеропортів, згідно з домовленістю-гарантією про партнерство між Allbau Software GmbH і НАУ, студенти-архітектори та студенти-будівельники опановують комп’ютерні технології на основі САПР Allplan Nemetschek – найперспективнішого сучасного програмного засобу архітектурно-будівельного призначення.
З метою поліпшення результативності навчання працівники Центру компетенцій Allbau Software в Україні, а саме директор департаменту освітніх програм Євген Дегтярьов та консультант САПР, кандидат архітектури, доцент Олексій Левченко, разом з викладачами кафедри архітектури Інституту аеропортів НАУ Ольгою Костюченко та Іваном Гордюком провели 27 травня кваліфікаційну сертифікацію.
У сертифікації взяли участь 31 студент НАУ та КНУБА.
Сертифікаційним завданням передбачалося складання тесту та проектування дачного будинку у середовищі САПР Allplan .
За підсумками кваліфікаційної сертифікації її учасники одержать іменні Сертифікати двох видів: Сертифікат, який засвідчує проходження навчання обсягом 54 години, та Сертифікат користувача САПР Allplan початкового рівня.