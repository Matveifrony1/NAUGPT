Заголовок: Випускникам Навчально-наукового інституту Аеропортів вручили дипломи
Дата: 13/07/2017
URL: https://nau.edu.ua/ua/news/2017/6/vipusknikam-navchalno-naukovogo-institutu-aeroportiv-vruchili-diplomi.html
==================================================

11 липня 2017 року в актовій залі Національного авіаційного університету відбулися урочисті збори з нагоди вручення дипломів випускникам Навчально-наукового інституту Аеропортів.
Дипломи освітньо-кваліфікаційних рівнів «Бакалавр» напрямку підготовки  «Архітектура», «Будівництво» та «Дизайн» та освітньо-кваліфікаційного рівнів «Спеціаліст»  зі спеціальності «Промислове та цивільне будівництво» отримали 176 випускників, з яких 17 дипломів з відзнакою.
На урочисте зібрання привітати випускників прийшов в.о.ректора університету Володимир Ісаєнко, який поздоровив  випускників, батьків та всіх гостей з важливим етапом в житті молодих людей, побажав їм щасливого життєвого та професійного шляху  та вручив дипломи з відзнакою найуспішнішим випускникам.
Також з вітальними словами до випускників звернулись ті, хто безпосередньо всі чотири-пять років докладав багато зусиль, щоб студенти могли отримувати знання з сучасних технологій проектування, розрахунків конструкцій, моделювання, розвивати свої творчі здібності, представляти свої досягнення,  зростати професійно: директор Навчально-наукового Інституту аеропортів - Октябрина Чемакіна, завідувач кафедри комп’ютерних технологій будівництва Олександр Лапенко, завідувач кафедри реконструкції аеропортів та автошляхів Андрій Бєлятинський, завідувач кафедри комп’ютерних технологій дизайну і графіки Юрій Ковальов, завідувач кафедри основ архітектури і дизайну Олена Трошкіна та провідні викладачі інституту.
Виступаючі відзначили високий рівень підготовки студентів, про що свідчить зростаюча кількість нагород за призові місця в міжнародних науково-практичних конференціях та конкурсах архітектурних та дизайнерських проектів, спрямованість проектів на практичну реалізацію та можливість подальшого впровадження у реальне будівництво та використання окремих ідей.
Також випускники отримали Грамоти Національного авіаційного університету за призові місця в огляді-конкурсі на кращий дипломний проект.
У свою чергу, випускники висловили щиру вдячність колективу інституту за їхню працю, за те, що  допомогли їм  досягти своєї мети.