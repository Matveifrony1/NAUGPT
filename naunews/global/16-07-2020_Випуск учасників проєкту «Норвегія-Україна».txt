Заголовок: Випуск учасників проєкту «Норвегія-Україна»
Дата: 16/07/2020
URL: https://nau.edu.ua/ua/news/2020/lipen/vipusk-uchasnikiv-proektu-norvegiya-ukraina.html
==================================================

У Льотній академії Національного авіаційного університету відбувся онлайн-випуск першої групи учасників проєкту «Норвегія-Україна. Професійна адаптація. Інтеграція в державну систему», які пройшли перенавчання  на базі академії за спеціальністю «Створення стартапу та організація власної справи».
Т.в.о. ректора НАУ Артур Гудманян привітав учасників проєкту з успішним завершенням навчання  та висловив сподівання, що вони зможуть на практиці  застосувати отримані знання та започаткувати власний успішний бізнес.
З вітальним словом з нагоди вручення дипломів виступили президент Міжнародного фонду соціальної адаптації Володимир Рубцов, заступник голови Кіровоградської обласної державної адміністрації Світлана Лобанова та  начальник Льотної академії  Сергій Неділько.
Проєкт «Норвегія-Україна. Професійна адаптація. Інтеграція в державну систему» є продовженням проєкту «Україна-Норвегія» «Перепідготовка та соціальна адаптація військовослужбовців та членів їхніх сімей в Україні», що реалізується в Україні вже впродовж 16 років. Льотна академія НАУ долучилась до проєкту «Україна-Норвегія» у 2014 році, а тепер є учасником проєкту «Норвегія-Україна».