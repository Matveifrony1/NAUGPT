Заголовок: Ректор НАУ Максим Луцький відкрив Чемпіонат України серед науково-педагогічних працівників закладів вищої освіти зі спортивного більярду
Дата: 19/11/2021
URL: https://nau.edu.ua/ua/news/2021/11/rektor-nau-maksim-lutskiy-vidkriv-chempionat-ukraini-sered-naukovo-pedagogichnih-pratsivnikiv-zakladiv-vishchoi-osviti-zi-sportivnogo-bilyardu.html
==================================================

Сьогодні, за дорученням Міністра освіти і науки України Сергія Шкарлета ректор Національного авіаційного університету Максим Луцький відкрив Чемпіонат України серед науково-педагогічних працівників закладів вищої освіти зі спортивного більярду «Вільна піраміда». Захід відбувся у Більярдному клубі «Авіатор» НАУ.
Метою чемпіонату є сприяння розвитку та пропаганда більярду серед науково-педагогічних працівників закладів вищої освіти України та їх залучення до регулярних занять спортом.
Максим Луцький привітав учасників та гостей та наголосив, що «більярд – це не лише спорт, а й можливість комунікації між науково-педагогічними працівниками закладів вищої освіти України у неформальній та дружній атмосфері».
В урочистостях взяли участь:
- Вадим Стеценко, голова Комітету з фізичного виховання та спорту МОН України;
- Рімвідас Хращевський, перший проректор НАУ;
- Євген Романенко, проректор з наукової роботи НАУ та інші почесні гості.
Також, Федерацією спортивного більярду України Максиму Луцькому, як ректору університету, вручено Грамоту за 3 місце у підсумку за період 2016-2021 р.р. команди НАУ у складі:
- ШУЛЬГА Володимир Петрович;
- МАЙСНЕР Андрій Васильович;
- КЛЮЧНІКОВ Тарас Миколайович;
- ІВАНЧЕНКО Ігор Сергійович;
- ДУДНИК Іван Миколайович;
- ШАПОВАЛОВ Вадим Володимирович;
- ГАМАН Тетяна Олексіївна.
Бажаємо успіхів учасникам чемпіонату.