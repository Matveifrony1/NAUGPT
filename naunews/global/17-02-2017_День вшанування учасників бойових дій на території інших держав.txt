Заголовок: День вшанування учасників бойових дій на території інших держав
Дата: 17/02/2017
URL: https://nau.edu.ua/ua/news/2017/1/den-vshanuvannya-uchasnikiv-boyovih-diy-na-teritorii-inshih-derzhav.html
==================================================

16 лютого на кафедрі військової підготовки згідно з плану виховних заходів  до дня вшанування учасників бойових дій на території інших держав відбулася зустріч з учасниками бойових дій, полковниками у відставці Віктором Яремчуком та Віктором Кашиним.
Урочисте зібрання відкрив заступник начальника кафедри з виховної роботи полковник Ігор Мороз. В своїй промові до студентів кафедри  зазначив, що сьогодні  ми вшановуємо стійкість і мужність воїнів які взяли участь  у локальних воєнних конфліктах сучасності. Ця пам’ятна дата є даниною поваги до українських воїнів старших поколінь, які за радянських часів виконали свій військовий обов’язок далеко за межами рідної землі, і у цей непростий для країни час ми добре розуміємо яка велика відповідальність покладена на захисників Батьківщини.
Полковник Віктор Яремчук розповів студентам що під час подій того часу в Афганістані виконував обов’язки командира авіаційного полку, льотчик-винищувач І класу, виконував бойові завдання в небі Кандагару, Баграму та інших населених пунктів. Виконав 295 бойових вильотів, нагороджений двома орденами Червоної Зірки та 25 медалями, а полковник Віктор Кашин розповів про свій бойовий шлях який він виконував на посаді військового аташе, також нагороджений багатьма бойовими та ювілейними медалями.
Під час зустрічі студенти, курсанти активно взяли участь у співбесіді з великою кількістю запитань на які змогли відповісти наші герої, вони подякували за відповіді, вручили квіти та побажали запрошеним гостям миру, міцного здоров’я, впевненості у завтрашньому дні і благополуччя!
Матеріал підготував заступник начальника кафедри з виховної роботи полковник  І.В. Мороз