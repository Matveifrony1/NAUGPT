Заголовок: Фахівці  НАУ продовжують брати участь у міжнародному обміні досвідом за програмою Erasmus+
Дата: 29/03/2023
URL: https://nau.edu.ua/ua/news/2023/3/fahivtsi-nau-prodovzhuyut-brati-uchast-u-mizhnarodnomu-obmini-dosvidom-za-programoyu-erasmus.html
==================================================

Доцент кафедри української мови та культури ФЛСК НАУ Анастасія Сібрук взяла участь у програмі академічної мобільності Еразмус+ у Коледжі прикладних наук “Lavoslav Ružička” (м. Вуковар, Хорватія) з 20 до 24 березня 2023 року.
У наукових заходах брали участь науковці різних профілів з Хорватії, України, Грузії, Боснії та Герцеговини, Німеччини. Викладачі працювали в групах за напрямом спеціальності, аналізували важливі та актуальні питання вищої школи, а саме: інклюзію в освіті, кейс-технології в навчанні, переваги та недоліки змішаного й дистанційного навчання, сучасні інноваційні методи викладання, майбутнє вищої освіти в умовах глобалізації тощо.
У межах програми міжнародного обміну досвідом Анастасія Сібрук провела лекції для хорватських студентів, відвідала серію воркшопів і семінарів. Національний авіаційний університет і факультет лінгвістики та соціальних комунікацій було презентовано іноземним колегам і студентам на ярмарці «Go Abroad Fair». Науковці мали можливість представити свою країну, університет,
покращити навички викладання, поділитися власним досвідом і вміннями, запозичити досвід колег з інших країн Європи.
Проведення таких заходів є важливою складовою роботи працівників вищої школи, оскільки дають можливість розвивати міжнародну співпрацю, залучати стейкхолдерів, здобувати нові знання та компетентності.