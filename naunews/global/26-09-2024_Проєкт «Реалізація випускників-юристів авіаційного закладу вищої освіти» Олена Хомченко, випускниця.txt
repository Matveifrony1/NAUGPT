Заголовок: Проєкт «Реалізація випускників-юристів авіаційного закладу вищої освіти»: Олена Хомченко, випускниця 2020 року
Дата: 26/09/2024
URL: https://nau.edu.ua/ua/news/2024/9/proekt-realizatsiya-vipusknikiv-yuristiv-aviatsiynogo-zakladu-vishchoi-osviti-olena-homchenko-vipusknitsya-2020-roku.html
==================================================

Юридичний факультет продовжує втілювати проєкт
«Реалізація випускників-юристів авіаційного закладу вищої освіти».
Сьогодні розповімо про професійний шлях
Олени Хомченко
, випускниці 2020 року, яка наразі обіймає посаду провідного спеціаліста у виконавчому комітеті Христинівської міської ради Черкаської області.
Олена здобула ступені бакалавра та магістра
за спеціальністю 081 «Право» на Юридичному факультеті НАУ,
отримавши дипломи з відзнакою.
Її професійний шлях розпочався з посади помічника адвоката, де вона спеціалізувалася на адміністративному, цивільному та сімейному праві.
Ще під час навчання
Олена виявила значний інтерес до науково-пізнавальної діяльності,
зосередившись на дослідженні процесів розвитку національної правової системи та державотворення. Ґрунтовні знання з адміністративного права та публічного адміністрування стали міцним фундаментом для її подальшої кар'єри в органах місцевого самоврядування.
З 2023 року
Олена обіймає посаду провідного спеціаліста відділу містобудування,
архітектури, житлово-комунального господарства, інвестиційно-економічного розвитку та цивільного захисту населення у виконавчому комітеті Христинівської міської ради. На цій посаді вона бере активну участь у втіленні ідей реформи децентралізації та впливає на ефективність місцевого управління.
Ключові напрямки діяльності:
Інвестиційно-економічний розвиток громади;
Проєктний менеджмент з регіонального розвитку;
Підготовка грантових заявок;
Розробка сучасних політик і стратегічне планування розвитку територій;
Реалізація інвестиційних проєктів.
За словами Олени:
«Служба в органах місцевого самоврядування — це комплексна діяльність, що включає не лише підготовку документації, а й презентацію інвестиційних можливостей громади, модернізацію інфраструктури, організацію освітніх програм та вивчення європейських практик».
Олена активно залучена до низки важливих проєктів:
Координаторка проєкту «Творимо молодіжну політику в громаді разом з молоддю» в рамках програми «Мріємо та діємо» (за підтримки USAID);
Розробка Програми підтримки та розвитку молоді та молодіжної політики громади;
Координація грантових проєктів з облаштування молодіжного та громадського просторів;
Реалізація проєктів UPSHIFT Дитячого фонду ООН (ЮНІСЕФ);
Випускниця програми «Молодь змі(ц)нює Україну» 2024 року Фонду родини Богдана Гаврилишина.
Олена Хомченко є яскравим прикладом того
, як якісна юридична освіта у поєднанні з активною громадською позицією може сприяти розвитку місцевих громад та впровадженню важливих соціальних ініціатив.