Заголовок: Декан Факультету міжнародних відносин зустрівся зі студентами факультету, які навчаються в Університеті Тойо
Дата: 03/12/2024
URL: https://nau.edu.ua/ua/news/2024/12/dekan-fakultetu-mizhnarodnih-vidnosin-zustrivsya-zi-studentami-fakultetu-yaki-navchayutsya-v-universiteti-toyo.html
==================================================

Відбулась зустріч декана ФМВ
Юрія Волошина
зі студентами ФМВ, які навчаються за програмою обміну в Університеті Тойо (Японія).
У рамках
Угоди про співпрацю між ДУ КАІ та Університетом Тойо
наразі в Японії вчаться:
Даніель Жабра,
студент 3 курсу спеціальності 293 «Міжнародне право» (англомовний проєкт);
Тетяна Недєлькіна,
студентка 4 курсу спеціальності 292 «Міжнародні економічні відносини»;
Олександра Губанова,
студентка 2 курсу спеціальності 293 «Міжнародне право» (англомовний проєкт);
Вікторія Митрофанова,
студентка 4 курсу спеціальності 291 «Міжнародні відносини, суспільні комунікації та регіональні студії».
Студенти поділилися враженнями від навчання
в Університеті Тойо, розказали про відмінності й особливості освіти в Японії та про дисципліни, що їм викладають японські фахівці. Також здобувачі вищої освіти розповіли про успіхи на курсах японської мови та культури та зазначили, що японські викладачі й студенти дуже допомагають й підтримують їх.
Декан
Юрій Волошин розказав про подальші перспективи розвитку
академічної мобільності між Україною та Японією. Він звернув увагу студентів на можливості, що відкриваються перед ними та відповів на питання студентів, що стосувалися навчання та процедури реалізації програми подвійних дипломів.
У рамках підписаної Угоди
студенти в японському університеті відвідують академічні курси за звичайним навчальним планом і проходять курси японської мови та культури за програмою Toyo NEST.
Від початку програми обміну
в Університеті Тойо пройшли навчання
17 студентів
Факультету міжнародних відносин.