Заголовок: Віктимологія  як чинник злочинності
Дата: 11/12/2014
URL: https://nau.edu.ua/ua/news/2014/12/viktimologiya-yak-chinnik-zlochinnosti.html
==================================================

9 грудня 2014 року доцент кафедри цивільного права та процесу Юридичного інституту Микола Кагадій провів лекційне заняття для учнів 11 класів загальноосвітньої середньої школи № 43 Солом’янського району м. Києва на тему «Віктимологія  як чинник злочинності».
Він розкрив поняття «віктимологія», цілі та функції  віктимологічної профілактики злочинів, схильність до становлення жертвою злочину, а також провів паралелі між поведінкою можливої жертви та кількістю насильницьких злочинів як в Україні так і країнах Європи. Лектор навів цікаві приклади про чинники, які впливають на злочинність.
Проведення тематичних заходів серед молоді є одним із функціональних завдань науково-педагогічних працівників. Важливим засобом загальної віктимологічної профілактики є правове виховання. Практика свідчить, що деякі злочини стали можливими у зв'язку з правовою неосвіченістю потерпілих. Виступаючи з лекціями і бесідами, викладачі та вчителі повинні звертати увагу на обставини віктимного характеру, рекомендувати бути пильнішим, дотримуватися правил безпеки, критичніше ставитися до своїх вчинків.