Заголовок: Шкідливі звички чи життя в своє задоволення?
Дата: 30/09/2015
URL: https://nau.edu.ua/ua/news/2015/9/shkidlivi-zvichki-chi-zhittya-v-svoe-zadovolennya.html
==================================================

28 вересня 2015 року відбулась зустріч старшого викладача кафедри теорії та історії держави і права Навчально-наукового Юридичного інституту НАУ Ірини Тимкович із учнями 11 класів спеціалізованої школи І-ІІІ ступенів №265 міста Києва з поглибленим вивченням предметів художньо-естетичного циклу.
Захід пройшов у формі бесіди на актуальну тему «Шкідливі звички чи життя в своє задоволення?».  Під час бесіди було зауважено, що поширення в підлітковому середовищі шкідливих звичок не лише згубно позначається на здоров’ї молоді, а й стає причиною скоєння ними протиправних вчинків, деструктивної поведінки та хибного способу життя взагалі. Відтак, всебічне сприяння розвитку позитивних якостей молодої особистості, стимулювання дітей до здорового способу життя, участі в творчих акціях, інформаційна підтримка правовиховної діяльності вчителів, батьків, правоохоронних органів мають на меті протидіяти поширенню шкідливих звичок і залежностей, аморальним і протиправним проявам, сприяти формуванню соціально активної та правосвідомої моделі поведінки молоді.
По завершенню зустрічі учні отримали вичерпну інформацію про переваги і особливості навчання за напрямом підготовки «Правознавство» в НН ЮІ НАУ та перспективи працевлаштування та професійної реалізації після закінчення вищого навчального закладу.