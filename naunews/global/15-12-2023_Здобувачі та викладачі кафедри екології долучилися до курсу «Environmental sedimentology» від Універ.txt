Заголовок: Здобувачі та викладачі кафедри екології долучилися до курсу «Environmental sedimentology» від Університету Гетеборга (Швеція)
Дата: 15/12/2023
URL: https://nau.edu.ua/ua/news/2023/12/zdobuvachi-ta-vikladachi-kafedri-ekologii-doluchilisya-do-kursu-environmental-sedimentology-vid-universitetu-geteborga-(shvetsiya).html
==================================================

Здобувачі кафедри екології отримали унікальну можливість – долучитись дистанційно до курсу «Environmental sedimentology» від Університету Гетеборга (Швеція) від професора Rodney Steavens.
За свою довгу кар’єру професор Стівенс мав можливість відвідати багато країн, де працював у складі науково-дослідних та дослідно-виробничих груп, які вирішували проблеми будівництва на геологічно ускладнених територіях з урахуванням необхідності  обмежити негативні впливи на довкілля. В площині його основних наукових інтересів також лежать питання транспорту забруднень у водному середовищі та їх накопичення у донних відкладах.
Цим темам був присвячений курс, відкритий для здобувачів 1-4 курсу кафедри екології, який вони проходили за підтримки завідувача кафедри Тамари Дудар, доцентів Валентина Грози та Маргарити Радомської.
Разом зі своїми колегами-студентами зі Швеції українські студенти прослухали курс лекцій, виконували групові завдання у змішаних групах та представляли отримані результати. Крім професійних знань, здобувачі отримали можливість удосконалити свої мовні навички та розширити досвід міжнаціональної взаємодії. На останній зустрічі учасники від кафедри екології обговорили перспективи спільних науково-дослідних проєктів у наступному навчальному семестрі.