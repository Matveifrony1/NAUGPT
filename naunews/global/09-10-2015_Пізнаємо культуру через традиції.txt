Заголовок: Пізнаємо культуру через традиції
Дата: 09/10/2015
URL: https://nau.edu.ua/ua/news/2015/10/piznaemo-kulturu-cherez-tradiczii.html
==================================================

7 жовтня 2015 року в рамках проведення тижня англійської мови та перекладу на кафедрі англійської філології і перекладу Навчально-наукового гуманітарного інституту відбулося змагання з приготування та презентації страв кухонь народів світу (організатори – доценти А. Сітко, О. Журавльова). У яскравому дійстві взяли участь студенти 1-5 курсів напряму «Філологія». Журі у складі директора інституту А. Гудманяна, заступників директора Ж. Іванової, Л. Бондар, С. Ягодзінського та в.о. завідувача кафедри англійської філології і перекладу С. Сидоренка відзначило високий рівень володіння англійської мовою, творчий підхід до підготовки презентацій та майстерність у приготуванні страв грецької, тайської, польської, грузинської, британської, французької, бразильської, американської, іспанської кухонь.