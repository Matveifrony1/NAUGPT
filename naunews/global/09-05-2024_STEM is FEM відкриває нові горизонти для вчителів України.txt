Заголовок: STEM is FEM відкриває нові горизонти для вчителів України
Дата: 09/05/2024
URL: https://nau.edu.ua/ua/news/2024/5/stem-is-fem-vidkrivae-novi-gorizonti-dlya-vchiteliv-ukraini.html
==================================================

Освітня екосистема STEM is FEM, перша в Україні, що охоплює сфери науки, технологій, інженерії та математики,
зробила важливий крок для зміцнення взаємозв’язку між викладачами та учнями
. Запущена платформа для педагогів має на меті
об’єднати освітян
, які прагнуть покращити взаємодію зі студентами та знайти новітні інструменти для ефективного навчання в епоху цифрових технологій.
Чотири роки дистанційного навчання в Україні вплинули на стосунки між педагогами та молоддю. Команда STEM is FEM переконана, що
роль вчителя виходить далеко за рамки простого викладання предметів.
Вчитель — це наставник, який ділиться життєвим досвідом, підтримує та спрямовує молодь на шлях успіху. Саме тому було вирішено
створити платформу для покращення взаємодії між педагогами та учнями,
а також об’єднання фахівців, готових знаходити нові підходи у роботі з підростаючим поколінням.
До нової платформи
можуть долучитися
викладачі математики, фізики, хімії, біології, інформатики, економіки, екології та інших дисциплін STEM-напрямку. Також запрошуються заступники директорів, керівники шкіл, викладачі технічних та вищих навчальних закладів, а також працівники STEM-сфери.
Учасники
матимуть можливість
спілкуватися між собою, обмінюватися досвідом, методиками та найкращими практиками. Для них також передбачена менторська підтримка від експертів різних галузей, доступ до тренінгів, семінарів, освітніх курсів з подальшим отриманням сертифікатів підвищення кваліфікації.
Перший онлайн-захід платформи відбудеться 17 травня на тему «Погляд педагогів: виклики та потреби української освіти в умовах війни»
. Спікерами виступлять фахівці з питань недискримінації в освіті, біотехнологій, психології та адаптації навчального процесу до воєнних реалій.
Реєстрація на захід
.
Ця ініціатива є
важливим кроком для зміцнення ролі вчителя
як наставника, підвищення якості освіти та впровадження інноваційних методик навчання в Україні в непростий воєнний час. Платформа STEM is FEM відкриває нові горизонти для професійного зростання педагогів та розвитку освітньої системи країни.