Заголовок: Між Національним авіаційним університетом та Wizz Air Hungary Ltd підписано «Договір щодо підготовки пілотів для авіакомпанії Wizz Air»
Дата: 29/10/2021
URL: https://nau.edu.ua/ua/news/2021/10/mizh-natsionalnim-aviatsiynim-universitetom-ta-wizz-air-hungary-ltd-pidpisano-dogovir-shchodo-pidgotovki-pilotiv-dlya-aviakompanii-wizz-air.html
==================================================

Продовжується візит делегації з міжнародної авіакомпанії Wizz Air (Угорщина) та льотної школи F-Air (Чеська Республіка) до Національного авіаційного університету.
До сьогоднішньої зустрічі делегації із ректором НАУ Максимом Луцьким долучився заступник голови наглядової ради НАУ, Народний депутат України Богдан Торохтій.
Максим Луцький обговорив з членами делегації перспективи впровадження кадетської програми Wizz Air, підтримку пілотів-випускників університету та подальшу співпрацю в питаннях підготовки висококваліфікованих фахівців авіаційної галузі.
Представниками компанія Wizz Air було зазначено, що НАУ був обраний базою для підготовки фахівців авіаційної галузі, включаючи майбутніх пілотів, оскільки за підсумками експертиз саме цей університет має високий рівень професіоналізму та ентузіазм його випускників.
За підсумками обговорення було підписано Договір щодо підготовки пілотів між Національним авіаційним університетом та компанією Wizz Air Hungary Ltd.
В рамках цього договору:
- випускники НАУ будуть мати прямий доступ до сесій Wizz Air з набору фахівців після успішного завершення навчальних програм в університеті;
- студентам університету, які успішно пройшли пілотний набір, пропонується програма Airline Transition, після успішного завершення University Transition Program на базі Wizz Air, яка також охоплює JOC, підготовку до курсу Type Transition та експлуатаційних процедур авіакомпаній та інше.
На закінчення зустрічі, ректор НАУ подякував почесним гостям за візит та наголосив: «Така співпраця - це дуже значний крок для Національного авіаційного університету. Я вдячний Вам за можливості, які відкриваються перед студентами університету завдякі нашому співробітництву. Маю надію, що подальша спільна робота буде приносити користь як НАУ, так і WizzAir у частині кваліфікованих та сертифікованих фахівців».
Компанія Wizz Air закупає 200 пасажирських літаків. А це є гарантоване працевлаштування для випускників НАУ.