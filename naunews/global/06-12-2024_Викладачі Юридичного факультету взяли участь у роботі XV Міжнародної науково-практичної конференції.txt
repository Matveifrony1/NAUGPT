Заголовок: Викладачі Юридичного факультету взяли участь у роботі XV Міжнародної науково-практичної конференції «Інновації та перспективи сучасної правової науки»
Дата: 06/12/2024
URL: https://nau.edu.ua/ua/news/2024/12/vikladachi-yuridichnogo-fakultetu-vzyali-uchast-u-roboti-xv-mizhnarodnoi-naukovo-praktichnoi-konferentsii-innovatsii-ta-perspektivi-suchasnoi-pravovoi-nauki.html
==================================================

28 листопада 2024 року
на базі юридичного факультету Державного університету інфраструктури та технологій (ДУІТ) у місті Києві відбулася
XV Міжнародна науково-практична конференція «Інновації та перспективи сучасної правової науки
», в якій прийняла участь завідувачка кафедри кримінального права і процесу Юридичного факультету
Софія Лихова
та доцентка кафедри
Ірина Літвінова
.
Мета наукового зібрання
— обговорення актуальних питань сучасної правової науки, аналіз інновацій у правовій сфері та визначення перспектив розвитку законодавства у різних країнах.
Цікаві та змістовні доповіді під час пленарного засідання презентували вчені з Києва, Львова, Ужгорода, Харкова, а також представники з Канади, Німеччини, Азербайджанської Республіки, Республіки Казахстан. Завідувачка кафедри, д.ю.н., професорка
Софія Лихова
виступила з доповіддю на тему
«Порядок несення спеціальних служб як об’єкт кримінально-правової охорони»
, а доцентка кафедри, к.ю.н., доцентка
Ірина Літвінова
презентувала виступ на тему
«Етика адвоката в процесі захисту клієнта»
.
За результатами конференції
учасники підкреслили важливість міжнародного діалогу у сфері права та обмінялися досвідом, який стане основою для подальших наукових досліджень.