Заголовок: Ректор НАУ Максим Луцький разом із делегацією Середземноморського університету Республіки Албанія відвідав Національну академію наук України
Дата: 26/10/2021
URL: https://nau.edu.ua/ua/news/2021/10/rektor-nau-maksim-lutskiy-razom-iz-delegatsieyu-seredzemnomorskogo-universitetu-respubliki-albaniya-vidvidav-natsionalnu-akademiyu-nauk-ukraini.html
==================================================

Делегація Середземноморського університету Республіки Албанія на чолі з президентом університету, професором, академіком Анастасом Анджелісом разом з ректором НАУ Максимом Луцьким та деканом Факультету міжнародних відносин НАУ Юрієм Волошиним відвідали Національну академію наук (НАН) України.
У Національній академії наук України освітян зустрічали:
- президент Анатолій Загородній;
- віце-президент Сергій Пирожков;
- начальник міжнародного відділу Анатолій Мирончук.
Президент НАН України презентував можливості академії, дав характеристику її роботи та розповів про напрямки діяльності.
Почесні гості висловили захоплення масштабністю досліджень у галузі природничих, гуманітарних, суспільних та технічних наук.
В ході діалогу були визначені шляхи можливої співпраці та взаємодопомоги між науковою спільнотою обох країн та окреслені перспективи розвитку співвідносин.