Заголовок: Для студентів і викладачів НАУ відбулася онлайн-лекція професора публічної дипломатії Ніколаса Дж. Калла «Rethinking Public Diplomacy»
Дата: 01/11/2021
URL: https://nau.edu.ua/ua/news/2021/11/dlya-studentiv-i-vikladachiv-nau-vidbulasya-onlayn-lektsiya-profesora-publichnoi-diplomatii-nikolasa-dzh-kalla-rethinking-public-diplomacy.html
==================================================

В рамках співпраці Факультету міжнародних відносин (ФМВ) Національного авіаційного університету та Дипломатичної академії України імені Геннадія Удовенка при Міністерстві закордонних справ України відбулася лекція професора публічної дипломатії та директора-засновника магістерської програми з публічної дипломатії Університету Південної Каліфорнії Ніколаса Дж. Калла «Rethinking Public Diplomacy».
Лектор поділився із студентами та викладачами кафедри міжнародного права та порівняльного правознавства ФМВ НАУ своїм баченням нової публічної дипломатії та зауважив, що одним із пріоритетів публічної дипломатії має бути пошук шляхів розблокування «в'язниць», побудованих історією, відкриття шляхів для діалогу та нових способів мислення про міжнародні відносини.
Спікер також озвучив свої думки щодо перспектив розвитку дипломатичних відносин України з іншими передовими державами світу.
Після виступу Ніколаса Дж. Калла відбулась жвава дискусія, під час якої він відповів на запитання студентів та викладачів.
Онлайн-лекція, організована Дипломатичною академією України, дозволила поглибити знання студентів спеціальності «Міжнародне право», сприяла підвищенню якості підготовки студентів-міжнародників для роботи на дипломатичній службі та актуалізації набутих знань на практиці.