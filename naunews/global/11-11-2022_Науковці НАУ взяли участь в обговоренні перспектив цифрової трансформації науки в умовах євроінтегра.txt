Заголовок: Науковці НАУ взяли участь в обговоренні перспектив цифрової трансформації науки в умовах євроінтеграції
Дата: 11/11/2022
URL: https://nau.edu.ua/ua/news/2022/11/naukovtsi-nau-vzyali-uchast-v-obgovorenni-perspektiv-tsifrovoi-transformatsii-nauki-v-umovah-evrointegratsii.html
==================================================

У форматі активного обговорення сучасних інструментів цифровізації наукової і освітньої сфери України 8 листопада відбувся круглий стіл «ЦИФРОВА ТРАНСФОРМАЦІЯ НАУКИ В УМОВАХ ЄВРОІНТЕГРАЦІЇ».
Захід організовано за сприяння Міністерства освіти і Науки України, Національної академії наук України.
Науковці факультету економіки та бізнес адміністрування ознайомились із формами імплементації цифрових технологій проведення досліджень, платформами з цифровізації економіки, технологій навчання.
З доповідями виступили:
- Керівник експертної групи Директорату науки та інновацій Міністерства освіти і науки України Григорій Мозолевич ,
- державний експерт експертної групи з питань цифрової трансформації освіти і науки Директорату цифрової трансформації МОН України Андрій Василенко,
- директор Інституту цифровізації освіти НАПН України Валерій Биков;
- заступник директора з науково-організаційної роботи, Державна установа «Інститут геохімії навколишнього середовища НАН України» Олександр Попов;
- заступник директора з наукової роботи, Інститут цифровізації освіти НАПН України Світлана Литвинова;
- секретар Ради молодих учених при Міністерстві освіти і науки України, старший науковий співробітник та голова Ради молодих вчених Відділення фізики гірничих процесів Інституту геотехнічної механіки ім. М.С. Полякова НАН України Андрій Хорохольський;
- виконавчий директор Асоціації УРАН Євгеній Преображенський та інші.
В активній дискусії учасники круглого столу долучились до обговорення перспектив інституційного регулювання та технологічного розвитку програм з цифровізації освіти та науки в рамках імплементації євроінтеграційних векторів трансформації українських стратегій і права.