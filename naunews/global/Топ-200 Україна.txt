Заголовок:Топ-200 Україна

Дата: ----------
URL: https://nau.edu.ua/ua/menu/quality/zovnishni-reytingi/top-200-ukraina.html
==================================================
Топ-200 Україна
 

Центр міжнародних проєктів «Євроосвіта», в партнерстві з міжнародною групою експертів IREG Observatory on Academic Ranking and Excellence, презентував наступний, сімнадцятий академічний рейтинг закладів вищої освіти України «Топ-200 Україна 2023».

 

При складанні цьогорічного рейтингу експерти враховували сучасні тенденції розвитку вищої освіти, яка продовжує зазнавати глибинних змін, у тому числі в результаті впливу пандемії COVID-2019 та повномасштабного воєнного вторгнення росії в Україну.

 

Базові принципи визначення рейтингів університетів «Топ-200 Україна 2023»:

 

a) Забезпечення відкритості, прозорості, об’єктивності і незалежності ранжування університетів. Для цього використовувалися лише відкриті дані прямих вимірів, викладені на веб-ресурсах незалежних національних та міжнародних організацій і установ. Методика розрахунків університетських рейтингів є доступною для громадськості з метою перевірки валідності отриманих результатів.

 

b) Врахування всебічності і багатогранності діяльності університетів. З цією метою їх робота сукупно оцінювалася на більш широкій базі показників у порівнянні з відомими рейтинговими системами.

 

c) Пріоритетність євроінтеграційних процесів. Виходячи з важливості євроінтеграційних процесів вищої освіти України, вагові коефіцієнти міжнародних показників діяльності університетів (QS World University Rankings , Times Higher Education World University Rankings, THE University Impact Rankings та інших) встановлені вищими за вагові коефіцієнти національних показників. Методології зазначених міжнародних рейтингових систем передбачають використання великих масивів даних (узагальнених за декілька років) на широкій базі багатьох важливих показників для визначення результатів роботи університетів і їх поточної позиції.

 

Методика рейтингування університетів України наведена на сайті організаторів.

 

Оцінювання діяльності українських університетів у 2023 році здійснювалося на основі використання такого набору показників: місце ЗВО у рейтингах QS World University Rankings, за показником наукометричної бази даних Scopus, Webometrics, THE University Impact Rankings, Times Higher Education World University Rankings, UniRank, Ефективність участі ЗВО України в конкурсах наукових проектів (міжнародних і вітчизняних), Премії Президента України та Верховної Ради України для молодих вчених, Кількість отриманих патентів вченими університету, Середнє зважене значення для рейтингів ЗВО за кількістю поданих заяв абітурієнтами та середнім конкурсним балом. Перелік цих показників (6 міжнародних і 4 національних) та їх вагові коефіцієнти, визначаються експертами проєкту «Топ-200 Україна» з залученням експертів IREG Observatory on Academic Ranking and Excellence. Дані про кількісні значення цих показників бралися з відкритих джерел.

 



Динаміка місця НАУ в «Топ-200 Україна»
