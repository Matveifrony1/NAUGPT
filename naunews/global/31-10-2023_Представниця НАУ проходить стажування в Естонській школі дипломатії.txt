Заголовок: Представниця НАУ проходить стажування в Естонській школі дипломатії
Дата: 31/10/2023
URL: https://nau.edu.ua/ua/news/2023/10/predstavnitsya-nau-prohodit-stazhuvannya-v-estonskiy-shkoli-diplomatii.html
==================================================

Доцентка кафедри міжнародного права та порівняльного правознавства Факультету міжнародних відносин НАУ Оксана Каспрук проходить стажування за програмою академічної мобільності в Естонській школі дипломатії (м. Таллінн, Естонська Республіка).
Курс «Міжнародні відносини та дипломатія» дає змогу отримати необхідні академічні та практичні навички для роботи на робочому місці в міжнародних відносинах.
Програма включає курси за такими темами: «Міжнародні зв'язки», «Європейська політична та економічна інтеграція», «Дипломатія». Учасники програми вже встигли ознайомитись з особливостями організації освітнього процесу, структурою та наповненням освітніх програм, здобутками викладачів та студентів у дослідницькій та проєктній діяльності.
Естонська школа дипломатії (The Estonian School of Diplomacy) – надає високоякісну підготовку дипломатів та науковців у сферах дипломатичної практики, європейської інтеграції, міжнародного права, міжнародних відносин та державного управління.