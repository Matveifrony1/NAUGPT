Заголовок: День відкритих дверей НАУ в Київському коледжі зв’язку
Дата: 28/11/2019
URL: https://nau.edu.ua/ua/news/2019/11/den-vidkritih-dverey-nau-v-kiivskomu-koledzhi-zv’yazku.html
==================================================

Для студентів-випускників Київського коледжу зв’язку в рамках проведення профорієнтаційних заходів та підтримки партнерських зв’язків із закладами вищої освіти відбувся День відкритих дверей НАУ. Організатор заходу – Навчально-науковий інститут інноваційних освітніх технологій (ННІІОТ).
Під час лекції, яку провів заступник директора з навчальної роботи Інституту інноваційних освітніх технологій Віктор Гнатюк, обговорені головні питання щодо особливостей вступу до НАУ для отримання бакалаврського рівня вищої освіти, для навчання в магістратурі.
Представники НАУ відповіли на питання щодо актуальності професій, стажування студентів університету у вітчизняних та закордонних компаніях, можливості отримання досвіду міжнародного навчання, перспективи працевлаштування після закінчення навчання в університеті, вступу на заочну та дистанційну форми навчання, паралельного та перехресного навчання, підготовки до ЗНО на підготовчому відділення, підготовки до складання ЄВІ та ЄФВВ і вступу в магістратуру НАУ. Також для студентів коледжу проведено індивідуальні консультації.
У заході взяли участь доцент кафедри комп’ютерних систем та управління ФККПІ Олена Нечипорук, доцент кафедри інформаційних і комунікативних технологій бізнес-освіти ННІІОТ Олександр Бугайов, директор Центру допрофесійної підготовки ННІІОТ Тетяна Петровська, провідний фахівець Центру обдарованої учнівської молоді ННІІОТ Олена Губрій та викладачі коледжу.
Науково-педагогічні працівники НАУ вдячні адміністрації та викладачам Київського коледжу зв’язку за сприяння в проведенні інформаційно-просвітницької зустрічі та розширення інформації для професійного зростання студентської молоді.