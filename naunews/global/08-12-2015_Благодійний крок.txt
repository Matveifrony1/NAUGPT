Заголовок: Благодійний крок
Дата: 08/12/2015
URL: https://nau.edu.ua/ua/news/2015/12/blagodijnij-krok.html
==================================================

До університету надійшов лист заступника начальника ГУ Національної поліції в Донецькій області полковника поліції С.А.Матвійчука. В листі наголошується що в період вересня-жовтня 2015 року фахівцями управління Національної поліції проведено дослідну експлуатацію зразка безпілотного повітряного судна М-10 «Око 2» (БПС).
За результатами дослідної експлуатації та в ході інтенсивної експлуатації при виконанні спеціальних завдань було виявлено ряд недоліків.
Командування ГУ Національної поліції звернулось з проханням до фахівців НВЦ безпілотної авіації «Віраж» НАУ модернізувати БПС та сприяти усуненню окремих недоліків.
Колектив НВЦ «Віраж» поза лімітом робочого часу у період 2-4 грудня 2015 року доробив БПС та провів його обліт. Пульт управління БПС, яким оснастили літак, було розроблено на базі власного портативного комп'ютера Samsung X10 в.о. ректора Харченко В.П. Передана система управління є спонсорською допомогою.
Поліцейські з вдячністю прийняли БПС та відбули до місця дислокації.