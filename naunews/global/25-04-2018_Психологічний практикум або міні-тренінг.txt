Заголовок: Психологічний практикум або міні-тренінг
Дата: 25/04/2018
URL: https://nau.edu.ua/ua/news/1/4/psihologichniy-praktikum-abo-mini-trening.html
==================================================

25 квітня у рамках освітнього проекту «Тиждень психології в НАУ» відбулася психологічна гра під промовистою назвою «Життєва клітка або Індивідуалізація». Її мета – допомогти студентам з’ясувати свої цілі, свою місію, а також допомогти вирішити певні проблеми. Одночасно відбулося ознайомлення з грою та практикою її проведення, завдяки чому студенти-психологи мали змогу уявити сучасні тенденції в роботі психолога: як себе рекламувати, як працювати з клієнтами.
Участь у заході взяли студенти І-ІІІ курсів, які вчаться в НАУ на практичних психологів.
Презентувала специфіку роботи з психологічною грою Ірина Мельник, яка закінчила НАУ 5 років тому, а наразі працює практичним психологом і має власну приватну практику.
Додамо, що паралельно проходив ще один майстер-клас «Як стати успішним тренером», який блискуче провела кандидат психологічних наук, бізнес-тренер, коуч-консультант – Олена Главінська.