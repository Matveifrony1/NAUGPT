Заголовок: Відзначаємо найкращих студентів НАУ
Дата: 09/12/2020
URL: https://nau.edu.ua/ua/news/2020/gruden/vidznachaemo-naykrashchih-studentiv-nau.html
==================================================

7 грудня 2020 року у Центрі організації освітньо-наукової діяльності студентів та молодих учених Інституту новітніх технологій та лідерства відбулась церемонія вручення нагород студентам НАУ – найбільш активним учасникам XVII науково-технічної конференції студентів, аспірантів, докторантів та молодих учених «Інноваційні технології».
За наукові роботи, представлені на секційних засіданнях конференції, дипломи І-ІІІ ступенів отримали студенти:
-       Юрій Бортнік, Каріна Догонова, Єва Матлінг (диплом І ступеня);
-       Анна Айрапетян, Артем Зелінський;  Олексій Нестеров (диплом ІІ ступеня);
-       Вероніка Тихонова,  Аліна Зателепа,  Марія Годовська (диплом ІІІ ступеня).
За активну участь у роботі конференції подяками відзначено ще 20 студентів Університету.
Крім того, оголошено подяку Денису Мединському, асистенту кафедри організації авіаційних перевезень Факультету транспорту, менеджменту і логістики, за вагомий особистий внесок у підготовку та проведення секційного засідання конференції «Транспортні технології».
«Бажаємо переможцям нарощувати і примножувати свій творчий потенціал, досягати нових цілей, отримувати нові перемоги. Своєю чергою, Інститут новітніх технологій та лідерства й надалі створюватиме можливості для кожного студента активно займатися пошуковою діяльністю, розвивати здатність продукувати  інноваційні та креативні ідеї. Тож запрошуємо усіх брати участь у майбутніх комунікативних заходах та долучатися до впровадження інноваційних проєктів!»,– завершив зустріч Павло Горінов, директор ІНТЛ.