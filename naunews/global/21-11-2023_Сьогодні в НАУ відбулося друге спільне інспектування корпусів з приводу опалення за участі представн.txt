Заголовок: Сьогодні в НАУ відбулося друге спільне інспектування корпусів з приводу опалення за участі представників адміністрації та студентської спільноти
Дата: 21/11/2023
URL: https://nau.edu.ua/ua/news/2023/11/sogodni-v-nau-vidbulosya-druge-spilne-inspektuvannya-korpusiv-z-privodu-opalennya-za-uchasti-predstavnikiv-administratsii-ta-studentskoi-spilnoti.html
==================================================

Враховуючи актуальність питання, пов’язаного з необхідністю повноцінно забезпечити освітній процес в аудиторіях університету, а також неодноразові звернення студентів, сьогодні відбулася друга зустріч студентського активу з представниками адміністрації НАУ.
В.о. проректора з гуманітарної політики та інновацій Марина Петченко, помічник ректора Сергій Кондратюк і начальник господарського відділу Віктор Карюк поінформували учасників зустрічі про запуск опалення в корпусах. Зокрема, вже запущено опалення у 2,3,4,5,6,7 корпусах; корпуси 8, 8а – запуск триває; у 9,10,11,12 корпусах — виявлено прориви теплотраси й ведуться ремонтні роботи. Перший корпус, де розташована адміністрація, буде підключений в останню чергу.
Також були дані відповіді на всі запитання. Наголошено, що орієнтовно потрібно 3 доби на прогрів приміщень і стабілізацію температурного режиму в корпусах. Після завершення запуску опалення в усіх корпусах буде прийнято остаточне рішення щодо можливостей і варіантів продовження очного навчання за умов низьких температур з обов’язковим інформуванням і залученням студентського активу.
Потім відбулося друге спільне інспектування температурного режиму в аудиторіях шести корпусів (2, 3,4,5,6,7) участі представників адміністрації і студентської спільноти. Усі результати будуть розміщені в групі (телеграм), де будуть представники адміністрації та студентів з усіх факультетів. Домовилися, що формат спільного інспектування буде періодично застосовуватися до врегулювання всіх проблемних питань.