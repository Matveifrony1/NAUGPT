Заголовок: Участь представників Юридичного факультету у презентації Міжнародного курсу HELP «Міжнародне гуманітарне право та права людини» від Ради Європи
Дата: 26/04/2024
URL: https://nau.edu.ua/ua/news/2024/4/uchast-predstavnikiv-yuridichnogo-fakultetu-u-prezentatsii-mizhnarodnogo-kursu-help-mizhnarodne-gumanitarne-pravo-ta-prava-lyudini-vid-radi-evropi.html
==================================================

15 квітня 2024 року,
на запрошення Директорату з прав людини та верховенства права Ради Європи, в.о. декана Юридичного факультету
Ірина Сопілко
та завідувачка кафедри теорії та історії держави і права
Олена Макеєва взяли участь у презентації
Міжнародного курсу HELP
«Міжнародне гуманітарне право та права людини».
Організаторами заходу
виступили Проєкт Ради Європи «HELP (Освіта в галузі прав людини для юристів) для України в тому числі під час війни» у співпраці з Верховним Судом.
Участь керівного складу факультету в даній презентаційній зустрічі відбулася в рамках  укладеного
Меморандуму про співпрацю
між Офісом Ради Європи в Україні та Національним авіаційним університетом.
З вітальними словами до учасників заходу
звернулися:
Голова Верховного Суду
Станіслав Кравченко
;
Генеральний директор Директорату з прав людини та верховенства права Ради Європи
Крістос Джакумопулос
;
Голова Офісу Ради Європи в Україні
Мачей Янчак
;
Голова відділу навчання у галузі правосуддя і прав людини департаменту імплементації прав людини, правосуддя і стандартів правової співпраці Генерального директорату прав людини і верховенства права Ради Європи
Ана-Марія Телбіс
.
Модератором
зібрання виступила міжнародна менеджерка Проєкту Ради Європи «HELP (Освіта в галузі прав людини для юристів) для України в тому числі під час війни»
Ольга Костенко
. Короткий огляд курсу презентували автори курсу, експерти Ради Європи —
Патриція Гжебик, Нобуо Хайяші
та
Наталія Гендель
.
Даний курс  представляє
правову базу, що дозволяє поглибити розуміння міжнародних стандартів прав людини в поєднанні із засадами міжнародного гуманітарного права в умовах збройного конфлікту. Розроблений він англійською мовою та доступний для проходження на платформі HELP. Організаторами зазначено, що найближчим часом його буде перекладено на українську мову.
У
ході проведення презентації
виступив також суддя ЄСПЛ
Микола Гнатовський
, Голова з операційних питань Міжнародного комітету Червоного Хреста в Україні
Ґілан Дефюрн
, суддя Касаційного кримінального суду у складі Верховного Суду
Галина Крет
, начальник Департаменту протидії злочинам, вчиненим в умовах збройного конфлікту Офісу Генерального прокурора
Юрій Бєлоусов
, голова правління Центру громадянських свобод
Олександра Матвійчук
та інші.
Вивчення  курсу HELP «Міжнародне гуманітарне право та права людини» допоможе студентам 4-го курсу спеціальності 081 «Право» краще підготуватися до складання єдиного фахового вступного випробування під час вступу на магістратуру, підвищити їх рівень компетентності та сформувати в майбутньому високоякісних фахівців у сфері юриспруденції.