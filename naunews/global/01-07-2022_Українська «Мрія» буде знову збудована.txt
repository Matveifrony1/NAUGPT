Заголовок: Українська «Мрія» буде знову збудована
Дата: 01/07/2022
URL: https://nau.edu.ua/ua/news/2022/7/ukrainska-mriya-bude-znovu-zbudovana.html
==================================================

Британський мільярдер та засновник компанії Virgin Galactic Річард Бренсон пообіцяв допомогти в роботі над реалізацією проєкту з будівництва нового Ан-225 «Мрія», замість відомого на весь світ літака, який було пошкоджено російськими окупантами.
Це зауважив Голова фракції «Слуга Народу» у ВР, член делегації України на переговорах з РФ Давид Арахамія у своєму ТГ каналі після нещодавньої зустрічі з британським мільярдером.
Також Арахамія та Бренсон обговорили можливості відновлення аеродрому «Антонов» і співпраці в космічній галузі.
"Щодо літака, то нова «Мрія» буде оновленою версією на базі сучасного цифрового обладнання", — повідомив Давид Арахамія.
За його словами, Бренсон висловив готовність допомагати «всім, чим зможе».