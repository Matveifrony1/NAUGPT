Заголовок: Ювілейна виставка творчих робіт Олени Олійник
Дата: 08/09/2017
URL: https://nau.edu.ua/ua/news/2017/9/yuvileyna-vistavka-tvorchih-robit-oleni-oliynik.html
==================================================

У бібліотеці ім. Заболотного з 15 серпня до 15 вересня триває виставка творчих робіт Олени Павлівни Олійник, зав. кафедри дизайну інтер'єру ННІАП НАУ, канд. арх., лауреата Державної премії України в галузі архітектури. На виставці представлено 48 робіт - акварелей та олійного живопису; всі - з натури, зроблені на пленерах чи у відрядженнях.
На відкритті виставки були присутні віце-президенти Національної спілки архітекторів, колеги-архітектори, викладачі різних ВНЗ, аспіранти та студенти НАУ.
За час роботи виставки її відвідали більше двохсот гостей, в тому числі студенти різних курсів кафедри дизайну інтер’єру НАУ.
Творчий доробок Олени Олійник є чудовим прикладом для студентів.
Виставка працює з понеділка до суботи включно за адресою пр. Перемоги, 50.