Заголовок: Наукові видання України: реалії та перспективи
Дата: 16/04/2018
URL: https://nau.edu.ua/ua/news/1/4/naukovi-vidannya-ukraini-realii-ta-perspektivi.html
==================================================

11 квітня 2018 року члени редакційних колегій наукових видань НН ГМІ – завідувач кафедри філософії Л. Дротянко, завідувач кафедри української мови та культури І. Бурлакова, відповідальний НН ГМІ за наукову роботу С. Ягодзінський, доцент кафедри педагогіки та психології професійної освіти Л. Бондар, доцент кафедри української мови та культури Н. Сенчило взяли участь у роботі семінару «Наукові видання України: реалії та перспективи». Захід відбувся у Великому конференц-залі Національної академії наук України. Його організувала компанія Clarivate Analytics за підтримки Міністерства освіти і науки України, Національної академії наук України та Міністерства охорони здоров’я України.
На церемонії були присутні та виступили з вітальним словом перший заступник Міністра освіти і науки України Володимир Ковтунець, заступник Міністра освіти і науки України Максим Стріха, віце-президент Національної академії наук України, директор Інституту теоретичної фізики ім. М.М. Боголюбова НАН України академік Анатолій Загородній, заступник Міністра охорони здоров’я України Олександр Лінчевський і виконавчий директор компанії Clarivate Analytics з ринків, що розвиваються, Віджі Крішнан. Було наголошено на важливості отримання українськими установами доступу до платформи Web of Science, її коректному використанні, перших позитивних результатах і подальших намірах компанії допомагати ефективно використовувати ресурси Clarivate Analytics.
Під час роботи семінару відбувся обмін думками та досвідом з іншими учасниками. Зокрема, з редактором фахового збірника «Totallogy» Центру гуманістичної освіти НАНУ Т. Суходуб, директором Національної науково-технічної бібліотеки А. Жаріновою та іншими.
Фото...