Заголовок: Науково-технічні проекти науковців НАУ представлено в КНР
Дата: 08/11/2018
URL: https://nau.edu.ua/ua/news/1/11/naukovo-tehnichni-proekti-naukovtsiv-nau-predstavleno-v-knr.html
==================================================

8 листопада 2018 року в Україно-китайському аерокосмічному інституті інноваційних технологій (м. Ханчжоу, провінція  Чжецзян, КНР) відбулась презентація науково-технічних проектів науковців Національного авіаційного університету.
Фахівці НАУ продемонстрували китайським партнерам ряд унікальних розробок. Зокрема, завідувач кафедри конструкції літальних апаратів Аерокосмічного інституту НАУ проф. Сергій Ігнатович презентував розробку універсального ідентометра «мікрон-гама» для нано/мікро тестування поверхні.
Цей та інші проекти українських науковців стануть реальним підґрунтям практичної діяльності створеного Інституту, спільна реалізація яких дозволить значно прискорити їх впровадження у різних галузях промисловості.