Заголовок: Запрошуємо до участі в Міжнародній освітній виставці!
Дата: 14/11/2016
URL: https://nau.edu.ua/ua/news/2016/11/zaproshuemo-do-uchasti-v-mizhnarodniy-osvitniy-vistavtsi.html
==================================================

17–19 листопада 2016 р. у м. Києві в приміщенні Національного центру ділового та культурного співробітництва «Український дім» (вул. Хрещатик, 2) відбудуться: щорічна Міжнародна спеціалізована виставка «Освіта та кар’єра – 2016» та виставка закордонних навчальних закладів «Освіта за кордоном».
Запрошуємо викладачів, студентів та батьків відвідати виставку, – один із найбільших заходів у державі, присвячений вищій освіті в Україні й за кордоном, що надасть змогу всім бажаючим отримати інформацію безпосередньо від представників ВНЗ. У заходах будуть представлені більше 70 ВНЗ України, понад 64 закордонних закладів освіти та понад 20 українських агенцій, що пропонують навчання за кордоном.
Організатор виставки – ТОВ «Знання» України за підтримки та участі МОН України, НАПН України. Виставка також проходить за підтримки Посольства Франції в Україні, Посольства Канади в Україні, Торгового відділу Посольства Австрії в Україні, агенції Campus France, DAAD, British Council, Гете Інституту в Україні.
Крім індивідуальних консультацій і особистих зустрічей програмою виставки передбачено проведення семінарів та «круглих столів», що проведуть представники освітніх концернів, коледжів, підготовчих програм і ВНЗ з проблем міжнародного співробітництва в галузі освіти та впровадження сучасних технологій, презентації вітчизняних та закордонних навчальних закладів, молодіжних програм, програм обміну студентами та учнями, вивчення досвіду співпраці з європейськими країнами у галузі освіти та працевлаштування молоді.
Графік роботи виставки:
17–18 листопада
з 11.00 до 18.00
19 листопада
з 11.00 до 17.00
Вхід вільний.
План заходів за посиланням:
http://www.osvitainfo.com.ua/zachod.html
Детальна інформація про виставку на сайті:
http://www.osvitainfo.com.ua/index.html
КП «УБЕНТЗ ТОВАРИСТВА «ЗНАННЯ» УКРАЇНИ»
вул. Велика Васильківська, 57/3, Київ, 03150
тел.: +38 (044) 287–37–43, +38 (044) 237–85–43;
expo@znannya.org.ua
Чекаємо на вас!