Заголовок: Зустріч в. о. ректора Володимира Ісаєнка з трудовим колективом Навчально-наукового гуманітарного інституту
Дата: 15/09/2017
URL: https://nau.edu.ua/ua/news/2017/9/zustrich-v-o-rektora-volodimira-isaenka-z-trudovim-kolektivom-navchalno-naukovogo-gumanitarnogo-institutu.html
==================================================

14 вересня 2017 року відбулися збори трудового колективу Навчально-наукового гуманітарного інституту. Захід традиційно відвідав в. о. ректора Національного авіаційного університету Володимир Ісаєнко.
Відкрив збори директор НН ГМІ Артур Гудманян. Він зробив короткий екскурс в історію інституту, а також подякував колективу Гуманітарного інституту за досягнення у минулому навчальному році. До слів подяки долучився і Володимир Ісаєнко. В. о. ректора відзначив позитивні результати вступної кампанії цього року ГМІ. Адже результати набору, як відомо, – основний показник ефективності діяльності інституту і університету в цілому.
„Наша мета – з одного боку, дослухатися до кожної школи, технікуму чи коледжу, у яких навчаються наші потенційні абітурієнти. З іншого ж – забезпечити їм гідні умови навчання, аби молодь сама хотіла вступити саме до НАУ”
, – відзначив Володимир Ісаєнко.
Створення гідних умов для навчання, на думку в. о. ректора, передбачає дві складові: імідж ВНЗ та безпосередні умови та можливості у процесі навчання. Щодо першого пункту, то за останній навчальний рік вага університету у освітньому просторі значно зросла. Про це свідчать візит Президента Ради ІКАО Олумуіва Бенард Аліу, поїздка української делегації з представниками університету до штаб-квартири ІКАО у Канаді, численні меморандуми та міжнародні договори з іноземними «вишами» та організаціями. Крім того, у перспективі у нас – підготовка та перепідготовка іноземних студентів та фахівців, у тому числі, в рамках англомовного проекту. І це, зважаючи на гуманітарну спрямованість НН ГМІ, напряму дотикається до його роботи. Зокрема, йдеться про авіаційну англійську.
Друга складова – забезпечення гідних умов навчання. У цьому питанні за минулій навчальний рік також з’явилися деякі зрушення. У 2017 році ректоратом за підтримки членів Наглядової ради та  народних депутатів України для цих цілей було забезпечено отримання 25 млн. грн. додаткового бюджетного фінансування  від МОН України. Це  фінансування було адресно спрямоване на розвиток матеріально-технічної бази університету, оновлення навчальних та житлових приміщень та підтримку студентського самоврядування. Тож на
сьогодні вже відновлено понад 30 навчальний аудиторій, закуплено понад 300 комп'ютерів, 127 моніторів, 8 проекторів, 5 серверів та багато іншого.
У планах
НАУ
на
2017 – 2018
навчальний рік – тотальна комп’ютеризація університету та підключення мережі
wi-fi
в усіх навчальних корпусах
. Крім того, ведуться роботи із заміни ліфтів у корпусі № 8.
Упродовж зустрічі усі бажаючі мали змогу поставити питання, які їх цікавили. Як і в переважній більшості інститутів, у НН ГМІ гостро стоїть питання про матеріально-технічне забезпечення та відновлення навчальних приміщень та комунікацій корпусу. Володимир Ісаєнко пояснив, що ремонтні роботи ведуться поступово, оскільки керівництвом було прийняте рішення розпочати капітальний ремонт усієї бази університету.
Окремим питанням стало відновлення Спорткомплексу НАУ. Очільник університету доповів трудового му колективу НН ГМІ, що наразі ведуться переговори з Федерацією футболу України з метою замінити покриття стадіону на штучне. Тож у найближчому майбутньому університет отримає змогу не лише проводити там власні заняття, але й організовувати різноманітні змагання.
Цікавили викладачів і можливості публікації у міжнародних наукових виданнях та  закордонні відрядження. Володимир Ісаєнко відповів, що робота над вирішенням цих проблем уже ведеться. Насамкінець в. о. ректора подякував колективу за увагу, побажав натхнення у роботі і тримати високу планку у роботі і в наступному навчальному році.