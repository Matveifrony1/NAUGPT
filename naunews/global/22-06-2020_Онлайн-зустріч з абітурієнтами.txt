Заголовок: Онлайн-зустріч з абітурієнтами
Дата: 22/06/2020
URL: https://nau.edu.ua/ua/news/2020/cherven/onlayn-zustrich-z-abiturientami.html
==================================================

В університеті проведено День відкритих дверей у форматі онлайн для майбутніх абітурієнтів: учнів старших класів ЗЗСО, професійно-технічної освіти, студентів коледжів та випускників минулих років. На онлайн-зустріч завітали також батьки, представники ректорату, декани факультетів, завідувачі кафедр та викладачі університету.
Проректор з навчальної роботи Артур Гудманян підкреслив авторитетність НАУ як провідного ЗВО на теренах нашої держави та побажав випускникам-2020 рейтингових сертифікатів ЗНО на шляху до здійснення мрії – стати студентами нашого університету.
Спікерами конференції були: директор ННІІОТ Наталія Муранова; заступники відповідального секретаря Приймальної комісії НАУ Віктор Гнатюк і Анжеліка Кокарева; директор ІНТЛ Катерина Бабікова; декан ФЛСК Сергій Ягодзінський, завідувач кафедри аеродинаміки повітряних суден та безпеки польотів літальних апаратів АКФ Сергій Іщенко та курсовий офіцер кафедри військової підготовки Олександр Замурняк.
Під час заходу абітурієнти дізнались про особливості ЗНО-2020 від Київського УЦОЯО; підготовку до загальнодержавного ЗНО в НАУ; вступ-2020 ‑ поради абітурієнтам; зміни до Правил вступу; підготовку офіцерів запасу та офіцерів кадру; навчання на англомовному проєкті; неформальну освіту; підготовку пілотів; особливості навчання і вступу на окремі спеціальності тощо. Учасники Дня відкритих дверей отримали запрошення на навчання до університету.