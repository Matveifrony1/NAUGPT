Заголовок: Студенти ФМВ  відвідали майстер-клас у Конституційному Суді України
Дата: 18/12/2019
URL: https://nau.edu.ua/ua/news/2019/12/studenti-fmv-vidvidali-mayster-klas-u-konstitutsiynomu-sudi-ukraini.html
==================================================

У рамках Всеукраїнського тижня права студенти Факультету міжнародних відносин (ФМВ)   разом із доцентом кафедри міжнародного права та порівняльного правознавства Іриною Лесь та завідувачем навчально-наукової лабораторії «Інформаційний центр ЄС» Мариною Головатенко відвідали Конституційний Суд України.
Студенти довідалися про діяльність Суду та механізми роботи Першого і Другого сенатів, відвідали Велику палату Конституційного Суду України,  музей та бібліотеку.
Спеціалісти відділу попередньої перевірки конституційних скарг Конституційного Суду України провели майстер-клас. Студенти мали можливість не лише дізнатися про механізм написання, перевірки та розгляду конституційної скарги, але й спробувати свої сили в аналізі такої скарги.