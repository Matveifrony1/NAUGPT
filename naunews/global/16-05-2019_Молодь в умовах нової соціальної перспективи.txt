Заголовок: Молодь в умовах нової соціальної перспективи
Дата: 16/05/2019
URL: https://nau.edu.ua/ua/news/2019/5/molod-v-umovah-novoi-sotsialnoi-perspektivi.html
==================================================

Перспективи проєвропейського розвитку української молоді та її ролі у розбудові громадянського суспільства в Україні  обговорювали учасники ХVІІ Міжнародної науково-практичної конференції «Молодь в умовах нової соціальної перспективи», приуроченої до Дня Європи. Організатор заходу – Інститут неперервної освіти (ННІНО) за підтримки Представництва Європейського Союзу в Україні.
Ректор Володимир Ісаєнко, відкриваючи захід,  зазначив: «молодь наше майбутнє, ми всіляко підтримуємо їх прагнення до розвитку та вдосконалення. Завдяки нашій співпраці з іноземними партнерами студенти НАУ мають змогу проходити стажування та вчитись в європейських університетах, здобувати нові знання, розширювати горизонти світогляду та збагачуватись духовно.
Директор ННІНО Ірина Дейнега закцентувала увагу присутніх на активній ролі ЄС у підтримці молоді України, зокрема й студентів університету, оскільки покращення перспектив для молоді сьогодні в центрі уваги співпраці ЄС з країнами Східного партнерства.
Радник з питань преси та інформації Представництва Європейського Союзу в Україні Вікторія Давидова ознайомила учасників конференції з основними найуспішнішими ініціативами ЄС для молоді, а саме програмами: Еразмус+; професійної мобільності; «Еразмус для молодих підприємців» і закликала до активної співпраці з Представництвом Європейського Союзу в Україні.
З цікавими та змістовими доповідями виступили: громадський діяч Олесь Доній, голова ГО «Євроклуб» Олена Дікова-Фаворська, заступник директора з наукової роботи Інституту інформаційних технологій і засобів навчання НАПН України Анна Яцишин, старший науковий співробітник відділу моніторингових досліджень соціально-економічних трансформацій ДУ «Інститут економіки та прогнозування НАН України Дмитро Дмитрук, завідувач сектору моніторингу та оцінки соціальних проектів ГО «Український інститут соціальних досліджень ім. О. Яременка» Дарина Павлова, директор КОКПНЗ «Мала академія наук учнівської молоді» Світлана Минзар та SDG-амбасадор в CSR Ukraine Єлизавета Бурцева.