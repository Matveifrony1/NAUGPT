Заголовок: Сучасна модель ефективної школи та педагогічного університету - одне з головних питань обговорених під час першого дня стратегічної  сесії керівників ЗВО
Дата: 01/03/2023
URL: https://nau.edu.ua/ua/news/2023/3/suchasna-model-efektivnoi-shkoli-ta-pedagogichnogo-universitetu-odne-z-golovnih-pitan-obgovorenih-pid-chas-pershogo-dnya-strategichnoi-sesii-kerivnikiv-zvo.html
==================================================

Перший день дводенної стратегічної сесії керівників ЗВО, яка проходить в Чернівцях, був наповнений цікавими зустрічами, ґрунтовними виступами, жвавими дискусіями та надихаючими моментами.
Відкриття стратегічної сесії відбулося в Червоній залі Чернівецького національного університету імені Юрія Федьковича. Гостей привітав його ректор Роман Петришин, який зауважив щодо важливості модернізації сучасної педагогічної освіти. Наступним вітальне слово взяв голова Чернівецької обласної військової адміністрації Руслан Запаранюк.
Для гостей мішаний студентський хор «Резонанс» виконав пісню “Ще не вмерла Україна”, яка є державним Гімном України, після якого присутні хвилиною мовчання вшанували пам'ять загиблих у наслідок збройної агресії рф проти України.
Робота сесії розпочалася з виступу Міністра освіти і науки України Сергія Шкарлета, який окреслив загальний стан педагогічної освіти та бажану «ідеальну модель сучасного українського викладача», формат взаємодії «школа-університет» тощо.
Ректор НАУ Максим Луцький під час сесії взяв активну участь в обговоренні перспектив та шляхів розвитку педагогічної освіти у закладах вищої освіти.
У дискусії брали участь очільники різних ЗВО України, експертка з питань освіти та науки, народна депутатка України 9-го скликання Юлія Гришина, яка наголосила на підтримці ініціатив МОН, народна депутатка Олена Лис - зі своїм баченням розвитку шкільної освіти та Президент Національної академії педагогічних наук Василь Кремінь, наголосивший на важливих аспектах процесу підготовки вчителя в Україні й інші почесні гості.
Результатом сьогоднішніх зустрічей, серед іншого, має стати розробка єдиної ефективної й сучасної моделі школи та педагогічного університету, які зможуть надавати гідний рівень освіти в Україні.