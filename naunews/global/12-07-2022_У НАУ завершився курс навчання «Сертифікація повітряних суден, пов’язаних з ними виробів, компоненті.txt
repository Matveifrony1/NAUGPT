Заголовок: У НАУ завершився курс навчання «Сертифікація повітряних суден, пов’язаних з ними виробів, компонентів та обладнання, а також організацій розробника та виробника»
Дата: 12/07/2022
URL: https://nau.edu.ua/ua/news/2022/7/u-nau-zavershivsya-kurs-navchannya-sertifikatsiya-povitryanih-suden-pov’yazanih-z-nimi-virobiv-komponentiv-ta-obladnannya-a-takozh-organizatsiy-rozrobnika-ta-virobnika.html
==================================================

На замовлення компанії «Авіаремонтне підприємство «УРАРП», в період з 04 по 06 липня Навчально-науковим інститутом неперервної освіти (ННІНО) Національного авіаційного університету проведено навчальний курс за програмою «Авіаційні правила України, Частина 21 «Сертифікація повітряних суден, пов’язаних з ними виробів, компонентів та обладнання, а також організацій розробника та виробника».
Курс розрахований на навчання авіаційних фахівців, які залучаються до сертифікації цивільної авіаційної техніки та схвалення організацій розробників та виробників авіаційної техніки.
Навчальна програма розроблена з врахуванням вимог Наказу Державної авіаційної служби України від 26.04.2019 № 529. Керівник проекту – доцент кафедри конструкції літальних апаратів Аерокосмічного факультету НАУ, к.т.н. Святослав Юцкевич.
За результатами тестування слухачі отримали сертифікати.