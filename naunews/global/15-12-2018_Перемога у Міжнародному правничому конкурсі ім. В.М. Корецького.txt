Заголовок: Перемога у Міжнародному правничому конкурсі ім. В.М. Корецького
Дата: 15/12/2018
URL: https://nau.edu.ua/ua/news/1/12/peremoga-u-mizhnarodnomu-pravnichomu-konkursi-im-vm-koretskogo.html
==================================================

Команда Юридичного інституту здобула перемогу в Міжнародному правничому конкурсі ім. В.М. Корецького, організованому в рамках Всеукраїнського тижня права.
У ході конкурсу команда НАУ готувала проект звернення до Європейського суду з прав людини на відповідному формулярі, викладала зауваження Уряду щодо прийнятності конкретної справи, а також виступала у відтвореному Європейському Суді з прав людини. Успішно виборовши місце у фіналі, студенти змагалися за перемогу з командою Київського політехнічного інституту імені І. Сікорського та посіли перше місце.
Вітаємо команду Юридичного інституту: студентів Вероніку Момотюк, Ірину Пущик, Яну Матвійчук та викладачів кафедри конституційного і адміністративного права Олександра Радзівілла й Марину Дей з перемогою та бажаємо подальших успіхів!