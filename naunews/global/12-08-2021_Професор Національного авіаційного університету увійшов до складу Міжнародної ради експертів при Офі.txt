Заголовок: Професор Національного авіаційного університету увійшов до складу Міжнародної ради експертів при Офісі Генерального прокурора України
Дата: 12/08/2021
URL: https://nau.edu.ua/ua/news/2021/8/profesor-natsionalnogo-aviatsiynogo-universitetu-uviyshov-do-skladu-mizhnarodnoi-radi-ekspertiv-pri-ofisi-generalnogo-prokurora-ukraini.html
==================================================

Професор кафедри міжнародного права та порівняльного правознавства Факультету міжнародних відносин (ФМВ) Тимур Короткий став одним з експертів Міжнародної ради експертів з питань злочинів, учинених в умовах збройного конфлікту (далі – Рада), створеної при Офісі Генерального прокурора України.
Основною метою Ради є залучення іноземних і міжнародних фахівців, національних експертів з міжнародного гуманітарного та міжнародного кримінального права, а також представників неурядових правозахисних організацій задля вивчення досвіду розслідування воєнних злочинів і злочинів проти людяності та розробки національних стандартів у цій галузі.
Участь представника університету в Раді є свідченням безперечного визнання авторитету наукової школи НАУ в цілому та високого рівня компетенції науково-педагогічного складу ФМВ НАУ.