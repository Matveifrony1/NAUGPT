Заголовок: Старт соціального проекту «З теплом у серці»
Дата: 07/11/2014
URL: https://nau.edu.ua/ua/news/2014/11/start-soczialnogo-proektu-z-teplom-u-serczi.html
==================================================

1 листопада 2014 року стартував соціальний проект «З теплом у серці». Його організаторами виступили активісти студентської ради Інституту аеропортів НАУ та Київського національного університету будівництва та архітектури. Мета проекту – підтримка дітей з дитячих будинків, будинків-інтернатів та  реабілітаційних центрів.
1 листопада група волонтерів відвідала дитячий будинок-інтернат для дітей з психофізичними вадами, який знаходиться в Святошинському районі м. Києва з подарунками – іграшками, теплими речами, канцтоварами, смачненьким. Волонтери допомогли прибрати територію закладу від осіннього листя та впорядкувати її.
Велика подяка всім учасникам заходу.
Проект «З теплом у серці» є постійно діючим, і організатори запрошують всіх бажаючих, студентів і викладачів долучитись до його  реалізації.
Координатор проекту від Національного авіаційного університету Тетяна Шеліган, тел. 098-772-05-46.