Заголовок:Наукова робота Кафедра філологічних та природничих дисциплін
Дата: ----------
URL: https://imco.nau.edu.ua/%d0%bd%d0%b0%d1%83%d0%ba%d0%be%d0%b2%d0%b0-%d1%80%d0%be%d0%b1%d0%be%d1%82%d0%b0/
==================================================
Наукова робота
Держбюджетна науково-дослідна робота
Наукові напрями дослідження

Мовні одиниці української мови в комунікативно-прагматичному аспекті навчання іноземних громадян.
Типологічний опис спеціальної термінології (фізика, хімія, математика, біологія, механіка тощо) української мови.
Функціонально-когнітивна структура наукового тексту.
Лексикографічний опис авіаційної термінології української мови.
Науково-методичні та педагогічні технології в системі вищої професійної підготовки іноземних громадян.
Історія української мови.
Мовна підготовка іноземних громадян.
Викладання інженерно-технічних і природничих дисциплін у межах довузівської підготовки іноземних громадян.
Технологічний напрям підготовки іноземних спеціалістів.
Культурознавчо-антропоцентричний аспект пропедевтичної підготовки іноземних громадян.
Наукові школи

Історична лексикологія української мови.
Мовна підготовка іноземних громадян
Викладання інженерно-технічних і природничих дисциплін в межах довузівської підготовки іноземних громадян.
 

Про науково-дослідну роботу та інноваційну діяльність

Держбюджетна (кафедральна) науково-дослідна робота  № 13-2022/08.00.00 – «Наукові домінанти освітнього дискурсу і формування вторинної мовної особистості».

Термін виконання: 01.09.2022  – 30.06.2026.

Науковий керівник – доктор філологічних наук, професор Межжеріна Ганна Валентинівна.

Відповідальний виконавець – доц., кандидат філологічних наук, доц. Федчук Лілія Іванівна

Виконавці – директор ННІМСО, канд. екон. наук, доц. Шевченко Ольга Роальдівна; зав. кафедри філологічних та природничих дисциплін, канд. техн. наук, ст. наук. співроб. Корчук Олена Юріївна; проф., д-р філол. наук, проф. Межжеріна Ганна Валентинівна; доц., канд. філол. наук, доц. Ковалюк Ольга Костянтинівна; доц., канд. філол. наук, доц. Федчук Лілія Іванівна; доц., доц. Кириченко Наталія Михайлівна; ст. викл., доктор філософії  Михеєва Тамара Олександрівна.

Мета науково-дослідної роботи полягає в тому, щоб виявити наукові домінанти освітнього дискурсу, дослідити синтез інноваційних процесів у галузі філологічних та природничих наук, удосконалити науково-методичні та педагогічні технології і формування вторинної мовної особистості в системі вищої професійної підготовки іноземних громадян. Досягнення поставленої мети передбачає: 1) здійснення лінгвістичних та літературознавчих досліджень у функціонально-когнітивному та прагматичному аспектах; 2) здійснення дослідження теоретичних проблем у галузі природничих наук, пов’язаних зі змістом дисциплін, які викладають на підготовчому відділенні для іноземних громадян; 3) здійснення досліджень у галузі методики викладання гуманітарних і природничих дисциплін іноземним слухачам підготовчого відділення та іноземним студентам освітніх ступенів «Бакалавр» і «Магістр».

Основними результатами третього і четвертого етапів виконання НДР «Наукові домінанти освітнього дискурсу і формування вторинної мовної особистості» (01.09.2023 – 30.06.2024) є:

cистематизація та узагальнення напрацьованого матеріалу;
– доповнення картотеки наукової та науково-методичної літератури з теми НДР;

– опрацювання наукової літератури з питань  термінознавства, термінології, лексикографії, прагматики, когнітивістики, теорії комунікації, функціональної стилістики, методики викладання української мови як іноземної, методики викладання наукового стилю мовлення.

– на основі опрацювання наукової та науково-методичної літератури з теми НДР зібрано інформацію про використання педагогічних інновацій в освітній роботі з іноземними громадянами та створено банк даних про педагогічні ініціативи у формуванні вторинної мовної особистості:

– розроблені тексти (понад 20 текстів переважно загальнонаукової тематики) для аудіювання з дисциплін “Українська мова”, “Українська мова як іноземна” призначені для іноземних слухачів підготовчого відділення та іноземних студентів І–ІІІ курсів усіх спеціальностей. Тексти розроблені з орієнтацією на державний «Стандарт з української мови як іноземної» і Робочі програми з української мови для іноземних слухачів підготовчого відділення та іноземних студентів І–ІІІ курсів. Тексти монологічного та діалогічного характеру для аудіювання мають різний рівень складності, сприяють досягненню рівнів А2, В1, В2 володіння мовою, можуть бути використані з навчальною метою (для роботи в аудиторії під керівництвом викладача та для самостійної роботи студентів), а також для здійснення контролю за знаннями. Робота над текстами для аудіювання оптимізує сприйняття іноземними студентами текстів лекцій зі спеціальності, сприяє формуванню комунікативних компетентностей у навчально-професійній, соціально-культурній, науковій сферах у процесі становлення мовної особистості майбутнього фахівця. Розробка впроваджена в навчальний процес.

Результати досліджень оприлюднені в наукових та науково-методичних публікаціях. Здійснено апробацію науково-дослідної діяльності під час участі у міжнародних і всеукраїнських науково-практичних конференціях і семінарах.

Участь у конференціях, семінарах, виставках
ХVІІІ Міжнародна науково-практична конференція

«Світові виміри освітніх тенденцій: когнітивістика, культурологія, аксіологія і мовна підготовка іноземних громадян»

22 квітня 2025 року в Навчально-науковому інституті міжнародного співробітництва та освіти (ННІМСО) Державного університету «Київський авіаційний інститут» відбулася ХVІІІ Міжнародна науково-практична конференція «Світові виміри освітніх тенденцій: когнітивістика, культурологія, аксіологія і мовна підготовка іноземних громадян». Проблематика конференції охоплювала широкий спектр наукових і науково-методичних питань: сучасне та історичне мовознавство; сучасне та історичне літературознавство; літературний процес та інтерпретація художнього тексту; галузеве термінознавство, термінологія природничих і гуманітарних наук; сучасні стратегії мовної підготовки іноземних студентів; пропедевтичний курс: дидактичні основи викладання природничих дисциплін у довузівській підготовці іноземних слухачів; аксіологічний потенціал мовних одиниць і формування картини світу вторинної мовної особистості; синтаксичні домінанти наукового тексту у функціонально-когнітивному та комунікативно-прагматичному аспектах.

Конференція проходила в онлайн-режимі на платформі Google Meet. Її організатором виступила кафедра філологічних та природничих дисциплін (завідувач кафедри — Корчук Олена Юріївна). Із вітальним словом і побажанням плідної роботи до учасників конференції звернулися проректор з міжнародного співробітництва і освіти Зарубінська Ірина Борисівна, директор ННІМСО Шевченко Ольга Роальдівна.

У роботі конференції взяли участь викладачі та наукові співробітники університетів США, Нідерландів, Туреччини, Міністерства захисту довкілля та природних ресурсів України, провідних закладів вищої освіти України, НАН України. Доповіді та виступи учасників конференції були змістовними, ґрунтовними, викликали жваве обговорення. Більшість виступів супроводжувалася мультимедійними презентаціями, що посилювало увагу та зацікавленість слухачів.

Щиро дякуємо учасникам за високий науковий і науково-методичний рівень доповідей і повідомлень!

ХVІІ Міжнародна науково-практична конференція «СВІТОВІ ВИМІРИ ОСВІТНІХ ТЕНДЕНЦІЙ: КОГНІТИВІСТИКА, КУЛЬТУРОЛОГІЯ, АКСІОЛОГІЯ І мовнА ПідготоВКА іноземних ГРОМАДЯН»

22 квітня 2024 року в Навчально-науковому інституті міжнародного співробітництва та освіти Національного авіаційного університету відбулася ХVІІ Міжнародна науково-практична конференція «Світові виміри освітніх тенденцій: когнітивістика, культурологія, аксіологія і мовна підготовка іноземних громадян». Проблематика конференції охоплювала широкий спектр наукових і науково-методичних питань, зокрема: сучасне та історичне мовознавство; літературний процес та інтерпретація художнього тексту; галузеве термінознавство, термінологія природничих і гуманітарних наук; сучасні стратегії мовної підготовки іноземних студентів; дидактичні основи викладання природничих дисциплін  для іноземних слухачів підготовчих курсів; аксіологічний потенціал мовних одиниць і формування картини світу вторинної мовної особистості; синтаксичні домінанти наукового тексту у функціонально-когнітивному та комунікативно-прагматичному аспектах.

Конференція проходила в онлайн-режимі на платформі Google Meet. Її організатором виступила кафедра філологічних та природничих дисциплін (зав. кафедри – Корчук Олена Юріївна). Із вітальним словом і побажанням плідної роботи до учасників конференції звернулися проректор з міжнародного співробітництва і освіти Зарубінська Ірина Борисівна, директор ННІМСО Шевченко Ольга Роальдівна, заступник директора ННІМСО Ковалюк Ольга Костянтинівна.

У роботі конференції взяли участь викладачі й наукові співробітники провідних навчальних закладів США, Великобританії, Польщі, Туреччини, університетів України (Київського нац. ун-ту імені Тараса Шевченка, Укр. держ. ун-ту імені Михайла Драгоманова, Київського нац. лінгвістичного ун‑ту, Українсько-американського ун-ту Конкордія, Київського нац. ун-ту театру, кіно і телебачення ім. Карпенка-Карого, Держ. ун-ту телекомунікацій, Нац. техн. ун-ту «Харківський політехнічний iнститут» та ін.), НАН України. Зокрема, були представлені доповіді:

«Challenges of Foreign Students of Aviation Engineering Specialties Distance Learning» (О. Р. Шевченко – канд. екон. н., НАУ, Д. О. Бугайко – докт. екон. н., НАУ, І. С. Жарін – пров. фах., НАУ, T. Popkowski – Ph.D., Eng., Associate Professor, Wroclaw, Poland);
«Деколонізація та лінгвoкультурологічні студії» (I. Pustovoit – Doctor of Arts, Professor of Hofstra University, Hempstead, New York, USA);
«Роль і місце навчальних задач у викладанні точних і природничих дисциплін на підготовчому відділенні для іноземних громадян» (О. Ю. Корчук – канд. техн. н., ст. наук. сп., НАУ);
«Текст як одиниця мовлення й продукт комунікації в навчанні іноземних студентів» (Л. А. Субота – докт. пед. н., проф., НТУ «Харківський політехнічний iнститут»);
«Релігійно-філософський модус семантики лексеми славьныи в писемних східнослов’янських пам’ятках ХІ–ХІІІ ст.» (Г. В. Межжеріна – докт. філол. н, проф., НАУ);
«Пісня як джерело натхнення у творчості С. Васильченка» (Ю. А. Могила – канд. філол. н., проф., Київський нац. ун-т театру, кіно і телебачення ім. Карпенка-Карого);
«Українська біоакустична термінологія в орнітологічних дослідженнях» (Є. Д. Яблоновська-Грищенко – канд. біол. н., Київський нац. ун-т імені Тараса Шевченка, Канівський природний заповідник);
«Особливості номінації літальних апаратів у новітній авіаційній термінології» (Л. А. Халіновська – канд. філол. н., НАУ).
Доповіді та виступи учасників конференції були змістовними, ґрунтовними, актуальними. Щиро дякуємо учасникам за активну участь у роботі конференції!

ХVІ Міжнародна науково-практична конференція

«Світові виміри освітніх тенденцій: когнітивістика, культурологія, аксіологія і мовна підготовка

іноземних громадян»

 

20 квітня 2023 року в Навчально-науковому інституті міжнародного співробітництва та освіти Національного авіаційного університету відбулася ХVІ Міжнародна науково-практична конференція «Світові виміри освітніх тенденцій: когнітивістика, культурологія, аксіологія і мовна підготовка іноземних громадян». Проблематика конференції охоплювала широкий спектр наукових і науково–методичних питань, зокрема: сучасне та історичне мовознавство; літературний процес та інтерпретація художнього тексту; термінологія природничих і гуманітарних наук; сучасні стратегії мовної підготовки іноземних студентів; дидактичні основи викладання природничих дисциплін  для іноземних слухачів підготовчих курсів; аксіологічний потенціал мовних одиниць в аспекті мовної підготовки іноземних студентів; синтаксичні домінанти наукового тексту у функціонально-когнітивному та комунікативно-прагматичному аспектах; культурні домінанти і формування картини світу вторинної мовної особистості.

Конференція проходила в онлайн-режимі на платформі Google Meet. Її організатором виступила кафедра філологічних та природничих дисциплін (завідувач кафедри — Корчук Олена Юріївна). Із вітальним словом і побажанням плідної роботи до учасників конференції звернулися проректор з міжнародного співробітництва і освіти Зарубінська Ірина Борисівна, директор ННІМСО Шевченко Ольга Роальдівна; заступник директора ННІМСО Ковалюк Ольга Костянтинівна.

У роботі конференції взяли участь викладачі й наукові співробітники провідних навчальних закладів США, Польщі, університетів України, НАН України. Доповіді та виступи учасників конференції були змістовними, ґрунтовними, цікавими й викликали жваве обговорення. Більшість виступів супроводжувалася мультимедійними презентаціями, що посилювало увагу та зацікавленість слухачів.

Щиро дякуємо всім учасникам за активну участь у роботі конференції!

Конференція слухачів підготовчого відділення Навчально-наукового інституту міжнародного співробітництва та освіти

«КИМ ПИШАЄТЬСЯ МОЯ КРАЇНА»

25 травня 2022 року відбулася конференція слухачів підготовчого відділення «Ким пишається моя країна».

Мета конференції – залучення слухачів до обговорення актуальних культурно-просвітницьких проблем сучасності, обмін результатами досліджень, а також практичним досвідом вивчення української мови на підготовчому відділенні Навчально-наукового інституту міжнародного співробітництва та освіти Національного авіаційного університету.

У даному заході взяли участь іноземні слухачі підготовчого відділення, викладачі кафедри філологічних та природничих дисциплін, адміністрація ННІМСО. Із вітальним словом до присутніх звернулися організатори конференції:

– доктор пед. наук, професор, проректор з міжнародного співробітництва і освіти НАУ Зарубінська Ірина Борисівна;

– канд. екон. наук, директор ННІМСО НАУ Шевченко Ольга Роальдівна;

– канд. техн. наук, с.н.с., завідувач кафедри філологічних та природничих дисциплін ННІМСО НАУ Корчук Олена Юріївна.

Виступи слухачів з Еквадору, Ірану, Йорданії, Китаю, Лівану, Лівії, Марокко, Монголії були змістовними, цікавими і супроводжувались сучасними презентаціями.  У доповідях майбутні студенти українських вишів розповідали про славетних представників різних професії своїх країн і мріяли про власні досягнення.

Дякуємо всім учасникам і гостям за активну участь і плідну співпрацю.



Науково-практична студентська онлайн-конференція «НАУ єднає світ»

Кафедра філологічних та природничих дисциплін Навчально-наукового інституту міжнародного співробітництва та освіти (ННІМСО) Національного авіаційного університету провела Науково-практичну онлайн-конференцію для іноземних студентів «НАУ єднає світ».

З вітальним словом до присутніх учасників та гостей конференції звернулися організатори та члени програмного комітету:

– проректор з міжнародного співробітництва і освіти НАУ Ірина Зарубінська;

– директор ННІМСО НАУ Ольга Шевченко.

Ідея проведення щорічної Науково-практичної студентської конференції – показати результат  навчання і практичного володіння іноземними студентами українською мовою для вільного спілкування не тільки в соціально-культурному й соціально-побутовому середовищах, а й у сфері навчально-наукової роботи з метою якісного засвоєння основного курсу професійної підготовки.

Доповіді і презентації учасників онлайн-конференції були цікавими й змістовними. Студенти-іноземці показали високий рівень володіння українською мовою. У своїх виступах іноземні студенти розглянули деякі проблеми і перспективи розвитку авіаційних перевезень та технологій, питання пасажирських та вантажних перевезень своїх країн, моделювання транспортних систем та процесів, можливості інтелектуальних транспортних систем тощо.

Дякуємо всім учасникам онлайн-конференції за активну участь і плідну співпрацю. 

 
 
В НАУ відбулася ХV Міжнародна науково-практична конференція «Світові виміри освітніх тенденцій: когнітивістика, культурологія, аксіологія і мовна підготовка іноземних громадян»
Кафедра філологічних та природничих дисциплін Навчально-наукового інституту міжнародного співробітництва та освіти (ННІМСО) Національного авіаційного університету організувала та провела ХV Міжнародну науково-практичну конференцію «Світові виміри освітніх тенденцій: когнітивістика, культурологія, аксіологія і мовна підготовка іноземних громадян».

 
 Проблематика конференції охопила широкий спектр наукових і науково-методичних питань, серед яких:
 – мовознавство й літературознавство в аксіологічному вимірі;
 – новітні стратегії й технології мовної підготовки іноземних студентів;
 – дидактичні основи викладання природничих дисциплін у довузівській підготовці іноземних слухачів;
 – структурні одиниці наукового стилю тощо.



Міжнародна наукова конференція:

X InternationalScientificand Practical Conference «Topical Issues of the Development of Modern Science», Sofia, 4–6 June, 2020 (Межжеріна Г.В., Ковалюк О.К.)
 «Scincewithoutboundaries development in 21st century – 2020»,  м. Будапешт, 30 серпня 2020 року (Бурко О.В.)
V Міжнародна науково-методична конференція «Актуальні питання організації навчання іноземних студентів в Україні», Тернопіль, 14–16 жовтня 2020 р. (Корчук О.Ю.)
ІV (VІІІ) Міжнародна науково-практична конференція «Теорія і технологія іншомовної освіти», Київ, НПУ імені М.П.Драгоманова, 30 жовтня 2020 р. (Межжеріна Г.В.)
V Міжнародна науково-практична інтернет-конференція «Проблеми лінгвістичної семантики», м. Рівне, РДГУ, 20 листопада 2020 року (Федчук Л.І.)
Міжнародна наукова конференція «Мова, культура та переклад у ХХ – ХХІ ст. (до 130-річчя з дня народження проф. Миколи Зерова)», Київ, Інститут мовознавства імені О.О. Потебні, 26–27 листопада 2020 року (Бурко О.В.)
7. ХVІІІ Міжнародні педагогічно-мистецькі читання пам’яті професора О.П. Рудницької «Неперервна педагогічна освіта в Україні і зарубіжжі: досвід, інновації, тенденції», Київ, Національна академія педагогічних наук, 1 грудня 2020 р. (Лесик Г.В.)
8. ХIV Міжнародна науково-практична конференція «Світові виміри освітніх тенденцій: науково-методичні проблеми мовної підготовки іноземних громадян», Київ, НАУ, 23 квітня 2021 року (Андріяшик О.Р., Бурко О.В., Волкотруб Г.Й., Довгодько Т.І., Кириченко Н.М., Ковалюк О.К., Корчук О.Ю., Косяк В.І., Лесик Г.В., Межжеріна Г.В., Мишакова Т.М., Новікова О.О., Пазюра Л.В., Стовпник Н.М., Удод Н.Л., Шрайф В.А., Федчук Л.І.)
9. Міжнародна науково-практична конференція «Сучасна філологія: тенденції та пріоритети розвитку», Одеса, Південноукраїнська організація «Центр філологічних досліджень», 22–23 травня 2020 року (Андріяшик О. Р.)
V Міжнародна науково-практична конференція «Інновації у вищій школі: проблеми та перспективи в освіті і науці», Кременець, 27–28 травня 2021 р. (Лесик Г.В.)
11. III Міжнародна науково-практична конференція «Results of modern scientific research and development», Мадрид, Іспанія, 29–31 травня 2021 р. (Лесик Г.В.)
 
Всеукраїнські наукові конференції
12. II Всеукраїнська науково-практична конференція з міжнародною участю «Філологічні горизонти: науковий, лінгводидактичний, філософський, соціальний, національно-патріотичний вектори», Вінниця, «Вінницький гуманітарно-педагогічний коледж», 21 жовтня 2020 р. (Андріяшик О. Р., Волкотруб Г.Й., Ковалюк О.К., Стовпник Н.М., Удод Н.Л., Федчук Л.І.)
13. Всеукраїнський науково-практичний семінар «Допрофільна підготовка учнів у сучасній гімназії: Стан, проблеми, перспективи» (Колчанова А.В.)
14. VІIВсеукраїнська наукова онлайн-конференція з міжнародною участю з серії «ХХ століття: від модерності до традиції», м. Вінниця, Вінницький Державний педагогічний  університет імені Михайла Коцюбинського, 29 жовтня 2020 року (Бурко О.В.)
Всеукраїнська науково-практична  конференція, м. Черкаси, Черкаський національний  університет ім. Б. Хмельницького,  14 січня 2021 р. (Бурко О.В.)
16. ІІ Всеукраїнська науково-практична конференція, м. Черкаси, Черкаський національний університет ім. Б. Хмельницького, 31 травня 2021 р. (Бурко О.В.)
 
 
Кафедральний науково-методичний семінар
Засідання науково-методичного семінару кафедри філологічних та природничих дисциплін ЦМО ІМСО НАУ проводилися один раз на місяць. На них були заслухані й обговорені такі доповіді:

– вересень 2020 р.: доповідь Корчук О.Ю. на тему «Аналіз законодавства про дистанційну освіту в Україні. Дистанційне навчання студентів-іноземців у виші: можливості, недоліки, проблеми навчання нерідної мови» та доповідь  Волкотруб Г. Й. на тему – «Рекомендації Міністерства освіти щодо моделей та змісту навчання в умовах карантину»;

– жовтень 2020 р.: доповідь Довгодько Т.І на тему «Впровадження онлайн-курсів у систему освіти» та доповідь Новікової О.О. на тему «Платформи та сервіси дистанційного навчання (Google Classroom, Edmodo, Canvа, Classtime, Viber та ін.)»;

– листопад 2020 р.: доповідь Пазюри Л.В. на тему «Увага як особлива форма психічної діяльності людини. Роль уваги в засвоєнні студентами навчального матеріалу» та доповідь Лесик Г.В. на тему «Шляхи підвищення уваги студентів як засіб оптимізації навчальної діяльності»;

– грудень 2020 р.: доповідь Ковалюк О.К «Відеоуроки в системі дистанційного навчання» та доповідь Андріяшик О.Р на тему «Психолого-педагогічні аспекти взаємодії викладача й студентів у навчальній діяльності. Інструменти взаємодії зі студентами в дистанційному навчанні»;

– січень 2021 р.: доповідь Косяк В.І на тему «Розміщення матеріалів в електронному репозитарії НАУ» та доповідь Удод Н.Л. «Викладання дисципліни «Країнознавство» на підготовчому відділенні (мета і зміст курсу, навчально-методичне забезпечення, методи й форми навчання)»;

– лютий 2021р.: доповідь Бурко О.В. на тему «Формування лінгвокультурної компетентності інокомунікантів на основі занурення в соціокультурний простір носіїв мови» та доповідь Стовпник Н.М. на тему «Позааудиторні види роботи як елемент навчання студентів філологічних і природничих дисциплін»;

– березень 2021 р.: доповідь Корчук О.Ю. та Косяк В.І. на тему «Створення НПП НАУ наукового профілю у системах Google Scholar, ORCID, Researcher ID/Publons»;

– квітень 2021 р.: доповідь Федчук Л.І. «Розвиток усного діалогічного мовлення на різних етапах навчання української мови як іноземної» та доповідь Волкотруб Г. Й. на тему «Акцентуаційні норми сучасної української літературної мови»;

– травень 2021 р.: доповідь Колчанової А. В. на тему «Репрезентативні системи. Ефективний шлях до навчання» та доповідь Волкотруб Г.Й на тему «Проєкт роботи семінару в 2021-2022 навчальному році».

Науково-методичний семінар кафедри філологічних та природничих дисциплін [
Науково-методичний семінар кафедри

Майданчик для обговорення професійних проблем
На кафедрі філологічних та природничих дисциплін ННІМСО працює постійно діючий  науково-методичний семінар. Його метою є підвищення якості освітнього процесу, посилення теоретичної і практичної педагогічної підготовки викладачів та зростання рівня їхньої психолого-педагогічної майстерності.

Доповідачі обирають теми, які відповідають їхнім професійним зацікавленням. Середи них – питання філології, природничих дисциплін, педагогіки, методики, психології тощо. Ґрунтовні доповіді, зазвичай супроводжувані яскравими презентаціями, стають поштовхом до жвавих обговорень. У виступах викладачі висвітлюють актуальні проблеми навчального процесу, діляться своїми творчими здобутками, яких на кафедрі чимало, обговорюють створені програми й посібники.

Упродовж 2024/2025 навчального року  на засіданнях науково-методичного семінару було обговорено такі питання:

Вересень 2024

Дистанційне навчання іноземних студентів української мови: проблеми та шляхи їх вирішення.

Жовтень 2024

Дистанційне навчання у системі підготовки іноземних слухачів підготовчого відділення в Україні.

Листопад 2024

Особливості організації самостійної роботи іноземних студентів в умовах дистанційного навчання.

Грудень 2024

Формування Soft Skills у майбутніх практичних психологів в процесі вивчення дисципліни «Математичні методи в психології»

Лютий 2025

Фахова авіаційна термінологія і технічна лексика як складова дистанційного навчання студентів-іноземців НАУ.

Березень 2025

Роль віртуальних екскурсій у вивченні іноземними слухачами підготовчого відділення навчальної дисципліни «Країнознавство» в онлайн-режимі.

Квітень 2025

Використання модельованих текстів у навчанні української мови як іноземної.

Травень 2025

Роль мультимедійних технологій у викладанні природничих дисциплін  іноземним слухачам підготовчого відділення.


Програма
Збірник
22 квітня 2024
ХVІІ Міжнародна науково-практична конференця
«Світові виміри освітніх тенденцій: когнітивістика, культурологія, аксіологія і мовна підготовка іноземних громадян»
Робоча мова конференції:                 Форма участі:


Програма
Збірник
20 квітня 2023
XVI Міжнародна науково-практична конференція
«Світові виміри освітніх тенденцій: когнітивістика, культурологія, аксіологія і мовна підготовка іноземних громадян»
Робоча мова конференції:                 Форма участі:


 21 квітня 2022
XV Міжнародна науково-практична конференція СВІТОВІ ВИМІРИ ОСВІТНІХ ТЕНДЕНЦІЙ: КОГНІТИВІСТИКА, КУЛЬТУРОЛОГІЯ, АКСІОЛОГІЯ І МОВНА ПІДГОТОВКА ІНОЗЕМНИХ ГРОМАДЯН 21 квітня 2022 року
Робоча мова конференції: Форма участі: 


 27 квітня 2021
Конференції слухачів підготовчого відділення 
«Ким пишається моя країна»
Робоча мова конференції: Форма участі: 


23 квітня 2021
XIV Міжнародна науково-практична конференція
«Світові виміри освітніх тенденцій: науково-методичні проблеми мовної підготовки іноземних громадян»
Робоча мова конференції:Форма участі:


21 квітня 2021
Науково-практична студентська конференція
«Ми не забудемо повік наш рідний дім з ім’ям крилатим НАУ!»
Робоча мова конференції:    Форма участі: 

