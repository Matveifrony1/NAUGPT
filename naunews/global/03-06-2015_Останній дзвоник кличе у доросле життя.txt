Заголовок: Останній дзвоник кличе у доросле життя
Дата: 03/06/2015
URL: https://nau.edu.ua/ua/news/2015/6/ostannij-dzvonik-kliche-u-dorosle-zhittya.html
==================================================

29 травня у загальноосвітніх навчальних закладах держави пролунали останні дзвоники, які сповістили випускникам про те, що закінчилися шкільні роки і розпочалося нове, самостійне життя.
Професорсько-викладацький склад університету щороку традиційно бере участь у заходах із святкування останнього дзвоника. У 2015 році ця прекрасна традиція продовжилася, і тисячі випускників загальноосвітніх навчальних закладів  почули  теплі слова вітання ректора Національного авіаційного університету, заслуженого діяча науки і техніки, лауреата Державної премії України, доктора технічних наук, професора Миколи Кулика.
Інститутом доуніверситетської підготовки було організовано розсилку вітань на електронні адреси понад 4000 ЗНЗ України. У м. Києві та в деяких регіонах України спільно із співробітниками ІДП (15 ЗНЗ) в гості до випускників понад 100 ЗНЗ завітали представники Інституту аеронавігації (30 ЗНЗ), Гуманітарного інституту (6 ЗНЗ),  Юридичного інституту (6 ЗНЗ), Інститут інформаційно-діагностичних систем (7 ЗНЗ), Інститут економіки та менеджменту (6 ЗНЗ), Інститут міжнародних відносин (6 ЗНЗ), Інститут аеропортів (7 ЗНЗ), Інститут комп’ютерних інформаційних технологій (8 ЗНЗ) та Інститут екологічної безпеки (6 ЗНЗ).
Тож бажаємо випускникам ЗНЗ миру, щастя, здоров’я та успіхів у їхній подальшій життєвій долі, і сподіваємось, що більшість із них поповнить нашу велику, щиру, працьовиту і дружню родину – Національний авіаційний університет.