Заголовок: 31 березня 2021 року на базі Національного авіаційного університету відбувалася зустріч зі стейкхолдерами кафедри авіаційної психології
Дата: 02/04/2021
URL: https://nau.edu.ua/ua/news/2021/4/31-bereznya-2021-roku-na-bazi-natsionalnogo-aviatsiynogo-universitetu-vidbuvalasya-zustrich-zi-steykholderami-kafedri-aviatsiynoi-psihologii.html
==================================================

Захід був присвячений обміну досвідом серед викладачів та аспірантів третього (освітньо-наукового) рівня вищої освіти «Доктор філософії з психології» (PhD).
На захід були запрошені керівники та аспіранти Інституту психології імені Г.С. Костюка, за участі докторів психологічних наук, професора Грись Антоніни Михайлівни, старшого наукового співробітника Литвинчук Лесі Михайлівни; Інституту педагогічної освіти і освіти дорослих імені Івана Зязюна НАПН України, в особі доктора психологічних наук, професора Помиткіна Едуарда Олександровича.
У рамках заходу, відкрите заняття для аспірантів з дисципліни «Творчість як засіб авторської життєвої позиції особистості» провела доцент кафедри авіаційної психології, кандидат психологічних наук, доцент Сечейко Олена Віталіївна.
Метою заняття було розглянути основні ідеї глибинній психології К.Г. Юнга про індивідуацію як сенс життєвого шляху людини, розуміння і прийняття усіх проявів власної індивідуальності.
Такі заходи мають підтверджувати відкритість освітньо-наукової системи вищої освіти, заохочувати аспірантів різних закладів до набуття глибинних знань у результаті інтеграції навчання та відкривати нові практичні техніки як для власного самовдосконалення, так і для використання у роботі психолога.