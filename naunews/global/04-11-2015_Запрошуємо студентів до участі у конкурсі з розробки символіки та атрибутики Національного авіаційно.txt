Заголовок: Запрошуємо студентів до участі у конкурсі з розробки символіки та атрибутики Національного авіаційного університету
Дата: 04/11/2015
URL: https://nau.edu.ua/ua/news/2015/10/zaproshuemo-studentiv-do-uchasti-u-konkursi-z-rozrobki-simv.html
==================================================

Для участі у конкурсі «Символіка та атрибутика Національного авіаційного університету» необхідно надати до конкурсної комісії три ескізи стилістики та атрибутики Національного авіаційного університету, кожен на аркуші формату А4 у кольорі, а саме: ескіз емблеми, що містить напис «Національний авіаційний університет»; корпоративні кольори; ескіз прапору університету. Роботи можуть бути виконані в будь-якій техніці.
Критерії відбору кращих дизайнерських рішень: новизна ідеї; повнота розкриття теми конкурсу; оригінальність творчого вирішення.
За результатами проведення конкурсу визначаються переможці: перше місце – одна особа, друге місце – до двох осіб, третє місце – до трьох осіб. Переможці конкурсу будуть нагороджені заохочувальними призами.
Матеріали на участь у конкурсі приймаються до 30.11.2015 у центрі психолого-педагогічної роботи відділу гуманітарного розвитку (к.1.231).
Детально з порядком проведення серед студентів університету конкурсу можна ознайомитися у Положенні про конкурс.
Наказ від 02.10.2015 № 271/од «Про проведення конкурсу серед студентів щодо розробки символіки та атрибутики Національного авіаційного університету»
Наказ від 08.10.2015 № 284/од «Про затвердження та введення в дію Положення про конкурс «Символіка та атрибутика Національного авіаційного університету »