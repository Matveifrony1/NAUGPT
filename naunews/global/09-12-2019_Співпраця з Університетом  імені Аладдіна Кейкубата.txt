Заголовок: Співпраця з Університетом  імені Аладдіна Кейкубата
Дата: 09/12/2019
URL: https://nau.edu.ua/ua/news/2019/12/spivpratsya-z-universitetom-imeni-aladdina-keykubata.html
==================================================

Ректор Університету  імені Аладдіна Кейкубата (Аланія, Туреччина) Екрем Калан  та директор Київського інституту Юнуса Емре  Ендер Коркмар на запрошення декана Факультету міжнародних відносин Юрія Волошина завітали до університету.
Ректор Володимир Ісаєнко презентуючи університет, зазначив: «Ми тісно співпрацюємо з Туреччиною і на сьогодні в НАУ реалізуються понад 10 проектів з турецькими  університетами.  У нас є розуміння, які цілі ми можемо вирішувати разом, використовуючи науковий потенціал та нашу матеріально-технічну базу».
Екрем Калан зауважив, що в Університеті  імені Аладдіна Кейкубата одним із нових факультетів є саме авіаційний, «ми хотіли б завдяки вашій підтримці і досвіду розвинути цей факультет. Адже в Аланії досить  молодий аеропорт, це стимулює нас розвивати авіаційну промисловість. Зважаючи на ваші технічні можливості ми б хотіли співпрацювати та посилити відносин між нашими університетами».
Сторони  обговорили можливі напрямки співпраці, зокрема, обмін студентами та викладачами, умови стажувань та практик, організацію та проведення спільних міжнародних наукових та науково-практичних заходів, розробку спільних проектів та ін. Також турецькі гості взяли участь у засіданні Вченої ради Факультету міжнародних відносин.
За результатами зустрічі підписано Угоду про співпрацю, що передбачає кредитну мобільність, включаючи навчання в університетах за обміном та стажування, участь в інноваційних проектах та обмін кращими практиками. Також підписано угоду в рамках програми академічної мобільності «MEVLANA», що передбачає обмін студентами та викладачами між Університетом  імені Аладдіна Кейкубата та НАУ.