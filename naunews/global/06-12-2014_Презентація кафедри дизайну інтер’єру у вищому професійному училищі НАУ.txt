Заголовок: Презентація кафедри дизайну інтер’єру у вищому професійному училищі НАУ
Дата: 06/12/2014
URL: https://nau.edu.ua/ua/news/2014/12/prezentacziya-kafedri-dizajnu-inter’eru-u-vishhomu-profesijnomu-uchilishhi-nau.html
==================================================

27 листопада 2014 року у вищому професійному училищі НАУ відбулася презентація кафедри дизайну інтер’єру Інституту аеропортів з метою залучення випускників училища до вступу в університет.
Її провела старший викладач кафедри дизайну інтер’єрів Олена Сідорова. Випускники училища ознайомили з особливостями спеціальності «дизайнер», з умовами вступу до Інституту аеропортів та проведення творчого конкурсу, з конкурсними та дипломними роботами студентів-дизайнерів, з кращими роботами студентів першого та другого курсів з дисциплін «Основи об’ємного моделювання» та «Композиція», а також з досягненнями та перемогами магістрів, спеціалістів та випускників дизайнерів.
Найбільше учням сподобались авторські іграшки, колажі, макети авторських меблів, традиційні для українського народного мистецтва, вишиті та прикрашені яскравими декоративними аплікаціями сумки-торби.
Із випускниками та з керівництвом училища встановлені дружні творчі зв’язки.