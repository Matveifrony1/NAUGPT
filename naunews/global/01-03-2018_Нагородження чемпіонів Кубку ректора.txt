Заголовок: Нагородження чемпіонів Кубку ректора
Дата: 01/03/2018
URL: https://nau.edu.ua/ua/news/1/2/nagorodzhennya-chempioniv-kubku-rektora.html
==================================================

28 лютого 2018 року відбулася церемонія нагородження спортивних змагань у рамках Кубку ректора, які проводяться в Національному авіаційному університеті уже другий рік поспіль. У комплексі з універсіадою вони заповнюють спортивний сезон НАУ.
Цьогоріч за право бути першими боролися студенти, викладачі та співробітники НАУ. Змагання відбувалися у наступних видах спорту:
-          Шахи (студенти);
-          Дзюдо (відкритий формат – співробітники та випускники);
-          Настільний теніс (студенти та співробітники);
-          Баскетбол/ стрітбол (студенти).
За результатами боротьби, призові місця розподілилися наступним чином. У шаховому турнірі уже втретє поспіль з великим відривом перемогла команда НН ІКІТ, друге місце посіла команда НН ГМІ, а третє – НН ІАП.
У змаганнях із дзюдо серед чоловіків відзначилися: Андрій Гарбулінський (НН АКІ, вагова категорія 66 кг), Павло Юрчук (НН АКІ, вагова категорія 73 кг), Горхмаз Закієв (випускник НАУ, вагова категорія 81 кг), Семен Плескачев (випускник НАУ, вагова категорія 90 кг) та Андрій Пахомов (випускник НАУ, вагова категорія 100 кг). Серед дівчат першість у ваговій категорії 52 кг виборола Дарина Волощук (ФЕБА), а у абсолютній категорії – Юлія Бекеньова (НН ІКІТ).
У настільному тенісі серед дівчат першість здобула Анна Лукашова (НН ІМВ), друге місце посіла Анастасія Бондар (НН ІІДС), а третє – Марина Бичуля (ФЕБА). Серед хлопців місця розподілилися наступним чином: «золото» отримав Денис Колодій (НН АКІ), «срібло» – Назар Калиновський (НН ІАП), а «бронзу» – Владислав Грабар (НН ІКІТ).
Крім того, активну участь у змаганнях з настільного тенісу взяй співробітники НАУ. За результатами, перше місце здобув начальник Юридичного відділу Сергій Лапутько, друге – начальник відділу організаційної роботи в гуртожитках Студмістечка Олексій Солодкий, а третє – спіробітник інофрмаційно-аналітичного відділу Андрій Доманський.
У змаганнях зі стрітболу перше місце завоювала команда ФЕБА, друге – НН ІКІТ, а третє – НН ІАЕТ.
Вітаємо переможців!