Заголовок: Виконавчий директор EcoCARE Pacific Trust – гість НАУ
Дата: 11/10/2018
URL: https://nau.edu.ua/ua/news/1/10/vikonavchiy-direktor-ecocare-pacific-trust-–-gist-nau.html
==================================================

4 жовтня 2018 року за сприяння колективу Навчально-наукової лабораторії педагогічної майстерності та моніторингу якості вищої освіти НН ГМІ, а також Товариства молодих учених інституту відбулася зустріч-презентація «Сталий розвиток та ЕкоКЕР Україна». Доповідачем був Расселл Тейлор – науковий співробітник MacMillan Brown Centre for Pacific Studies (Нова Зеландія), виконавчий директор та співзасновник EcoCARE Pacific Trust (University of Canterbury, м. Крайстчерч, Нова Зеландія) та співзасновник і член правління EcoCARE Ukraine | ЕкоКЕРУА, доктор філософії в галузі міжнародного розвитку.
У ході презентації молоді вчені мали змогу ознайомитисьіз роботою фонду, який за роки існування реалізував низку інноваційних проектів, що значно покращили рівень життя людей та ефективність функціонування загальноосвітніх шкіл, університетів та медичних закладів королівства Тонга, що в Тихому океані, та стан довкілля.
По завершенню презентації пан Тейлор зустрівся з представниками адміністрації НАУ – проректором з навчальної роботи А. Г. Гудманяном, директором ННГМІС М. Ягодзінським, заступниками директора ННГМІ Алпатовою О. В., Кокарєвою А. М., Івановою Ж. Є., а також завідувачем кафедри англійської філології і перекладу Сидоренком С. І. У ході зустрічі були обговорені перспективи співпраці з центром EcoCARE Pacific Trust, окреслені шляхи координації зусиль у виробленні стратегій академічної мобільності та співучасті в актуальних наукових і освітніх проектах.