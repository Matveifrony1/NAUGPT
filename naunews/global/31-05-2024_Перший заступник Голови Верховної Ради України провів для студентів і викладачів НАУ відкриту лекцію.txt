Заголовок: Перший заступник Голови Верховної Ради України провів для студентів і викладачів НАУ відкриту лекцію
Дата: 31/05/2024
URL: https://nau.edu.ua/ua/news/2024/5/pershiy-zastupnik-golovi-verhovnoi-radi-ukraini-proviv-dlya-studentiv-i-vikladachiv-nau-vidkritu-lektsiyu.html
==================================================

Перший заступник Голови Верховної Ради України
Олександр Корнієнко
провів для студентів і викладачів Національного авіаційного університету
відкриту лекцію «Вступ України в ЄС»
.
В.о. ректора
Ксенія Семенова представила гостя
спільноті університету та зазначила, що проведення такого заходу є важливим для розуміння інтеграційних процесів студентством.
Олександр Корнієнко розповів які реформи має втілити Україна для вступу в Європейський Союз
, що може зробити суспільство для адаптації й прискорення євроінтеграції, та що Європа зможе запропонувати молоді.
Ці питання демонструють
необхідність комунікації про євроінтеграцію
та обговорення таких тем з українцями:
які можливості відкриваються для всіх і в яких сферах;
що зміниться для громадян України — права та обов’язки;
скільки часу потрібно для вступу та імплементації законодавства;
що Україна може дати Європі.
Перший віце-спікер зауважив
, що Україна зараз переживає дуже драматичні часи, але водночас дуже обнадійливі. Україна є країною-кандидатом на вступ в ЄС та зараз знаходиться на етапі реального відкриття і проведення цих перемовин.
«Важливо усвідомлювати, що вступає вся країна — кожне місто, кожна громада, кожне село та кожен українець.  Ми всі зробили свій вибір й зараз настільки близько до ЄС, як ніколи раніше. І продовжуємо інтенсивно працювати задля статусу повноцінних членів», —
наголосив лектор.
Перший заступник Голови Верховної Ради України
відповів на численні питання студентів
та залишив на згадку
запис у книзі Почесних гостей Національного авіаційного університету.