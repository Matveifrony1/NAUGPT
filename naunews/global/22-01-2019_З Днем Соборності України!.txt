Заголовок: З Днем Соборності України!
Дата: 22/01/2019
URL: https://nau.edu.ua/ua/news/2019/01/z-dnem-sobornosti-ukraini.html
==================================================

22 січня минає сто років відтоді, як Софіївський  майдан у Києві  почув урочисті слова Універсалу, що вмістили у себе одвічне прагнення українців: «ОДНИНІ ВОЄДИНО ЗЛИВАЮТЬСЯ СТОЛІТТЯМ ОДІРВАНІ ОДНА ВІД ОДНОЇ ЧАСТИНИ ЄДИНОЇ УКРАЇНИ – ЗАХІДНО-УКРАЇНСЬКА НАРОДНЯ РЕСПУБЛІКА  (ГАЛИЧИНА, БУКОВИНА, І УГОРСЬКА УКРАЇНА) І НАДДНІПРЯНСЬКА ВЕЛИКА УКРАЇНА".
З цього дня ідея соборності українських земель набула державного статусу. І хоча соборність України не вдалося відстояти, Акт Злуки залишився тією подією, яка стала символом неподільності українських земель, єдності української нації, предтечею сучасної соборної суверенної  держави.
Саме Дух соборності, переданий через покоління, спонукав українців 22 січня 1990 утворити між Києвом і Львовом живий ланцюг єднання – «Українську хвилю», що провістила проголошення Акту Незалежності України.
Саме в цей день, 22 січня,  під час Революції Гідності віддали свої життя за свободу нашої держави перші Герої Небесної сотні – Сергій Нігоян, Михайло Жизневський, Юрій Вербицький.
Головний урок Дня Злуки, урок Майдану – усвідомлення того, що наша сила – у єдності. Сьогодні, як і тоді, Україна бореться за своє право бути незалежною, відбиває ворожі атаки, жертвуючи життями своїх кращих синів і доньок. У нас немає права на поразку!
Прийміть мої вітання з Днем соборності України. Нехай зміцниться наша віра у перемогу, у єдність українського народу, у його світле майбутнє! Миру і злагоди вам і вашим родинам.
Щиро,
Володимир Ісаєнко
Відео привітання