Заголовок: Роботу Університету розблоковано, приміщення звільнено від озброєних молодиків
Дата: 27/10/2020
URL: https://nau.edu.ua/ua/news/2020/zhovten/robotu-universitetu-rozblokovano.html
==================================================

25 жовтня фізичний доступ до головного адміністративного корпусу Національного авіаційного університету намагалися заблокувати 50 озброєних молодиків, одягнених у балаклави.
Невідомі несанкціоновано потрапили до приміщень НАУ та діяли за дорученням колишнього ректора університету Володимира Ісаєнка,  якого було звільнено із займаної посади наказом МОН від 7 жовтня 2020 року.
Безпосередніми організаторами спроб озброєного захоплення університету були: начальник охорони Ісаєнка – Юрій Поліщук, два особистих охоронці звільненого В. Ісаєнка – Максим Стусь і Юрій Пшеничний, а також особистий водій колишнього ректора  В. Ісаєнка - Кирило Моргун. Безпосередню участь у незаконних спробах блокування роботи Університету взяв також колишній т.в.о. ректора НАУ Артур Гудманян.
Останній, відмовлявся  визнавати факт звільнення  В. Ісаєнка та намагався застосувати до нового очільника університету  - Римвідаса Вілімовича Хращевського - фізичну силу за підтримки найнятих 50 молодиків.
Невідомі у балаклавах мали при собі зброю і газові балончики. Керуючись вказівками начальника охорони Ісаєнка, охоронців та водія Ісаєнка, вони не лише кілька днів поспіль блокували доступ співробітників НАУ до головного корпусу університету, але й погрожували їм за спроби зафільмувати їх перебування і поведінку в Університеті.
Станом на сьогодні, 27 жовтня, конфлікт врегульовано завдяки зусиллям полку особового призначення №1 МВС України. Поліція арештувала усіх учасників озброєного нападу на Університет, у тому числі – їх організаторів: водія та двох особистих охоронців Ісаєнка.
Відкрито кримінальне провадження за статтею 356 – самоуправство. На даний час зловмисники знаходяться у Солом'янському районному управлінні міліції, чекають на допити та обрання мір запобіжного заходу.
Адміністрація Національного авіаційного університету висловлює подяку співробітникам правоохоронних органів, зокрема, керівництву  Солом‘янського управління поліції Головного управління Національної поліції у м. Києві за захист Університету від неправомірних дій зловмисників, а також керівництву МОНУ за оперативне втручання у конфлікт та сприяння швидкому врегулюванню ситуації.
Зокрема, заступник Міністра освіти і науки України  Ігор Гарбарук оперативно прибув до Університету спільно з колегами та організував нараду щодо подальшого забезпечення функціювання Університету в штатному режимі за участі в.о. ректора НАУ Рімвідаса Хращевського.
Національний авіаційний університет працює у штатному режимі. Оцінку діям зловмисників нададуть правоохоронні органи.
Тег video не підтримується вашим браузером.
Завантажте відео
.
Посилання на відео