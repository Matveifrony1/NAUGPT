Заголовок: Викладачі Юридичного факультету НАУ пройшли тренінг для тренерів платформи HELP Ради Європи (ToTs)
Дата: 08/09/2023
URL: https://nau.edu.ua/ua/news/2023/9/vikladachi-yuridichnogo-fakultetu-nau-proyshli-trening-dlya-treneriv-platformi-help-radi-evropi-(tots).html
==================================================

4-5 вересня 2023 року доцентки Юридичного факультету НАУ кафедри цивільного права і процесу Валерія Філінович та кафедри теорії та історії держави й права Вероніка Олещенко пройшли тренінг для тренерів платформи HELP Ради Європи (ToTs).
Метою ToTs є підготовка учасників до виконання ролі тренерів HELP для адвокатської спільноти та інших професіоналів у галузі права, а також набуття навичок для успішного навчання на онлайн-курсах HELP.
Програма Ради Європи з освіти в галузі прав людини для юристів HELP спрямована на впровадження європейських стандартів прав людини в країнах Європи та зосереджена на Європейській конвенції з прав людини.
Провідною спікеркою заходу виступила тьюторка HELP Алла Федорова.
У ході навчання учасники ознайомились із програмою HELP та її надважливою місією, отримали розуміння ролі тьюторів HELP, опанували основи розробки матеріалів національної адаптації курсу.
Учасники, які взяли участь у дводенному тренінгу та успішно виконали підсумкове завдання, застосовуючи набуті ними навички із методології HELP та використовуючи відповідну платформу електронного навчання, отримають сертифікати та стануть тренерами програми HELP. Це дозволить викладачам факультету використовувати ресурси та платформу програми для викладання наявних курсів, розробити власні навчальні курси для їх імплементації в освітній процес Юридичного факультету Національного авіаційного університету.