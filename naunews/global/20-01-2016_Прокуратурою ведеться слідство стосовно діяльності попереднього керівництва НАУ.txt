Заголовок: Прокуратурою ведеться слідство стосовно діяльності попереднього керівництва НАУ
Дата: 20/01/2016
URL: https://nau.edu.ua/ua/news/2016/1/prokuraturoyu-vedetsya-slidstvo-stosovno-diyalnosti-poperednogo-kerivnicztva-nau.html
==================================================

Останнім часом громадськість та колектив НАУ прискіпливо спостерігали за подіями, які явили собою відновлення контролю держави за діяльністю державного ВНЗ і звільнення значної частини попереднього складу ректорату. Наступним кроком держави стала реалізація публічної та принципової позиції щодо розслідування фактів, виявлених в 2015 році за результатами проведеного в НАУ Міністерством освіти і науки України фінансового аудиту та аудиту відповідності. Ця робота, розпочата наприкінці 2015 року, отримала логічне продовження, а саме належну правову оцінку відповідних фактів з боку правоохоронних органів. Група осіб, що в попередні роки займали керівні посади в Національному авіаційному університеті, може бути безпосередньо причетною до фактів, за якими на початку 2016 року органами прокуратури відкрито кримінальне провадження (відповідні відомості містяться в ЄРДР). Йдеться про розтрату бюджетних коштів у особливо великих розмірах і цілу низку інших правопорушень, в тому числі щодо використання державного майна в проектах забудови території НАУ та закупівлю літаків. Наразі триває слідство.