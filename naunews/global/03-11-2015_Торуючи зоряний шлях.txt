Заголовок: Торуючи зоряний шлях
Дата: 03/11/2015
URL: https://nau.edu.ua/ua/news/2015/11/toruyuchi-zoryanij-shlyax.html
==================================================

29 жовтня 2015 року в рамках проведення ІV Всеукраїнської науково-практичної конференції молодих учених і студентів з міжнародною участю «Проблеми розвитку авіації та космонавтики» відбулося засідання круглого столу за тематичним напрямом «Літакобудування та аерокосмічна галузь України в ХХ ст.». Засідання було організоване кафедрою історії та документознавства Навчально-наукового Гуманітарного інституту (завідувач кафедри – професор І. Тюрменко, викладачі кафедри: проф. В. Гребенніков, доц. Л. Божук, доц. О. Юрченко, доц. І. Братусь). У засіданні круглого столу, який проходив у форматі роботи двох підсекцій за темами «Літакобудування України в ХХІ ст.» та «Аерокосмічна галузь України в ХХІ ст.», взяли участь студенти інститутів НАУ. Серед найактивніших учасників – студенти НН ГМІ, НН ІКІТ, НН ІМВ, НН ІАН, НН ІАП, НН ФЛА, НН ФЕП, НН ФМЛ.
Цікаві за тематикою студентські доповіді супроводжувалися презентаціями. Жваве обговорення учасників підсекції «Аерокосмічна галузь України в ХХІ ст.» викликали доповіді присвячені проблемам інноваційного розвитку космічної галузі України, міжнародній співпраці України в галузі ракетобудування та у сфері дослідження та використання космічного простору в мирних цілях тощо. Емоційно наповненою була доповідь студентки Анастасії Шевченко (гр. 301, НН ІАП) «Космос очима сучасних митців».
Серед найкращих, за оцінкою як викладачів кафедри, так і студентів-учасників круглого столу, були доповіді «Українські космічні апарати у ХХІ ст.» студентки 105 гр. НН ФЛА Олександри Кононової, «Міжнародна співпраця України в галузі ракетобудування» студентки 221 гр. НН ГМІ Алли Марченко, «Участь України в міжнародному консорціумі «Морський старт» студентки 126 гр. НН ІКІТ та «Основні напрями наукових розробок учених НАУ в ХХІ ст.» студентки 110 гр. НН ФЕП Марії Рудик.
Доповідачі були одностайні у висновку про те, що Україна була, є і буде потужною космічною державою.
Робота круглого столу відображена у відеоролику на youtube: https://youtu.be/Lnnbyk8AmvQ