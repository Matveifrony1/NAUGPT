Заголовок: Настановна конференція учнів-членів МАН України
Дата: 17/10/2019
URL: https://nau.edu.ua/ua/news/2019/10/nastanovna-konferentsiya-uchniv-chleniv-man-ukraini.html
==================================================

В Національному авіаційному університеті відбулася настановна конференція учнів-членів МАН України в межах партнерських зв’язків із Малою академією наук України та її територіальними відділеннями з урахуванням наукових інтересів слухачів.В університет завітали понад 250 учнів Київщини. Конференцію проведено на запит відділу освіти Васильківської районної державної адміністрації, відділу освіту виконавчого комітету Канівської міської ради, закладів середньої освіти Києва і Фастова.
Відкрив пленарне засідання проректор Артур Гудманян, який відзначив важливість залучення обдарованої учнівської молоді до написання науково-дослідницких робіт під керівництвом науковців університету. Він побажав школярам зробити правильний професійний вибір, здивувати світ власними новими досягненнями й відкриттями; віри у власні сили, наполегливості, реалізації планів і задумів, плідної роботи, творчої наснаги та вагомих здобутків у науці.
Директор Інституту інноваційних освітніх технологій (ННІІОТ) Наталія Муранова презентувала програму «Обдарована особистість», що передбачає інноваційний підхід до роботи з учнівською молоддю саме на базі НАУ із використанням його потужного наукового та кадрового потенціалу, матеріально-технічної бази, науково-дослідних лабораторій, обладнання, а також ресурсів Науково-технічної бібліотеки. Вона акцентувала увагу присутніх на реалізації наукових, освітніх та профорієнтаційних проектів університету.
Про складові написання науково-дослідницької роботи учнів-членів Малої академії наук України розповіла у доповіді методист Національного центру «Мала академія наук України» Любов Терехова.
У ході пленарного засідання від відділу освіти Васильківської районної державної адміністрації виступила також методист Валентина Краснікова, яка вручила Подяку НАУ за організацію та проведення настановної конференції.
Програма конференції передбачала роботу 12-и відділень: філософії, суспільствознавства та історії; наук про Землю; фізики та астрономії; технічних наук; математики; економіки; комп’ютерних наук; хімії та біології; екології та аграрних наук; літературознавства, фольклористики та мистецтвознавства; мовознавства.. Науковці ННІІОТ, ФЕБІТ, ФАЕТ, ФККПІ, та ФЕБА підготували і провели для учнів-членів МАН інтелектуальні ігри, майстер-класи, лекції, екскурсії до Музею історії НАУ й навчального ангару.
Юні манівці отримали необхідну інформацію та рекомендації науковців щодо написання та захисту науково-дослідницьких робіт; нові знання з різних галузей науки і техніки.
Проведення таких конференцій стануть чудовою нагодою для юних науковців дізнатися щось нове, цікаве, неординарне; поділитися з іншими своїми ідеями, новаціями, відкриттями та знайти зацікавлених науковців, які допоможуть втілити їх у життя.