Заголовок: Сьогодні відбулася зустріч ректора НАУ Максима Луцького з Надзвичайним та Повноважним Послом ПАР в Україні Андре Йоханнесом Гроеневальд
Дата: 04/10/2021
URL: https://nau.edu.ua/ua/news/2021/10/sogodni-vidbulasya-zustrich-rektora-nau-maksima-lutskogo-z-nadzvichaynim-ta-povnovazhnim-poslom-par-v-ukraini-andre-johannesom-groenevald.html
==================================================

Ректор Національного авіаційного університету Максим Луцький провів робочу зустріч з Послом Південно-Африканської Республіки (ПАР) Андре Йоханнесом Гроеневальд.
Максим Луцький ознайомив гостей з науково-освітнім потенціалом університету та науковими інноваціями. Також, представники посольства відвідали Музей авіації, де ознайомились з історією становлення й розвитку навчального закладу, та навчальний ангар НАУ, арсенал якого використовується для практичної підготовки студентів.
У ході зустрічі обговорювалися питання розширення міжнародної діяльності університету. Зокрема, налагодження співпраці з Дипломатичною академією та Льотною школою Південно-Африканської Республіки.
Крім того, сторони домовились щодо онлайн-лекцій безпосередньо Андре Йоханнеса Гроеневальд для здобувачів вищої освіти Національного авіаційного університету.
Ректор, своєю чергою, висловив впевненість в становленні дружніх відносин між вищими навчальними і авіаційними закладами ПАР та НАУ.