Заголовок: Лекція-тренінг для шкільної молоді «Ні корупції!»
Дата: 26/02/2018
URL: https://nau.edu.ua/ua/news/1/2/lektsiya-trening-dlya-shkilnoi-molodi-ni-koruptsii.html
==================================================

22 лютого 2018 року співробітники
Науково-дослідного Центру антикорупційної діяльності в транспортній та авіакосмічній сфері
Навчально-наукового юридичного інституту НАУ Надія Армаш та Дмитро Беззубов в загальноосвітній середній школі №13 імені Івана Хитриченка м. Києва провели лекцію-тренінг для учнів 9-11 класів на тему «Ні корупції!»
Науковим керівником Центру, доктором юридичних наук Надією Армаш зроблено презентацію основного змісту такого негативного явища, як корупція, у доступній формі пояснено учням алгоритм їх дій в ситуаціях, коли вони стають свідками чи потерпілими від такого правопорушення.
Доктор юридичних наук Дмитро Беззубов у ході своєї доповіді акцентував увагу молоді на важливості вчасного реагування на факти корупції в навчальних закладах та поза їх межами. «Вчасне виявлення корупційних фактів дозволить запобігти поширенню корупції, підвищить рівень довіри до начальних закладів зі сторони учнів та їх батьків, позитивно вплине на стан законності в державі в цілому» - зазначив професор.
Учні загальноосвітньої середньої школи №13імені Івана Хитриченка м. Києва жваво обговорювали висвітлені питання, ставили запитання, моделювали різні ситуації та  разом із науково-педагогічними працівниками вирішували їх.
На завершення зустрічі представники Навчально-наукового юридичного інституту запросили учасників лекції-тренінгу на екскурсію до НН ЮІ НАУ, де в майбутньому у них буде можливість отримати ґрунтовні юридичні знання та фахово підходити до питань антикорупційної діяльності.