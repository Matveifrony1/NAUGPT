Заголовок: Конференція трудового колективу проведена на Факультеті лінгвістики та соціальних комунікацій НАУ
Дата: 04/10/2022
URL: https://nau.edu.ua/ua/news/2022/10/konferentsiya-trudovogo-kolektivu-provedena-na-fakulteti-lingvistiki-ta-sotsialnih-komunikatsiy-nau.html
==================================================

Нещодавно на Факультеті лінгвістики та соціальних комунікацій (ФЛСК) Національного авіаційного університету у режимі онлайн відбулася конференція трудового колективу.
На збори було делеговано 132 представники від усіх структурних підрозділів факультету, а також від Студентської ради та Товариства молодих учених.
Декан ФЛСК НАУ Наталія Ладогубець презентувала звіт по результатах роботи факультету за минулий навчальний рік, розповіла про діяльність приймальної комісії факультету, а також представила перспективне бачення розвитку факультету у 2022-2023 навчальному році.
Декан зазначила, що, попри воєнний стан, переміщення частини випускників усередині країни та евакуацію за кордон, ФЛСК зробив задовільний набір абітурієнтів на освітні ступені «Бакалавр» і «Магістр» та на заочну форму навчання. Наталія Віталіївна подякувала членам приймальної комісії факультету, всім хто працював у фахових та предметних комісіях, забезпечуючи цьогорічний набір здобувачів вищої освіти в непростих умовах російської агресії.
Делегати конференції одноголосно оцінили роботу ФЛСК як «задовільну».
На конференції також:
- обговорили зміни у складі вченої ради ФЛСК у зв’язку із кадровими змінами у складі факультету;
- розглянули питання оновлення списку делегатів від ФЛСК на конференцію трудового колективу НАУ тощо.