Заголовок: День професій у НАУ: інноваційні освітні програми та цікаве студентське життя
Дата: 17/04/2024
URL: https://nau.edu.ua/ua/news/2024/4/den-profesiy-u-nau-innovatsiyni-osvitni-programi-ta-tsikave-studentske-zhittya.html
==================================================

10 квітня 2024 року
в Національному авіаційному університеті
відбулася онлайн-зустріч
студентів коледжів НАУ з представниками Навчально-наукового інституту неперервної освіти в рамках
Дня професій
.
Організаторами заходу
виступили Навчально-науковий інститут неперервної освіти та Навчально-науковий інститут розвитку освіти.
Навчально-науковий інститут неперервної освіти  завжди йде в ногу з часом та відповідає сучасним запитам суспільства, працюючи на випередження. У його
складі функціонують
3 кафедри з інноваційними програмами управлінського спрямування та 5 навчально-наукових центрів, які пропонують широкий спектр актуальних тематик курсової підготовки.
Під час зустрічі
завідувачі кафедр
ННІНО
ознайомили майбутніх абітурієнтів
з діяльністю Інституту, кафедр та освітніми програмами, за якими здійснюється підготовка студентів. Голова студентської ради Інституту розповіла про захопливе та різноманітне студентське життя в НАУ.
Сьогодні людина, як фахівець потребує для себе «соціальної захищеності» у ринкових відносинах, коли вона «продає» свої знання та вміння на ринку праці. Таку гарантію може дати їй лише неперервна освіта як запорука її конкурентоспроможності.
Під час Дня професій майбутні абітурієнти мали змогу дізнатися про переваги навчання у НАУ, перспективи кар’єрного зростання та можливості для особистісного розвитку. Університет запрошує талановиту молодь долучитися до своєї дружньої спільноти та здобути якісну освіту, яка відкриє нові горизонти у майбутньому.