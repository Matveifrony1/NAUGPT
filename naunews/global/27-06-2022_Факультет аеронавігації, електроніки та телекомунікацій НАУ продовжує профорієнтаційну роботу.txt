Заголовок: Факультет аеронавігації, електроніки та телекомунікацій НАУ продовжує профорієнтаційну роботу
Дата: 27/06/2022
URL: https://nau.edu.ua/ua/news/2022/6/fakultet-aeronavigatsii-elektroniki-ta-telekomunikatsiy-nau-prodovzhue-proforientatsiynu-robotu.html
==================================================

Протягом останніх місяців професорсько-викладацький склад Факультету аеронавігації, електроніки та телекомунікацій (ФАЕТ) Національного авіаційного університету на чолі з деканом факультету Сергієм Завгороднім провів 14 зустрічей з майбутніми вступниками. Зокрема:
- «Дні відкритих дверей» НАУ та ФАЕТ;
- зустрічі зі старшокласниками ліцеїв № 142, 145, Авіакосмічного, «Універсум», «Мрія»;
- випускниками коледжів інформаційних систем та технологій, електронних приладів, комп'ютерних технологій та економіки тощо.
На даний час викладачі факультету беруть участь у рецензуванні дипломних робіт випускників коледжів та їх обговоренні з членами Державних екзаменаційних комісій.
Колектив ФАЕТ НАУ вітає молодь з завершенням першого вагомого етапу їх життя та запрошує на навчання до Національного авіаційного університету.