Заголовок: Другий день Аерогеодезичної літньої школи НАУ
Дата: 12/06/2024
URL: https://nau.edu.ua/ua/news/2024/6/drugiy-den-aerogeodezichnoi-litnoi-shkoli-nau.html
==================================================

4 червня
продовжила свою роботу
Аерогеодезична школа
Національного авіаційного університету, організована для студентів спеціальностей «Геодезія та землеустрій» та «Будівництво та цивільна інженерія». Цього дня школа гостинно приймала
Євгенія Пашкевича
, представника компанії
«Навігаційно-геодезичний центр»
(НГЦ), офіційного дистриб’ютора Leica Geosystems в Україні.
Євгеній провів захопливий майстер-клас
з лазерного сканування, під час якого продемонстрував роботу сучасного сканера Leica RTC360, здатного забезпечити надзвичайно високу точність у 1 мм. Використовуючи цей прилад,
було здійснено сканування території Національного авіаційного університету
та створено
хмару точок
, яка стане цінним навчальним ресурсом для студентів під час виконання лабораторних робіт з обробки даних лазерного сканування.
Кафедра аерокосмічної геодезії та землеустрою
висловлює щиру подяку Євгенію Пашкевичу та компанії «Навігаційно-геодезичний центр»
за їхні зусилля, спрямовані на підготовку висококваліфікованих фахівців, які зможуть взяти активну участь у відновленні України.