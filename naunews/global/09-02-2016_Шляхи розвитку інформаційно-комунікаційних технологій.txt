Заголовок: Шляхи розвитку інформаційно-комунікаційних технологій
Дата: 09/02/2016
URL: https://nau.edu.ua/ua/news/2016/2/shlyaxi-rozvitku-informaczijno-komunikaczijnix-texnologij.html
==================================================

3 лютого 2016 р. директор Навчально-наукового інституту Комп’ютерних інформаційних технологій О. Юдін та відповідальна за навчально-організаційну роботу інституту О. Дубчак на запрошення Комітету Верховної Ради України з питань інформатизації та зв’язку та Асоціації «Інформацій Технології України» взяли участь у Парламентських слуханнях «Реформи галузі інформаційно-комунікаційних технологій та розвиток інформаційного простору». Слухання відбулися під головуванням Першого заступника Голови ВР України А. Парубія.
Участь у заході взяли керівники комітетів ВР, народні депутати, представники міністерств, провідних ВНЗ, ІТ-компаній.
Обговорювані питання стосувались: стану розбудови інформаційного суспільства в Україні та законодавчого забезпечення процесу його розвитку; реформування органів державного управління в сфері ІКТ; ролі ВНЗ у підготовці фахівців для ІКТ; бізнес-клімату для розвитку ІТ; електронного урядування; розвитку інформаційної інфраструктури; забезпечення кібербезпеки тощо.
З доповідями виступили Голова Держспецзв’язку Л. Євдоченко, Голова Національної комісії, що здійснює державне регулювання у сфері зв’язку та інформатизації О. Животовський, заступник Глави Адміністрації Президента України Д. Шимків, Голова Державного агентства з питань електронного урядування О. Риженко, керівник Центру теоретико-правових проблем інформаційної сфери НДІ інформатики і права НАПН України О. Баранов, співробітник Представництва ЄС в Україні Т. Танг, заступник Міністра інформаційної політики України А. Біденко, заступник Міністра освіти О. Дерев’янко, директор Асоціації «Телекомунікаційна палата України» К. Грицак, директор Асоціації «ІТ України» В. Валєєв, інші експерти.
За результатами слухань ухвалено рекомендації щодо пріоритетних напрямів розвитку галузі ІКТ.