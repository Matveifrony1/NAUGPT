Заголовок: Літня школа – 2016 запрошує учнів 11 класів
Дата: 16/06/2016
URL: https://nau.edu.ua/ua/news/2016/6/litnya-shkola-–-2016-zaproshue-uchniv-11-klasiv.html
==================================================

Інститут доуніверситетської підготовки запрошує учнів 11 класів ЗНЗ м. Києва та регіонів України до участі в освітньому та профорієнтаційному проекті – «Літня школа» на базі Національного авіаційного університету.
Мета проекту – підвищення якості рівня знань і вмінь учнів ЗНЗ з предметів шкільного циклу, перевірка їх готовності до загальнонаціонального ЗНО–2017, надання їм допомоги у професійному самовизначенні та здійснення допрофесійного консультування у середовищі вищої школи.
У програмі літньої школи: поглиблене вивчення предметів шкільного циклу (математика, фізика, англійська мова, історія України, українська мова та література); підготовка до ЗНО; цікаві лекції; семінари; круглі столи; проектна діяльність; художні студії (рисунок та композиція); перегляд відеофільмів та презентацій; дискусійний клуб (журналістика); майстер-класи навчально-наукових інститутів (за спеціальностями); екскурсії по університету, в Державний музей авіації, до бібліотеки та лабораторій; знайомство з фахівцями профільних кафедр тощо.
За результатами навчання буде проведено пробне ЗНО з навчальних предметів за програмами загальнонаціонального ЗНО відповідно до тестових технологій.
Участь безкоштовна. Іногороднім учасникам надається гуртожиток.
Термін роботи з 22 по 27 серпня 2016 р.
Початок реєстрації з 17.06.2016 р. по 15.08.2016 р. Електронна заявка на сайтах ІДП www.idp.nau.edu.ua у рубриці «Літня школа» та НАУ www.nau.edu.ua
Контакти: м. Київ, пр.-т Космонавта Комарова, 1, кор. 8, каб. 610; (044) 406–72–09, (044) 406–74–04;
idp2@nau.edu.ua
або
idp@nau.edu.ua