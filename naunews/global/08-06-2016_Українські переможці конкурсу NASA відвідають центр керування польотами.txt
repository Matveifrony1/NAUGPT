Заголовок: Українські переможці конкурсу NASA відвідають центр керування польотами
Дата: 08/06/2016
URL: https://nau.edu.ua/ua/news/2016/6/ukrainski-peremozhtsi-konkursu-nasa-vidvidayut-tsentr-keruvannya-polotami.html
==================================================

Переможці всесвітнього хакатону NASA Space Apps Challenge українські розробники   MarsHopper, який може досліджувати поверхню Марсу, відвідають центр керування польотами під час запуску нового супутника на метеорит. Це дозволить науковцям   вперше проаналізувати поверхню космічного тіла, - про це повідомив учасник проекту, студент Національного авіаційного університету Андрій Музиченко.
Українці здобули перемогу  у номінації People’s Choice Award продемонструвавши  інноваційний спосіб пересування поверхнею Марсу. Mars Hopper, це марсіанський дрон, який під час посадки збирає сухий лід на поверхні Марсу. Потім він «переганяє» так званий сухий лід (СО2) з одного агрегатного стану в інший. Mars Hopper може аналізувати речовини, які збирає з цим льодом. Потім дрон піднімається на ракетних прискорювачах з використанням СО2 на висоту п’яти метрів, тиск від СО2 подається на гвинти і  починає свій політ. Коли Hopper сідає, гвинти складаються, а коли на них подається тиск, вони через відцентрову силу розкриваються. Ця подвійна система допомагає економити паливо. Під час польоту дрон збирає картографічні дані й визначає, де йому зробити посадку.
Як відзначив Андрій Музиченко, їхня команда хоче реалізувати цей проект. «Продавати ми його не збираємося.  Питання фінансування на даний момент вирішується, є багато пропозицій щодо цього. Зараз ми всі їх збираємо та обробляємо», - розповів студент.
http://pedpresa.ua/161011-ukrayinski-peremozhtsi-konkursu-nasa-vidvidayut-tsentr-keruvannya-polotamy.html