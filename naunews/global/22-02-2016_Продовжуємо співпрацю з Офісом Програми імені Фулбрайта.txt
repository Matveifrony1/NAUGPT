Заголовок: Продовжуємо співпрацю з Офісом Програми імені Фулбрайта
Дата: 22/02/2016
URL: https://nau.edu.ua/ua/news/2016/2/prodovzhuemo-spivpraczyu-z-ofisom-programi-imeni-fulbrajta.html
==================================================

18 лютого 2016 викладачі кафедри іноземних мов і прикладної лінгвістики Навчально-наукового Гуманітарного інституту Г. Білоконь та Н. Березнікова були запрошені до Офісу Програми імені Фулбрайта на зустріч з відомим фізиком та термінологом Максимом Вакуленком.
Автор багатьох наукових публікацій Максим Вакуленко представив свою нову монографію «Українська термінологія: комплексний лінгвістичний аналіз», у якій  розповів про результативність нещодавно винайденого методу досліджень акустичних характеристик звуків мовлення української та англійської мов. Особливу увагу автор приділив таким актуальним питанням, як розвиток терміносистем, правопис термінів і термінологічних слів та вироблення наукових принципів для транслітерації. Вчений радо відгукнувся на запрошення наших викладачів взяти участь у ІХ Міжнародній науково-практичній конференції «Американські та британські студії: мовознавство, літературознавство, міжкультурна комунікація».