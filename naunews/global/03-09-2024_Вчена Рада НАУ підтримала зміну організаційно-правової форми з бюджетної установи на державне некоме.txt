Заголовок: Вчена Рада НАУ підтримала зміну організаційно-правової форми з бюджетної установи на державне некомерційне підприємство
Дата: 03/09/2024
URL: https://nau.edu.ua/ua/news/2024/9/vchena-rada-nau-pidtrimala-zminu-organizatsiyno-pravovoi-formi-z-byudzhetnoi-ustanovi-na-derzhavne-nekomertsiyne-pidpriemstvo.html
==================================================

Вчена Рада НАУ у складі 55 осіб ухвалила рішення щодо участі НАУ (та КАІ як правонаступника) в експерименті Міністерства освіти і науки України, зокрема про розширення повноважень наглядової ради для забезпечення розвитку університету.
Також на засіданні переважною більшістю голосів (54 – за, 1 – утримався, 0 - проти) було підтримано зміну організаційно-правової форми з бюджетної установи на державне некомерційне підприємство. Відповідне рішення було прийнято на позачерговому засіданні 28 серпня.
Зміна статусу дозволить університету залучати додаткові джерела фінансування, спрямовувати кошти на оновлення обладнання, навчальних лабораторій та матеріально-технічної бази. А це, в свою чергу, дозволить НАУ пришвидшити відкриття науково-навчальних лабораторій та реалізувати додаткові освітні програми.