Заголовок: Науково-практичний семінар «Макетування в архітектурній композиції»
Дата: 14/04/2015
URL: https://nau.edu.ua/ua/news/2015/4/naukovo-praktichnij-seminar-maketuvannya-v-arxitekturnij-kompoziczii.html
==================================================

7 квітня 2015 року в рамках Всеукраїнського «Фестивалю архітектури, дизайну та будівництва – 2015» в Інституті аеропортів на кафедрі містобудування пройшов науково-практичний семінар «Макетування в архітектурній композиції».
Організував та провів його старший викладач кафедри містобудування Віталій Дриженко. На заході були присутні викладачі кафедри, а також студенти 1 та 2 курсів напряму підготовки «Архітектура».
На семінарі були продемонстровані можливості архітектурного макетування, види макетів, оригамі та паперова пластика, інструменти та матеріали для макетування, відбувся розгляд макетування як необхідного етапу архітектурного проектування та макетування в містобудівній діяльності. Також були представлені макети архітектурних споруд і сучасні технології створення макетів.