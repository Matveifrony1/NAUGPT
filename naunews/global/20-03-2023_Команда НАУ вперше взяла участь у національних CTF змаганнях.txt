Заголовок: Команда НАУ вперше взяла участь у національних CTF змаганнях
Дата: 20/03/2023
URL: https://nau.edu.ua/ua/news/2023/3/komanda-nau-vpershe-vzyala-uchast-u-natsionalnih-ctf-zmagannyah.html
==================================================

Нещодавно Державною службою спеціального зв'язку та захисту інформації України було проведено всеукраїнські змагання з кібербезпеки «UA30CTF» для студентів за підтримки проєкту EU4DigitalUA, що фінансується ЄС.
У змаганні взяли участь 156 студентів із 22 закладів вищої освіти України.
Цьогоріч, за ініціативи декана ФКНТ Сергія Гнатюка, у цих змаганнях вперше взяла участь команда Національного авіаційного університету CyberNAU, що об'єднала здобувачів вищої освіти різних факультетів: Алла Пінчук (кафедра телекомунікаційних та радіоелектронних систем, ФАЕТ), Богдан Горбаха (НДЛ протидії кіберзагрозам в авіаційній галузі, ФКНТ), Олег Колодяжний (кафедра комп'ютеризованих систем захисту інформації, ФКПІ) та Михайло Кондратюк (кафедра комп'ютеризованих систем захисту інформації , ФКПІ).
Змагання проходили у форматі
#Jeopardy
CTF - протягом шести годин команди вирішували 25 завдань як на логіку, так і на пошук та експлуатацію вразливостей, у поєднанні з вирішенням цікавих логічних завдань.
Попри те, що наша команда цього разу не посіла призового місця, учасники отримали неоціненний досвід та вже готуються до майбутніх перемог!