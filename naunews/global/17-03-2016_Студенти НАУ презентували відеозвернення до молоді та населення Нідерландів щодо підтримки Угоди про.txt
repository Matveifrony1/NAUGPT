Заголовок: Студенти НАУ презентували відеозвернення до молоді та населення Нідерландів щодо підтримки Угоди про асоціацію між Україною та ЄС
Дата: 17/03/2016
URL: https://nau.edu.ua/ua/news/2016/3/v-nau-vidbulas-prezentacziya-videozvernennya-do-naselennya-niderlandiv.html
==================================================

17 березня в актовій залі Національного авіаційного університету відбулася презентація відеозвернення студентів до населення Нідерландів з проханням підтримати Україну на референдумі 6 квітня щодо асоціації в Європейський Союз.
Нагадаємо, що 6 квітня 2016 року нідерландські виборці дадуть відповідь на запитання: «Виступаєте ви «за» чи «проти» Угоди про асоціацію між Україною та ЄС?» «У разі явки щонайменше 30% на консультативному референдумі уряд повинен переглянути Угоду про асоціацію», - заявили у Виборчій раді.
Студенти Національного авіаційного університету з власної ініціативи самі створили відеоролик, в якому англійською мовою закликають підтримати Україну на цьому складному шляху.
У презентації взяли участь студенти та адміністрація НАУ, Міністр освіти та науки Сергій Квіт, Посол з особливих доручень  Міністерства закордонних справ України Дмитро Кулеба, представники  Київської міської державної адміністрації, директор Фонду «Демократичні ініціативи» ім. Ілька Кучеріва Ірина Бекешкіна, представники інших вищих навчальних закладів Києва.
Презентація розпочалася з сюжету програми «Фокус НАУ», в якому посол ЄС в Україні Ян Тобінський висловлюється щодо співпраці з Україною. Далі слово було надане заступнику голови Студради НАУ, режисеру-сценаристу відеозвернення Валерії Маліцькій. Вона підкреслила, що студенти готові й можуть змінювати країну на краще. Створення цього ролика є підтвердженням того, що молодь не байдужа до майбутнього нашої країни. До її слів долучилися і актори відеозвернення.
«Головний результат Майдану – відповідальність за власну країну», - з такими словами до присутніх звернувся Посол з особливих доручень МЗС України Дмитро Кулеба. На його думку, відеозвернення створено саме завдяки відчуттю відповідальності та необхідності діяти. Перемогти ми зможемо лише в єднанні. І це відео – лиш краплина в океан нашої роботи заради майбутнього України. Закінчуючи промову, посол закликав усіх ні в якому разі не зупинятися.
Ірина Бекешкіна зауважила, що Майдан також розпочали студенти з гаслом «Україна – це Європа». Більшість людей у нашій державі налаштована на Європейську інтеграцію, особливо молодь. І. Бекешкіна підкреслила, що це завдання молоді: робити Україну в Європі. Вона також звернулась до теми хабарництва, особливо в університетах, наголосивши, що будувати Європу треба починати з себе.
«Люблю студентські ініціативи. Адже саме з таких ініціатив складається все наше життя». З таких слів розпочав свою промову Міністр освіти та науки України Сергій Квіт. Він зауважив, що студенти НАУ взяли участь у глобальній справі.
Отже, студенти НАУ своєю ініціативою показали небайдужість до майбутнього нашої країни. Ролик буде завантажено у соціальні мережі та розіслано на телеканали. Організатори показали: ми можемо творити масштабно, головне – бажання! Все у наших руках!
http://blogs.korrespondent.net/blog/events/3648830/
http://1tv.com.ua/news/77547
http://www.eramedia.com.ua/article/234169-ukransk_studenti_rozpovli_nderlandtcyam_pro_ukranu_pro_prezentat/
http://wpravda.com/novosti-ukrainyi-segodnya-18-marta-2016-sobyitiya-v-ukraine-na-18-03-2016/
http://interfax.com.ua/news/political/331339.html
http://racurs.ua/news/68347-mid-prizyvaet-gollandcev-podderjat-ukrainu-na-predstoyaschem-referendume-predstavlen-rolik-i-sayt
http://112.ua/politika/u-ukrainy-est-tri-nedeli-chtoby-ubedit-gollandcev-progolosovat-za-sa-ukraina-es-298753.html
http://telegraf.com.ua/ukraina/politika/2355420-kuleba-ostalos-tri-nedeli-pered-referendumom-v-niderlandah.html
http://forbes.net.ua/news/1412956-ukraina-podgotovilas-k-referendumu-v-niderlandah
http://so-l.ru/news/show/ukraina_podgotovilas_k_referendumu_v_niderlandah
http://nagg.in.ua/news/513077/Ukraina-podgotovilas-k-referendumu-v-Niderlandakh
http://dif.org.ua/ua/events/fgnfgjnjsjd.htm
http://tv-ua.112.ua/novyny-1/novyny-112-pidsumkovyi-vypusk-17032016-298850.html
https://www.youtube.com/watch?v=SCfTTv5m7HY&feature=youtu.be
http://www.kyivpost.com/article/content/ukraine-politics/yes-campaign-intensifies-ahead-of-dutch-referendum-on-ukraine-eu-agreement-410306.html
http://www.nrcu.gov.ua/news.html?newsID=21134