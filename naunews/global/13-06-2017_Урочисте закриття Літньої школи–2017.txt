Заголовок: Урочисте закриття Літньої школи–2017
Дата: 13/06/2017
URL: https://nau.edu.ua/ua/news/2017/6/urochiste-zakrittya-litnoi-shkoli–2017.html
==================================================

9 червня 2017 р. в актовій залі НАУ відбулися урочистості з нагоди завершення масового освітнього та профорієнтаційного проекту Літньої школи–2017. У її роботі взяли участь 114 учнів 11 класу з 14 областей України, заняття тривали з 1 по 9 червня.
Організатор проекту – Центр допрофесійної підготовки та кафедра базових і спеціальних дисциплін Навчально-наукового інституту неперервної освіти. Співучасники заходу були: кафедра хімії і хімічної технології НН ІЕБ; кафедра української мови та культури ННГМІ, кафедра філософії ННГМІ, кафедра авіаційної психології ННГМІ та кафедра радіоелектронних пристроїв і систем ННІАН; Товариство молодих вчених та науковців НАУ; Державний музей авіації.
З вітальним словом виступив проректор з міжнародного співробітництва, д. т. н., с. н. с. В. Чепіженко. Він побажав школярам не зупинятися на досягнутому, впевнено долати вершини знань, розвивати свої таланти та здібності на шляху до здійснення планів та мрій. Фахівець щиро подякував школярам за участь у такому проекті нашого університету. В. Чепіженко також вручив учням відповідні сертифікати, а призерам предметних учнівських олімпіад та переможцям різноманітних конкурсів та квестів – «Подяки» ректора НАУ.
В. о. директора НН ІНО, д. пед., н., професор  Н. Муранова представила щоденник літньої школи-2017, до якого увійшли фото та відеоматеріали таких заходів: День відкритих дверей, Пробне ЗНО, учнівські олімпіади, майстер-класи навчально-наукових інститутів, екскурсійні програми та традиційних навчальних занять. Присутнім було запропонована презентація університету та Навчально-наукового інституту неперервної освіти, зокрема підготовчого відділення. Школярів запросили пройти підготовку до ЗНО-2018 в НАУ.
Музичне вітання гостям виконали студентка 4 курсу НН ЮІ Анастасія Демида та керівник вокальної студії ЦКМ НАУ Світлана Токар під керівництвом художнього керівника, лауреата різноманітних вітчизняних та міжнародних конкурсів і фестивалів, відмінника освіти України І. Кулика.
На згадку про перебування в університеті старшокласники сфотографувалися.
Бажаємо всім учасникам, щоб ті незабутні враження та тепло, подаровані їм під час Літньої школи–2017, вони привезли в різні куточки нашої країни. Ну, а ми і надалі залучатимемо до навчання в НАУ талановиту молодь – майбутнє нашої України!