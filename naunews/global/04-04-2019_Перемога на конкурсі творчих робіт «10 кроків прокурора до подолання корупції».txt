Заголовок: Перемога на конкурсі творчих робіт «10 кроків прокурора до подолання корупції»
Дата: 04/04/2019
URL: https://nau.edu.ua/ua/news/2019/4/peremoga-na-konkursi-tvorchih-robit-10-krokiv-prokurora-do-podolannya-koruptsii.html
==================================================

Студентка Юридичного факультету Катерина Мировська (науковий керівник – доцент кафедри кримінального права і процесу Ірина Літвінова) перемогла в другому щорічному конкурсі творчих робіт «10 кроків прокурора до подолання корупції», організованому Генеральною прокуратурою України у співпраці з Міністерством освіти і науки України. Це вже друга поспіль перемога студентів Юридичного факультету у цьому конкурсі.
Загалом, 55 студентів, які навчаються за спеціальністю   «Право»,  надіслали до прокуратури дослідження та висловили своє бачення щодо процесів реформування органів прокуратури.  Конкурсна комісія оцінювала роботи за критеріями: належний рівень правових знань, новизна, актуальність, креативність, а також можливість втілення студентських ідей у практичну діяльність прокурорів.
Вітаючи студентів із перемогою, прокурор Києва Роман Говда подякував за цікаві пропозиції з приводу покращення роботи прокуратури та зауважив, що у проектах не лише висловлені слушні ідеї, а й відчувається творчий підхід до їх реалізації.
Вітаємо студентку та бажаємо творчих і наукових здобутків!