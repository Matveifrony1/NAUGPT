Заголовок: Визначено переможців Всеукраїнського творчого конкурсу «Слово про Україну»
Дата: 04/03/2020
URL: https://nau.edu.ua/ua/news/2020/berezen/viznacheno-peremozhtsiv-vseukrainskogo-tvorchogo-konkursu-slovo-pro-ukrainu.html
==================================================

Дитячі колективи Донецької, Запорізької, Івано-Франківської, Київської областей та міста Києва взяли участь у щорічному Всеукраїнському творчому конкурсі «Слово про Україну». Захід організовано Юридичним факультетом НАУ за сприяння Всеукраїнської молодіжної громадської організації «Серце до серця».
З вітальним словом виступили проректор з гуманітарної політики та інновацій Оксана Вовк та декан Юридичного факультету Ірина Сопілко, які побажали учасникам яскравих виступів і перемог. Вітання учасникам, організаторам та гостям конкурсу від заступника міністра освіти і науки України Любомири Мандзій виголосив голова Правління Всеукраїнської молодіжної громадської організації «Серце до серця» Павло Горінов.
Школярі продемонстрували вміння виголошувати промови, декламувати вірші,  натхненно співати і танцювати. А їхні 50 виступів оцінювало журі:  декан ЮФ Ірина Сопілко (голова журі), голова Правління Всеукраїнської молодіжної ГО «Серце до серця» Павло Горінов, директор науково-методичного центру Управління освіти, молоді та спорту Святошинської районної в місті Києві державної адміністрації Олег Ільюк, керівник проєктів телеканалу «Прямий» Лариса Доценко, заступник декана Юридичного факультету Ростислав Калюжний, ст. викладач кафедри історії та філософії історії Національного педагогічного університету імені М.П. Драгоманова Наталя Драпушко, голова студентської ради Юридичного факультету Юлія Кузьо.
Яскраві враження на глядачів та журі справили виступи: Народного художнього колективу «Ансамбль танцю «Вітамінчики» Центру творчості дітей та юнацтва міста Києва (І місце, танок); учениці Гімназії біотехнологій № 177 міста Києва Валерії Пономаренко (І місце, промова); учениць ЗЗСО № 35 міста Києва Оксани Билди та Оксани Воробець (І місце, пісня); Вероніки Гнідиної з Донецького обласного палацу дитячої та юнацької творчості (І місце, промова).
Нагороди за другі місця отримали: Народний художній колектив «Ансамбль сучасної хореографії та вокалу «Бригантина» міста  Києва (номінація «Танок»); вокальний ансамбль «Ластівка» Надвірнянської ЗОШ І-ІІІ ступенів №1 з Івано-Франківської області (номінація «Пісня»); Валерія Житнік з Донецького обласного палацу дитячої та юнацької творчості (номінація «Вірш»).
Нагороди за треті місця отримали: танцювальний колектив «Аллєгро» ЗЗСО №304 міста Києва (номінація «Танок»); учасниця Зразкового художнього колективу «Театр пісні «Ладоньки» міста Києва Анастасія Шилоброд (номінація «Пісня»); Петриченко Ольга з Донецького обласного палацу дитячої та юнацької творчості (номінація «Промова»).
Номінацію «Танок року» отримав Танцювальний колектив Спеціалізованої школи ім. І. Франка №92 міста Києва; номінація «Красномовність» – учениця ЗЗСО №35 міста Києва Вікторія Паламарчук; номінацію «Емоційна насиченість виступу» – Ганна-Марія Колесник з Донецького обласного палацу дитячої та юнацької творчості, номінацію «Кмітливість і дотепність» – гурт «Барви» ЗЗСО №162 міста Києва; номінацію «Голос країни» – учасник Зразкового художнього колективу «Театр пісні «Ладоньки» Гордій Москаленко; номінацію «Оригінальність промови» – учениця Надвірнянської ЗОШ І-ІІІ ступенів №1 з Івано-Франківської області Інеса Семянів.
Учасники заходу були особливо зворушені креативним виступом та презентацією теми конкурсу дітей з особливими потребами з Аматорського колективу «Джерело» Запорізької області, які здобули перемогу в номінації «Глядацькі симпатії».
До нових зустрічей, нових конкурсів та нових перемог!