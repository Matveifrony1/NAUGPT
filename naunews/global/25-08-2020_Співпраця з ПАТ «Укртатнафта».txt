Заголовок: Співпраця з ПАТ «Укртатнафта»
Дата: 25/08/2020
URL: https://nau.edu.ua/ua/news/2020/serpen/spivpratsya-z-pat-ukrtatnafta.html
==================================================

Партнери з ПАТ «Укртатнафта»: головний технолог Юрій Голич, начальник управління сировинного забезпечення та реалізації Дарія Скакаліна; начальник юридичного управління Руслан Миловідов відвідали НАУ.
Під час зустрічі з директором Інституту ІКАО Галиною Сусловою та деканом Факультету екологічної безпеки, інженерії та технологій Сергієм Бойченком представники ПАТ «Укртатнафта» обговорили низку питань щодо безпеки авіаційного палива польотів і хіммотологічної надійності повітряних суден у контексті сучасних документів ІКАО та передових світових практик.
Головним результатом зустрічі є підтвердження дорожньої карти майбутнього довготривалого співробітництва у сферах стандартизації, сертифікації процесів, авіаційних палив, підвищення кваліфікації персоналу тощо.
Сторони обговорили доцільність створення спільної експертної комісії для оцінки кондиційності авіаційного палива. Також домовились про спільну розробку гармонізованого стандарту якості авіаційного палива, сприяння упровадженню технічного регламенту, що встановлює вимоги до якості та обігу авіаційних палив в Україні.