Заголовок: Вітаймося правильно!
Дата: 09/10/2017
URL: https://nau.edu.ua/ua/news/2017/10/vitaymosya-pravilno.html
==================================================

Вітання як вид мовленнєвого етикету має важливе значення в офіційному спілкуванні. З вітання починається спілкування, а часто ним же й обмежується як етикетним ритуалом. Від уміння обрати правильну форму вітання великою мірою залежить успіх і результативність усієї подальшої розмови.
Формулами вітання в ситуаціях ділового спілкування є такі:
Доброго ранку!
(форма
Добрий ранок!
не нормативна в українській мові).
Добрий день! Добрий вечір!
Ці словосполуки часто вживають у родовому відмінку:
Доброго дня! Доброго вечора!
На думку мовознавців, такі форми є штучними, неприродними для української мови. Їх можна використовувати тільки в поєднанні з дієсловом, наприклад:
Бажаю
вам (тобі) доброго дня, доброго вечора.
Вітаю!
(ця формула нейтральна щодо часових характеристик, у діловому спілкуванні вона доречна в будь-якій порі дня).
Дотримання норм мовного етикету – одна із ознак досконалого спілкування і важлива умова досягнення успіху в професійній кар’єрі. Ретельне додержання правил мовної поведінки членами колективу навчального закладу, підприємства, офісу, інституції не тільки робить спілкування ефективним, приємним і бажаним, але й підтримує позитивний імідж, престиж усієї установи.
Література
1. Авраменко О. Як правильно вітатися – експрес-урок української мови. – Режим доступу:
https://1plus1.ua/snidanok-z-1-1/video/yak-pravilno-vitatisya-ekspres-urok-ukrayinskoyi-movi
2. Богдан С. Скільки є в українців способів привітатися? – Режим доступу:
http://osvita.ua/vnz/reports/culture/1173/