Заголовок: Сучасна авіаційна термінологія: проблеми та перспективи
Дата: 30/10/2015
URL: https://nau.edu.ua/ua/news/2015/10/suchasna-aviaczijna-terminologiya-problemi-ta-perspektivi.html
==================================================

28 жовтня 2015 року в рамках Всеукраїнської науково-практичної конференції молодих учених і студентів «Проблеми та перспективи розвитку авіації та космонавтики» кафедра іноземної філології Навчально-наукового Гуманітарного інституту спільно з кафедрою української мови та культури провели секційне засідання «Сучасна авіаційна термінологія: проблеми та перспективи». В ході роботи студенти виступили з науковими доповідями та обговорили актуальні проблеми стану та розвитку авіаційної термінології української мови. Жваве обговорення та дискусію серед учасників секційного засідання викликала проблема запозичень в авіаційній термінології. Також неабиякий інтерес студентів привернули доповіді про явища синонімії та абревіації в авіаційній термінології.