Заголовок: Мова як символ нашої єдності
Дата: 10/11/2017
URL: https://nau.edu.ua/ua/news/2017/11/mova-yak-simvol-nashoi-ednosti.html
==================================================

7 листопада 2017 року у стінах Національного авіаційного університету відбулося урочисте відкриття Днів української писемності та мови. Урочистості провели викладачі кафедри української мови та культури Навчально-наукового гуманітарного інституту (відповідальна – старший викладач Тетяна Чухліб). Тема заходу: «Мовне середовище в концепції національно-патріотичного виховання студентської молоді». Захід поєднав у собі історичну пам'ять, дух минулих поколінь, творчий потенціал філологів-сучасників та спільну повагу і любов до українського слова.
З вітальним словом до гостей заходу звернулися: проректор з навчальної та виховної роботи Тамара Іванова, директор НН ГМІ Артур Гудманян та завідувач кафедри української мови та культури Ірина Бурлакова.
Активну участь у заході взяли і студенти НАУ, підкоривши публіку майстерним виконанням тематичних пісень. Анжеліка Самойлова гучні оплески отримала в нвгороду за виконання пісні «Мова єднання». Ніна Борис, Маргарита Миндзя та Ганна Стрєбкова виконали композицію: «Україна – це ти!». А Дарина Меленівська, Софія Козлова, Леся Корж та Яна Дейнеко танцювальним номером супроводжували виступ Ганни Дерев’яніної, яка виконала пісню «Ми – українці». Організатори свята наголосили, що майбутнє української мови і держави насамперед залежить від молоді, її позиції та життєвих переконань і, якщо Україна має таких талановитих студентів, які люблять і поважають рідне слово, то наша країна беззаперечно має гідне майбутнє.