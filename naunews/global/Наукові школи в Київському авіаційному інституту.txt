Заголовок:Наукові школи в Київському авіаційному інституту

Дата: ----------
URL: https://nau.edu.ua/ua/menu/science/zagalna-informatsiya/naukovi-shkoli-u-naczionalnomu-aviaczijnomu-universiteti.html
==================================================
Наукові школи в Київському авіаційному інституту
  

Перелік наукових шкіл Київського авіаційного інституту
 

 

 

1.  Наукова школа «Авіаційна трибологія»

 

Галузь: 13 «Механічна інженерія»; спеціальність: 131 «Прикладна механіка».

Загальні відомості.  Засновник – Костецький Борис Іванович, доктор технічних наук, професор.

Наукові керівники школи – лауреат Державної Премії України в галузі науки і техніки, д.т.н., професор Кіндрачук Мирослав Васильович та д.т.н., професор, завідувач кафедри прикладної механіки та інженерії матеріалів Мікосянчик Оксана Олександрівна. 

Кількісний склад – 19 осіб.

Кваліфікаційний склад: доктори технічних наук – 7 осіб, кандидати технічних наук – 12 осіб.

 

 

2. Наукова школа «Розробка методів прогнозування ресурсів авіаційних конструкцій»

 

Галузь знань за державним переліком науково-технічної інформації 13 «Механічна інженерія».

Загальні відомості.  Засновник – доктор технічних наук, професор, член-кореспондент АН УРСР Пеньков О.М. Науковий керівник –  Ігнатович Сергій Ромуальдович, завідувач кафедри конструкції літальних апаратів (Аерокосмічний факультет) Національного авіаційного університету.

Кількісний склад – 6 осіб (НАУ), а також фахівці інших наукових і навчальних установ, діяльність яких базується на теоретичних засадах наукової школи – 7 осіб.

Кваліфікаційний склад: доктори технічних наук – 2 співробітники кафедри конструкції літальних апаратів НАУ; кандидати технічних наук – 4 співробітники кафедри конструкції літальних апаратів НАУ.

 

 

3. Наукова школа «Аеротермогазодинаміка та характеристики авіаційних газотурбінних двигунів»

 

Галузь знань за державним переліком науково-технічної інформації 13 Механічна інженерія 134 «Авіаційна та ракетно-космічна техніка» Спеціалізація: Двигуни та енергетичні установки літальних апаратів

Загальні відомості: Засновник – академік АН СРСР Стєчкін Борис Сергійович. Науковий керівник – лауреат Державної премії України в галузі науки і техніки, Заслужений діяч науки і техніки України, доктор технічних наук, професор Терещенко Юрій Матвійович (кафедра авіаційних двигунів Аерокосмічного факультету).

Кількісний склад – 12 осіб.

Кваліфікаційний склад: доктори технічних наук – 4 особи; кандидати технічних наук – 8 осіб.

 

 

4. Наукова школа «Аеронавігація»

 

Галузь знань за державним переліком науково-технічної інформації 2 «Транспорт».

Загальні відомості.  Засновник, науковий керівник (керівники) – Харченко Володимир Петрович, доктор технічних наук, професор, Заслужений діяч науки і техніки України, лауреат Державної премії України в галузі науки і техніки, проректор з наукової роботи Національного авіаційного університету.

Кількісний склад – 48 осіб.

Кваліфікаційний склад:  доктори технічних наук – 18 осіб; кандидати технічних наук – 22 особи.

 

 

5. Наукова школа «Інформаційно-вимірювальні технології та системи»

 

Галузь знань: 15 «Автоматизація та приладобудування», 152 «Метрологія та інформаційно-вимірювальна техніка».

Загальні відомості.  Засновник, науковий керівник – Квасніков Володимир Павлович, доктор технічних наук, професор, Заслужений метролог України, завідувач кафедри комп’ютеризованих електротехнічних систем та технологій Навчально-наукового інституту інформаційно-діагностичних систем (Аерокосмічний факультет) Національного авіаційного університету.

Кількісний склад – 28 осіб.

Кваліфікаційний склад: доктори технічних наук – 6 осіб; кандидати технічних наук – 22 особи.

 

 

6. Наукова школа «Статистична обробка сигналів і даних»

 

Галузь знань за державним переліком науково-технічної інформації 0509 «Радіотехніка, радіоелектронні апарати та зв'язок»

Загальні відомості. Засновник наукової школи – завідувач кафедри «Автоматизація прийому та обробки інформації», доктор технічних наук, професор Корнільєв Енгель Андріанович. Дата заснування школи – 1965 рік. Науковий керівник – з 1999 року і по теперішній час доктор технічних наук, професор, професор кафедри авіаційних радіоелектронних комплексів Прокопенко Ігор Григорович.

Кількісний склад – 21 особа.

Кваліфікаційний склад: доктори технічних наук – 6 осіб; кандидати технічних наук – 15 осіб.

 

 

7. Наукова школа «Формування та розвиток механізму захисту прав і свобод людини та громадянина»

 

Галузь знань за державним переліком науково-технічної інформації 08 «Право».

Загальні відомості. Засновник, науковий керівник –  Калюжний Ростислав Андрійович, професор кафедри теорії та історії держави і права Навчально-наукового юридичного інституту (Юридичний факультет) НАУ.

Кількісний склад – 45 осіб. 

Кваліфікаційний склад: доктори технічних наук – 4 особи; кандидати технічних наук – 17 осіб.

 

 

8. Наукова школа «Економіка та управління економічними системами і процесами підприємств повітряного транспорту» (Наказ ректора № 637/од Про введення в дію рішень Вченої ради університету від 17 листопада 2021 року (протокол №10)).

 

Галузь знань за державним переліком науково-технічної інформації: Галузь: 05 «Соціальні та поведінкові науки». Спеціальність: 051 «Економіка».

Загальні відомості. Засновник школи – д.е.н., професор Ареф’єва Олена Володимирівна, завідувач кафедри економіки повітряного транспорту. Наукові керівники школи – д.е.н., професор Ареф’єва Олена Володимирівна, завідувач кафедри економіки повітряного транспорту, д.е.н., доцент Пілецька Саміра Тимофіївна, професор кафедри економіки повітряного транспорту, д.е.н., доцент Вовк Ольга Миколаївна, професор кафедри економіки повітряного транспорту. Напрям наукової роботи – управління економічними системами та процесами.

Кількісний склад наукової школи – 48 осіб.

Кваліфікаційний склад наукової школи: докторів наук – 13; кандидатів наук – 35.

 

 

9. Наукова школа «Фінансово-кредитні, аналітичні та  обліково-контрольні  механізми сталого розвитку національної економіки» (Наказ ректора № 637/од Про введення в дію рішень Вченої ради університету від 17 листопада 2021 року (протокол №10)).

 

Галузь знань за державним переліком науково-технічної інформації: 05 «Соціальні та поведінкові науки», спеціальність: 051 «Економіка, 07 «Управління та адміністрування, спеціальності  071 «Облік та оподаткування», «Фінанси, банківська справа та страхування».

Засновник школи ‒ д.е.н., професор Косова Тетяна Дмитрівна.

Науковий керівник школи – доктор економічних наук, професор, завідувач кафедри фінансів, обліку та оподаткування Косова Тетяна Дмитрівна.

Напрям наукової роботи – Фінансово-кредитні, аналітичні та  обліково-контрольні  механізми сталого розвитку національної економіки.

Кількісний склад наукової школи – 15 осіб.

Кваліфікаційний склад наукової школи: докторів наук – 8; кандидатів наук – 7.

 

 

10. Наукова школа «Інформаційні технології та системи дистанційного зондування природних середовищ і об’єктів» (Наказ ректора № 637/од Про введення в дію рішень Вченої ради університету від 17 листопада 2021 року (протокол №10))

 

Галузі знань за державним переліком науково-технічної інформації: 12 «Інформаційні технології»; 17 «Електроніка та телекомунікації»; 27 «Транспорт». Спеціальності: 126 «Інформаційні системи та технології»; 172 «Телекомунікації і радіотехніка»; «Авіоніка»; 272 «Авіаційний транспорт».

Засновник школи ‒ д.т.н., професор Яновський Фелікс Йосипович.

Науковий керівник школи – Заслужений діяч науки і техніки України, лауреат Державної Премії України в галузі науки і техніки, д.т.н., професор Яновський Ф. Й.

Напрями наукової роботи радіолокаційна метеорологія, когерентно-поляриметрична локація та інформаційні електронні технології для безпеки польотів.

Кількісний склад наукової школи – 19 осіб.

Кваліфікаційний склад наукової школи: докторів наук – 6; кандидатів наук – 13.

 

 

11. Наукова школа «Правове забезпечення державної інформаційної політики» (Наказ ректора № 686/од Про введення в дію рішень Вченої ради університету від 20 грудня 2021 року (протокол №12))
Галузь: 08 Право.

 

Засновник: Сопілко Ірина Миколаївна, доктор юридичних наук, професор, декан ЮФ НАУ, Заслужений юрист України. Наукові керівники школи – Сопілко Ірина Миколаївна, доктор юридичних наук, професор, декан ЮФ НАУ.

Напрям наукової роботи — інформаційна політика, інформаційне право, цифрове суспільство

Кількісний склад наукової школи – 18 осіб

Кваліфікаційний склад наукової школи: докторів наук – 6; кандидатів наук –12.

 

 

12. Наукова школа «Педагогічна майстерність викладача закладу вищої технічної освіти (Наказ ректора № 196/од Про введення в дію рішень Вченої ради університету від 24 березня 2021 року (протокол №3)).
Галузь: 01 Освіта/Педагогіка. Спеціальність: 015 Професійна освіта.

 

Засновник: Лузік Ельвіра Василівна, доктор педагогічних наук, професор, завідувач кафедрою педагогіки та психології професійної освіти НАУ, Відмінник освіти, Заслужений працівник освіти України, орден княгині Ольги ІІІ ступеня, Голова спеціалізованої вченої ради Д26.062.15.

Кількісний склад наукової школи – 27 осіб

Кваліфікаційний склад наукової школи: академік – 1; член кореспондент – 1; докторів наук – 11; кандидатів наук – 7; здобувачів вищої освіти – 7.

 

 

13. Наукова школа «Промислова гідравліка і пневматика»

 

Галузь: 13 Механічна інженерія

Керівник: Бадах Валерій Миколайович, завідувач кафедри гідрогазових систем АКФ КАІ.

Кваліфікаційний склад наукової школи: 10 кандидати наук

Кількісний склад наукової школи: співробітники кафедри гідрогазових систем  КАІ - 6 осіб, а також фахівці ін-ших наукових і навчальних установ, діяльність яких базується на теоретичних засадах наукової школи – понад 50 осіб.

 

 

 

 

Наказ про затвердження переліку Наукових шкіл університету від 12.07.2019 року №344/од.
Наказ в.о. президента від 29 квітня 2025 року № 283/од (пункт 1.9)
 

 

 

ПОЛОЖЕННЯ

про наукові школи у Національному авіаційному університеті

 

прийнято на засіданні Вченої ради 
протокол № 11 від 22. 11. 2017 року

  

1. Загальні положення

 

1.1. Наукова школа - це усталений науковий колектив, що сформувався за певний  період науковцями, наукові інтереси яких були спрямовані на розв'язання довготривалих завдань за  певними  науковими напрямами, виходячи з необхідності підвищення ефективності використання інтелектуального потенціалу держави у сфері наукової, науково-технічної та інноваційної діяльності. Отримані наукові результати, повинні бути визнані як в Україні, так і за її межами.

 

1.2. На колектив наукової школи покладається завдання визначення пріоритетних напрямів розвитку науки і техніки в галузі, вироблення рекомендацій щодо вдосконалення  галузевої державної науково-технічної політики та здійснення експертних функцій у галузі.

 

1.3. Одним із основних критеріїв існування наукової школи є наявність її керівника. Наукова школа очолюється її засновником або продовжувачем.

 

Засновником наукової школи може бути доктор наук, професор, який тривалий час працював за відповідним науковим напрямком, наукові здобутки якого визнані як вітчизняною так і світовою спільнотою та під керівництвом якого були захищені не менше 3 докторів та 10 кандидатів наук.

 

Продовжувачем наукової школи може бути доктор наук, професор, який тривалий час працював за відповідним науковим напрямком, наукові здобутки якого визнані як вітчизняною так і світовою спільнотою та під керівництвом якого були захищені докторські і кандидатські дисертації.

 

Науковий керівник очолює та ініціює проведення наукових експертиз, визначення концептуальних напрямів наукових досліджень на державному рівні, важливих народногосподарських, науково-технічних, інноваційних та інвестиційних проектів у відповідній галузі

 

1.4. Наукова школа є базовою структурою у підготовці кадрів вищої кваліфікації певного напряму (докторів та кандидатів наук). Наукова школа повинна бути надійним осередком для трансформування та модернізації існуючої системи підготовки фахівців з підвищеним творчим потенціалом та розробити свою власну модель підготовки молодих науковців.

 

1.5. Колектив наукової школи створює належні умови аспірантам, докторантам та науковцям, які працюють над докторськими та кандидатськими дисертаціями в наукових напрямах, що охоплює ця школа.

 

1.6. Статус наукової школи визначає науково-технічна рада університету.

 

2. Завдання та організаційні засади

 

2.1. 3авданням наукової школи є формування потужного наукового потенціалу з докторів наук (не менше 3 осіб) та кандидатів наук (не менше 10 осіб), що виконують науково-дослідні роботи за напрямами даної школи, результати яких періодично публікуються у провідних фахових вітчизняних та зарубіжних виданнях. До першочергових завдань також входить створення та реалізація аналітичних проектів, які б всебічно характеризували наявний науковий потенціал та можливості школи щодо здійснення фундаментальних і прикладних наукових досліджень, реалізації розробок в інтересах держави.

 

2.2. Колектив наукової школи підтримує, продовжує та розвиває наукові традиції засновників школи, проводить аналіз та оцінку якості галузевих наукових та науково-технічних програм, комплексних планів державного рівня та урядових доручень.

 

2.3. Основними доробками школи вважаються:

-  найважливіші фундаментальні і прикладні дослідження у визначених наукових напрямах;

-  підготовка наукових кадрів (кандидатів та докторів наук) за науковими напрямами школи;

-  наукові видання (монографії, наукові статті, підручники, навчальні посібники та методичні розробки, а також патенти), в тому числі з високим індексом цитування;

-  громадське визнання досягнень представників школи (премії, конкурси, гранти, нагороди;

-  участь у наукових форумах міжнародного рівня;

- залучення до наукової діяльності за напрямами школи студентів, аспірантів, докторантів.

 

2.4. Наукова школа є ініціатором і організатором проведення міжнародних, всеукраїнських та регіональних конференцій, симпозіумів, наукових семінарів за відповідними напрямами, систематичного проведення спільних наукових секцій з НАН України, галузевими міністерствами і відомствами, зарубіжними академіями наук, університетами та іншими науковими центрами, а також встановлення постійних ділових контактів і розвитку взаємовигідного співробітництва з провідними діловими організаціями, загальноукраїнськими і регіональними об'єднаннями промисловців і підприємців.

 

2.5.  Представники школи можуть входити до складу спеціалізованих вчених рад із захисту докторських та кандидатських дисертацій, експертних рад ВАК України, редколегій провідних фахових видань.

 

2.6.  Представники школи можуть виступати експертами, опонентами за певними науковими напрямами.

 

3. Права і обов'язки фахівців наукової школи

 

Фахівці наукової школи можуть:

 

3.1. Представляти університет на державному та міжнародному рівнях при обговоренні проблем за науковими напрямами школи.

 

3.2.  Подавати пропозиції щодо формування державних науково-технічних програм та програм наукових досліджень університетського рівня.

 

3.3.  Брати участь у координаційних, проблемних, спеціалізованих радах та Вченій раді університету при обговоренні питань, що стосуються наукових напрямів школи.

 

4. Звітність щодо діяльності наукових шкіл

 

4.1  Кожні п’ять років проводити звіт щодо діяльності наукових шкіл Національного авіаційного університету.

 

4.2  За основу звіту взяти такі показники: кількість наукових статей опублікованих у наукометричних базах даних Scopus та Web of Science за останні п’ять років (не менше 10 статей), не менше 2- х монографій за відповідними науковим напрямом, має бути захищено не менше 3-х дисертацій (докторських або кандидатських) підготовлених під керівництвом представників колективу наукової школи. 

 

  

Проректор з наукової роботи                                           В. Харченко

 

Галузь: 13 Механічна інженеріяКерівник: Бадах Валерій Миколайович, завідувач кафедри гідрогазових систем АКФ КАІ.Кваліфікаційний склад наукової школи: 10 кандидати наук.Кількісний склад наукової школи: співробітники кафедри гідрогазових систем  КАІ - 6 осіб, а також фахівці ін-ших наукових і навчальних установ, діяльність яких базується на теоретичних засадах наукової школи – понад 50 осіб.