Заголовок: Вітаємо переможців І етапу Всеукраїнських олімпіад НАУ
Дата: 11/04/2019
URL: https://nau.edu.ua/ua/news/2019/4/vitaemo-peremozhtsiv-i-etapu-vseukrainskih-olimpiad-nau.html
==================================================

З 09 березня по 07 квітня 2019 року в Національному авіаційному університеті пройшли Всеукраїнські олімпіади для професійної орієнтації вступників на основі повної загальної середньої освіти з навчальних предметів: математика, біологія, фізика, географія, хімія, українська мова та література, англійська мова, Історія України.
Виявили бажання взяти участь в олімпіадах 1074 випускника-2019 з Києва, Київської, Рівненської, Хмельницької, Черкаської, Чернігівської, Сумської, Луганської, Дніпропетровської, Донецької, Запорізької, Херсонської, Волинської, Житомирської та Полтавської областей.
Проведення олімпіад забезпечували та координували: організаційний комітет, предметно-методичні комісії та журі: представники Інституту інноваційних освітніх технологій; Факультету лінгвістики та соціальних комунікацій; Факультету транспорту, менеджменту і логістики; Факультету кібербезпеки, комп’ютерної та програмної інженерії; Факультету екологічної безпеки інженерії та технологій та Аерокосмічного факультету.
Переможцями І (дистанційного) туру Всеукраїнських олімпіад Національного авіаційного університету стали 264 учасники.
Списки переможців І (дистанційного) туру Всеукраїнських олімпіад Національного авіаційного університету
.
Другий (очний) тур Всеукраїнських олімпіад НАУ відбудеться в Києві на базі Національного авіаційного університету:
математика: 20.04.2019 – з 10.00 до 13.00;
географія: 20.04.2019 – з 13.30 до 16.30;
фізика: 21.04.2019 – з 10.00 до 13.00;
біологія: 21.04.2019 – з 13.30 до 16.30;
хімія: 04.05.2019 – з 10.00 до 13.00;
історія України: 04.05.2019 ‑ з 13.30 до 16.30;
англійська мова: 05.05.2019 – з 10.00 до 13.00;
українська мова та література: 05.05.2019 – з 13.30 до 16.30.
Переможцям ІІ туру олімпіад за умови, що вони вступатимуть у 2019 році до НАУ на спеціальності, яким надається особлива підтримка держави (
перелік спеціальностей
), буде нараховуватись до 20 додаткових балів до загального рейтингу вступника.
Колектив університету щиро вітає переможців І туру Всеукраїнських олімпіад НАУ та бажає відмінних успіхів та значних досягнень у ІІ очному турі, задля здійснення заповітної мрії ‑ стати студентами Національного авіаційного університету!
Детальна інформація
http://iiot.nau.edu.ua/index.php/nauka/olimpiady
Координатор: Бруяка Ольга Олегівна, тел. 0953515361, (044)406-79-08.
Адреса: 03058, м. Київ, пр-т. Космонавта Комарова, 1, корп. 8, каб. 610, (044) 406–79–08, 406–72–09, 406–74–04, 406–74–15.
E-mail: idpnau2016@gmail.com, nniiot@nau.edu.ua
web-сторінка:
http://iiot.nau.edu.ua