Заголовок: ПРАЦЮЄМО, ТВОРИМО, ПЛЕКАЄМО…
Дата: 05/12/2014
URL: https://nau.edu.ua/ua/news/2014/12/praczyuemo-tvorimo-plekaemo….html
==================================================

Цьогорічна осінь видалася для бібліотекарів НТБ багатою на події у науковому житті. Протягом жовтня-листопада 2014 року вони брали активну участь у Всеукраїнській науково-практичній конференції «Бібліотека – територія єдності» (організатор Українська бібліотечна асоціація), Міжнародній науковій конференції «Місце і роль бібліотек у формуванні національного інформаційного простору» (організатор Національна бібліотека України ім. В.І. Вернадського), семінарі «Наукометрія у фундаментальних та прикладних дослідженнях» (організатор НБУ ім. В.І. Вернадського) та круглому столі «Кобзарева осінь в Переяславі» (організатор ДВНЗ «Переяслав-Хмельницький державний педагогічний університет ім. Григорія Сковороди»).
Працівники НТБ гідно представили НАУ, збагатилися досвідом роботи інших бібліотек. Тому було вирішено обговорити з колективом можливості впровадження новинок в роботу НТБ.
28 листопада 2014 року на зборах обговорювалися професійні питання: формування фондів рідкісної книги та стародруків, розвиток наукометрії, організацію наукової роботи в провідних бібліотеках України та перспективи професії бібліотекаря. З доповідями виступили: заступник директора НТБ О. Шкурко, завідувач відділом І. Ткачова, завідувач сектором НТБ М. Семенова, провідний редактор бібліотеки Л. Король, провідний бібліограф І. Панченко та бібліотекар І категорії НТБ О. Хавара.
Завідувач сектору О. Лазаренко провела огляд українських літературно-художніх журналів, що надійшли протягом 2014 року. Розповіла про життя Олександра Довженка та його кіноповість «Україна в огні», ознайомила присутніх з виставкою нових  надходжень  «Веселка української книги».
Колектив НТБ має багато цікавих задумів. Тому він і надалі плідно працюватиме у царині бібліотечної справи.