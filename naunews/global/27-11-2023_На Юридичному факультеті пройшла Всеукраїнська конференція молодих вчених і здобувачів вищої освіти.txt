Заголовок: На Юридичному факультеті пройшла Всеукраїнська конференція молодих вчених і здобувачів вищої освіти «Аеро-2023. Повітряне і космічне право»
Дата: 27/11/2023
URL: https://nau.edu.ua/ua/news/2023/11/na-yuridichnomu-fakulteti-proyshla-vseukrainska-konferentsiya-molodih-vchenih-i-zdobuvachiv-vishchoi-osviti-aero-2023-povitryane-i-kosmichne-pravo.html
==================================================

23 листопада на Юридичному факультеті відбулась Всеукраїнська конференція молодих вчених і здобувачів вищої освіти «Аеро-2023. Повітряне і космічне право», яка в цьому році присвячена 90-річчю Національного авіаційного університету.
Під час роботи пленарного засідання розглянуті важливі для нашої держави проблеми, пов’язані, насамперед, із становленням і розвитком повітряного і космічного права, післявоєнним розвитком публічно-правового регулювання суспільних відносин у галузі цивільної авіації та приватноправовим регулюванням відносин в авіаційній галузі, безпековою діяльністю в авіаційній сфері, сучасним станом і перспективами розвитку господарського, повітряного та екологічного права тощо.
У рамках конференції свої доповіді презентували вітчизняні та зарубіжні науковці, серед яких: Надія Армаш - д.ю.н., доцент, заступник директора відокремленого структурного підрозділу Державного підприємства «Інформаційні судові системи» «Центр судової експертизи та експертних досліджень» Державної судової адміністрації, Нізар Бандар - Консул Посольства України в Королівстві Саудівська Аравія, Катерина Водоласкова - к.ю.н., провідний юрисконсульт відділу договірно-правової роботи юридичного відділу Державного підприємства «Міжнародний аеропорт «Бориспіль», адвокат, докторант авіаційного права Кельнського університету, м. Кельн (Німеччина), Ігор Зелінський - заступник голови Державної авіаційної служби України, Наталія Козій - експерт з повітряного права, заступник директора з юридичних питань одного з провідних туроператорів України, Ярослав Кучер - голова Громадської ради при Державній авіаційній службі України, Костянтин Скиданов - к.ю.н., начальник управління з розпорядженням державним майном Державного космічного агентства України, Лариса Сорока - д.ю.н., професор, завідувачка відділом докторантури і аспірантури Науково-дослідного інституту публічного права, Олена Тищенко - д.ю.н., професор, професор кафедри трудового права та права соціального забезпечення Інституту права Київського національного університету імені Тараса Шевченка, Віталій Фігура -ад’юнкт відділення докторантури і ад’юнктури Національної академії Державної прикордонної служби України імені Богдана Хмельницького, Максим Ходаківський - суддя Жовтневого районного суду міста Дніпропетровська, тренер-викладач Національної школи суддів України, Стелла Цибізова - суддя Полтавського районного суду Полтавської області, тренер-викладач Національної школи суддів України.
Пропозиції та рекомендації, висловлені учасниками конференції, будуть впроваджуватись у навчальний процес, використовуватись для подальших наукових досліджень, а також слугуватимуть удосконаленню національного законодавства в контексті адаптації його до норм і вимог міжнародних стандартів.