Заголовок: Поетичні читання «Палітра весни» і презентація збірки у стінах кафедри комп’ютерних технологій дизайну і графіки
Дата: 17/05/2016
URL: https://nau.edu.ua/ua/news/2016/5/poetichni-chitannya-palitra-vesni-i-prezentacziya-zbirki-u-stinax-kafedri-komp’yuternix-texnologij-dizajnu-i-grafiki.html
==================================================

13 травня 2016 року кафедра комп’ютерних технологій дизайну і графіки провела Поетичні читання «Палітра весни», ініціатором і організатором якого був завідувач кафедри Юрій Ковальов. Вечір був присвячений презентації чергової поетичної збірки Юрія Ковальова «Число Фибоначчи», яка була приурочена до його 55-річчя. З цією приємною подією його привітали викладачі кафедри і гості - завідувачі кафедр і керівництво Навчально-наукового інституту Аеропортів та Екологічної безпеки, а також представники від дружньої кафедри Національного технічного університету України «Київський політехнічний інститут», які у подарунок отримали від автора по примірнику його поезії.
На вечір завітали з привітаннями, і дипломники професора Юрія Ковальова, і випускники кафедри, і студенти напряму «Дизайн», один з яких - Богдан Недашківський - виконав ліричну пісню під акомпанемент гітари. У дружньому колі викладачі дружніх кафедр зачитали свої вірші. Учасники вечора обмінювалися думками, висловлювали свої враження, ділилися творчими планами. У кінці заходу домовилися влаштовувати такі зустрічі і надалі.