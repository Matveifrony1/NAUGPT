Заголовок: День НАУки для учнів Києва
Дата: 11/02/2019
URL: https://nau.edu.ua/ua/news/2019/2/den-nauki-dlya-uchniv-kieva.html
==================================================

Центр обдарованої учнівської молоді Інституту інноваційних освітніх технологій провів День НАУки для учнів-членів МАН Києва. Учасники освітнього проекту – учні середньої загальноосвітньої школи № 35 м. Києва, слухачі Київського територіального обласного відділення МАН України та учні Вищого професійного училища НАУ.
Під час заходу учні відвідали Музею НАУ та навчальний центр авіаційних тренажерів. Також для абітурієнтів було проведено майстер-клас «Тренажер Ту-154» (керівник – завідувач кафедри авіоніки Світлана Павлова), цікаву наукову лекцію «Сучасні виклики світової цивільної авіації: безпека та ефективність» (лектор – інструктор ІКАО ДмитроБугайко) та сучасний майстер-клас «Експериментальна хімія» (керівник – завідувач кафедри хімії та хімічних технологій Віталій Чумак).
Учні з користю провели час та дізналися багато нового про освітню й наукову складову НАУ, а також про можливості науково-дослідної діяльності у процесі навчання в університеті.