Заголовок:Безкоштовний доступ до ресурсів платформи Research4Life збережено до кінця 2024 року

Дата: ----------
URL: https://lib.nau.edu.ua/item/?post_id=404
==================================================
Безкоштовний доступ до ресурсів платформи Research4Life збережено до кінця 2024 року
Враховуючи важливе значення наявності доступу до наукової інформації для продовження вченими наукової діяльності у складних умовах війни та відновлення України від її наслідків, МОН України надіслало офіційне звернення щодо потреби в збереженні українським вченим доступу до електронних ресурсів, який надається видавцями і компаніями в межах проєкту Research4Life.

За результатами розгляду звернення до учасників зустрічі видавців — партнерів проєкту Research4Life, яка проходила у липні у м. Вашингтоні, було отримане повідомлення про збереження доступу до ресурсів платформи до кінця 2024 року, що підтверджено листом директора із взаємодії з видавцями партнерами Research4Life Сари Фіббс..

На підтримку України між Research4Life та Державною науково-технічною бібліотекою України було підписано угоду про партнерство з Research4Life Country Connector Associate, повідомляється на офіційній сторінці порталу.

Доступ для академічної спільноти КАІ безкоштовний, за логіном і паролем – звертайтесь за адресою ntb@npp.kai.edu.ua

Коротке навчальне відео про те, як почати працювати з платформою.