Заголовок: На одній хвилі з Європою
Дата: 29/05/2017
URL: https://nau.edu.ua/ua/news/2017/5/na-odniy-hvili-z-evropoyu.html
==================================================

1-14 травня студенти НН ГМІ працювали волонтерами на найвідомішому пісенному конкурсі «Євробачення 2017». Цей захід став наймасштабнішою подією за останні роки в Україні, тому великою честю було представляти нашу країну на різних локаціях Києва. Студенти гр. 201 та 202 ГМІ кафедри англійської філології і перекладу (Катерина Акастьолова, Дарина Козіцька, Ліза Дегтярь, Лілія Федорів) працювали в Міжнародному виставковому центрі, на відкритті червоної доріжки, у фан-зоні Eurovision village на Хрещатику, а також на інших локаціях. На два тижні волонтерство стало їхнім маленьким життям, сповненим незабутніх відчуттів та неймовірних емоцій, нових знайомств. Їм вдалося поспілкуватися з іноземцями, створити імідж комфортної і гостинної країни та набути неоціненного досвіду волонтерства на такій визначній події. Весь світ визнав, що організація цьогорічного Євробачення в Україні була на найвищому рівні, і тому відчувати себе частинкою такого потужного механізму було справді почесно і вартим усіх докладених зусиль.