Заголовок: Студенти відзначили День матері
Дата: 12/05/2017
URL: https://nau.edu.ua/ua/news/2017/5/studenti-vidznachili-den-materi.html
==================================================

11 травня 2017 року старший викладач кафедри української мови та культури Навчально-наукового гуманітарного інституту Т. Чухліб організувала для студентів НАУ захід з нагоди Дня матері. Цей день відзначають в Україні у другу неділю травня.
Захід розпочався із доповіді на тему «Образ матері в наукових дослідженнях». Учасники дійства мали змогу не лише дізнатися, якою була історія наукового розгляду образу матері в Україні, але й висловити свої думки щодо ролі і місця жінки-матері в сучасному суспільстві. Другою частиною заходу став перегляд фільму «Моя мама - мій всесвіт». Завершився захід дискусією за змістом оповідання М. Коцюбинського «Що записано в книгу життя». Студенти активно обговорювали порушену у творі проблему стосунків матері та дітей, ділилися враженнями від прочитаного. Зрештою всі зійшлися на думці, що потрібно дякувати  матері за нескінченну турботу, безмежну любов, велике терпіння та відданість. А День матері для цього є гарною нагодою.