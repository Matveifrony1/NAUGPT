Заголовок: На Факультеті транспорту менеджменту і логістики НАУ провели захід «Карта родини ФТМЛ»
Дата: 30/09/2022
URL: https://nau.edu.ua/ua/news/2022/9/na-fakulteti-transportu-menedzhmentu-i-logistiki-nau-proveli-zahid-karta-rodini-ftml.html
==================================================

21 вересня Факультет транспорту менеджменту і логістики (ФТМЛ) Національного авіаційного університету об'єднав своїх студентів в онлайн рандеву «Карта родини ФТМЛ».
У заході взяли участь понад 80 учасників.
Присутні представили неймовірно красиві та історично пам’ятні місця з різних куточків України, а саме ті особливі місця, які їх надихають в місті, де вони зараз проживають.
Відкривали рандеву студенти кафедри логістики із старшим наставником, к.е.н., доцентом кафедри Тетяною Щепіною. Від кафедри виступило 15 студентів.
Від кафедри менеджменту зовнішньоекономічної діяльності підприємств виступила к.е.н., доцент кафедри Юлія Коваленко та 14 студентів.
Кафедру організації авіаційних перевезень представило 24 студенти та заступник декана, к.е.н., доцент кафедри Надія Передерій.
Від кафедри організації авіаційних робіт і послуг виступила к.е.н., доцент кафедри Наталія Семченко та 15 студентів.
Рандеву надало можливість познайомитися з унікальними місцями України, де проживають наші студенти.