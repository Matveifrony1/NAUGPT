Заголовок: На Факультеті психології, комунікацій та перекладу відбулася гостьова лекція «Академічна культура фахівця»
Дата: 07/04/2025
URL: https://nau.edu.ua/ua/news/2025/4/na-fakulteti-psihologii-komunikatsiy-ta-perekladu-vidbulasya-gostova-lektsiya-akademichna-kultura-fahivtsya.html
==================================================

28 березня 2025 року
у віртуальних стінах Державного університету «Київський авіаційний інститут» на запрошення кафедри української мови, історії та інформаційної діяльності Факультету психології, комунікацій та перекладу та в рамках діяльності Міжрегіональної школи «Академічна культура фахівця» відбулася
гостьова лекція Олени Семеног
, докторки педагогічних наук, професорки, керівниці Центру науково-освітнього партнерства і мережевої взаємодії, професорки кафедри педагогіки Сумського державного педагогічного університету імені А. С. Макаренка за темою
«Доброчесність у навчанні: дотримуватися / не можна / порушувати».
На лекцію завітали
викладачі та здобувачі вищої освіти (майбутні бакалаври та магістри) ФПКП та ФКНТ КАІ. У ході лекції
пані Олена порушила низку гострих проблем,
пов’язаних із академічною культурою та доброчесністю у створенні кваліфікаційної роботи здобувачем вищої освіти в умовах цифровізації освітнього простору та розвитку штучного інтелекту, окреслила нормативну базу та види відповідальності за порушення академічної доброчесності здобувачами вищої освіти, а також ознайомила з освітньо-просвітницькою траєкторією заснованої професоркою лабораторії «Академічна культура дослідника», що функціонує на базі СумДПУ.
Щиро
дякуємо Олені Миколаївні
за змістовну, професійну та надактуальну лекцію, що стимулює академічну спільноту до якісних і самостійних наукових досліджень та сприяє науковій співпраці та обміну науково-педагогічними ідеями двох провідних університетів країни!