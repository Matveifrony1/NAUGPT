Заголовок: І етап Всеукраїнської студентської олімпіади з соціології
Дата: 12/02/2016
URL: https://nau.edu.ua/ua/news/2016/2/i-etap-vseukrainskoi-studentskoi-olimpiadi-z-socziologii.html
==================================================

8 лютого 2016 року на кафедрі соціології та політології Навчально-наукового Гуманітарного інституту був проведений І етап Всеукраїнської студентської олімпіади з соціології. В ньому взяли участь студенти-соціологи ІІ–V курсів. Програма І етапу передбачала завдання двох рівнів складності: тестування та виконання зорієнтованих на розв’язання певної прикладної проблеми творчих завдань.
Виконання творчих завдань виявило високий рівень знань з методології та методів соціологічного дослідження та креативний підхід до складання програми соціологічного дослідження. За результатами виконання завдань олімпіади комісія у складі викладачів кафедри соціології та політології визначила переможців: І місце – В. Щіпцова (412 група НН ГМІ), ІІ місце – А. Сідловська (411 гр. НН ГМІ.), ІІІ місце поділили студенти ІІ курсу, які показали високий рівень знань у галузі соціології – О. Машовець,      О. Травінський, Я. Кисельова.
ІІ етап Олімпіади відбудеться 5–7 квітня 2016 р. у Харківському національному університеті ім. В.Н. Каразіна. Бажаємо переможцям підкорити нові вершини.