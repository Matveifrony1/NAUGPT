Заголовок: На Факультеті економіки та бізнес-адміністрування НАУ відбулась зустріч з економістом-практиком
Дата: 02/06/2022
URL: https://nau.edu.ua/ua/news/2022/6/na-fakulteti-ekonomiki-ta-biznes-administruvannya-nau-vidbulas-zustrich-z-ekonomistom-praktikom.html
==================================================

31 травня кафедрою економіки повітряного транспорту Факультету економіки та бізнес-адміністрування (ФЕБА) Національного авіаційного університету було проведено зустріч із заступником директора з економічних питань компанії «Маршалл Табако» Андрієм Тепериком.
До зустрічі долучились:
- заступник декана факультету Ольга Вовк;
- науково-педагогічні працівники кафедри;
- здобувачі першого (бакалаврського), другого (магістерського) та третього (освітньо-наукового) рівнів вищої освіти.
З вітальним словом до присутніх звернулась завідувач кафедри економіки повітряного транспорту ФЛСК НАУ Олена Ареф’єва. Вона зазначила, що зустрічі з практиками сприяють формуванню спеціальних компетенцій та підвищують рівень фаховості.
Під час свого виступу Андрій Теперик схарактеризував особливості планування витрат у бюджеті компанії, визначив ключові моменти функціонування на прикладі «Маршалл Табако», зупинившись на економічних питаннях.
На завершення зустрічі гість відповів на запитання присутніх.
Висловлюємо щиру вдячність спікеру за можливість здобути новий досвід та сподіваємось на подальшу співпрацю.