Заголовок: Флешмоб на підтримку українських моряків
Дата: 13/02/2019
URL: https://nau.edu.ua/ua/news/2019/2/fleshmob-na-pidtrimku-ukrainskih-moryakiv.html
==================================================

Студенти факультету економіки та бізнес-адміністрування НАУ провели флешмоб «Жовто-блакитний кораблик» на підтримку українських полонених моряків, захоплених Росією в районі Керченської протоки.
Сьогодні в Московському міському суді відбувся черговий розгляд апеляційних скарг захисту військовополонених українських моряків. Апеляційний суд залишив  моряків під арештом.
На підтримку моряків студенти виготовили паперові кораблики з їх іменами та утворили корабель з жовто-блакитних прапорців. Вони звернулися трьома мовами: українською, російською та англійською з вимогою якнайшвидше звільнити полонених, серед яких старший лейтенант Андрій Драч,
член екіпажу судна “Нікополь” ВМС України,
двоюрідний брат доцента кафедри економіки повітряного транспорту Ольги Вовк.
Флешмоби на підтримку військовополонених українських моряків пройшли у багатьох куточках світу, зокрема в Італії, Португалії, Великій Британії, США.