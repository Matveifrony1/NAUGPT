Заголовок: Толерантність до інших: різні світи
Дата: 23/11/2015
URL: https://nau.edu.ua/ua/news/2015/11/tolerantnist-do-inshix-rizni-sviti.html
==================================================

20 листопада 2015 року старший викладач кафедри соціології та політології Навчально-наукового Гуманітарного інституту Н. Грищенко провела тренінгове заняття для студентів-іноземців 317 групи ФЕП «Толерантність до інших: різні світи».
Міжнародний день толерантності за рішенням Генеральної Асамблеї ООН відзначається з 16 листопада 1996 року. Цього дня ЮНЕСКО ухвалило Декларацію принципів терпимості, в якій ідеться про рівність усіх людей, незалежно від етнічної належності, віросповідання, чи кольору шкіри.
Зі студентами були проведені вправи. Вони дозволили з’ясувати, що хоч  розуміння толерантності не однакове в різних культурах, спільним для всіх залишається повага і визнання рівності, відмова від домінування та насилля, визнання права інших на свої думки та погляди.
«Пантоміма толерантності» дозволила студентам чіткіше, мовою жестів показати, що для них є право, толерантність (як расова, так і міжнаціональна), терпимість, повага, співчуття. А окрім того, що небажання зрозуміти іншого, впевненість у тому, що ваша думка єдино правильна, невміння зняти свої «стереотипні окуляри» – найкоротший шлях до непорозуміння.
Отже, толерантність перш за все має на меті прийняття інших такими, якими вони є, і взаємодію з ними на основі згоди.