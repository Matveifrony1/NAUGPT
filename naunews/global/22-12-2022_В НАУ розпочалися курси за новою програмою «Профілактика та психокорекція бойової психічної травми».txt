Заголовок: В НАУ розпочалися курси за новою програмою «Профілактика та психокорекція бойової психічної травми»
Дата: 22/12/2022
URL: https://nau.edu.ua/ua/news/2022/12/v-nau-rozpochalisya-kursi-za-novoyu-programoyu-profilaktika-ta-psihokorektsiya-boyovoi-psihichnoi-travmi.html
==================================================

З 27 листопада 2022 року в Центрі експертизи і сертифікації ННІНО розпочалися курси підвищення кваліфікації за новою програмою «Профілактика та психокорекція бойової психічної травми».
До занять приєдналися слухачі із більшості регіонів України та слухачі з закордону, які мають статус тимчасово переміщених осіб (Німеччина, Словенія). Крім того, на цих курсах продовжують навчання магістри випускники та слухачі кафедри управління людським фактором ННІНО НАУ за освітньо-професійною програмою «Психологія екстремальних і кризових ситуацій».
Нова програма складена на замовлення слухачів і має в переважній більшості практичне спрямування.
На перший зустрічі викладач, доц. мед наук Сергій Іванович Вишніченко провів дієвий діалог з слухачами, що сприяло розумінню, які саме знання та вміння необхідні, враховуючи специфіку їх роботи. Наступні заняття були спрямовані на набуття вмінь і навичок володіння дієвими методиками зняття гострого стресу та антистресової підготовки особового складу до майбутніх екстремальних ситуацій.
Всі записи онлайн-зустрічей, презентації, додаткові матеріали, опитувальники, тести, література надаються в загальному чаті курсу у соціальній мережі Telegram.
Курси проводить Вишніченко Сергій Іванович, кандидат мед. наук, досвідчений практик та висококласний спеціаліст у сфері психотерапії і психіатрії, який має багаторічний досвід роботи з профілактики та психокорекції бойової психічної травми.