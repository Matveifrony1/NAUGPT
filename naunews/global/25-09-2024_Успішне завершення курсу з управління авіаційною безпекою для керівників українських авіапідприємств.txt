Заголовок: Успішне завершення курсу з управління авіаційною безпекою для керівників українських авіапідприємств
Дата: 25/09/2024
URL: https://nau.edu.ua/ua/news/2024/9/uspishne-zavershennya-kursu-z-upravlinnya-aviatsiynoyu-bezpekoyu-dlya-kerivnikiv-ukrainskih-aviapidpriemstv.html
==================================================

З 16 по 20 вересня 2024 року
сертифіковані інструкторки ІСАО з авіаційної безпеки
Рімма Оскілко та Юлія Шиян
провели курс НКАБ/Керівники АБ
«Підготовка керівників з управління авіаційною безпекою»
.
Учасниками стали
заступники керівників з авіаційної безпеки провідних українських аеропортів та авіакомпаній, зокрема АТ «АНТОНОВ», ДП «МА «Львів» ім. Данила Галицького», ТОВ «ЕЙР ТАУРУС», ТОВ «КСЄНА», ТОВ «Авіакомпанія "Промінтерсервіс», ПрАТ «Авіакомпанія Константа» та ТОВ «В2В Авіейшн».
Слухачі активно працювали
з документами, брали участь у дискусіях та виконували практичні вправи.
Особливу увагу було приділено
вирішенню кризових ситуацій за заданим сценарієм, що дозволило учасникам відпрацювати навички прийняття рішень у стресових умовах. Крім того, курс надав можливість
ознайомитися з новими редакціями нормативно-правової бази з питань авіаційної безпеки
, а також методами оцінки загроз і ризиків на міжнародному та регіональному рівнях.
Важливою складовою навчання став обмін досвідом
між фахівцями різних компаній. Учасники ділилися своїми підходами до підтримання та підвищення рівня безпеки в сучасних складних умовах функціонування авіаційної галузі. Такий обмін знаннями сприяв розширенню професійного кругозору та встановленню корисних контактів між представниками різних організацій.
Завершальним етапом курсу став
заключний тест, який успішно склали всі слухачі.
За результатами навчання учасники отримали сертифікати встановленого зразка, що підтверджують їхню кваліфікацію у сфері управління авіаційною безпекою.
Такі навчальні програми мають велике значення для підвищення загального рівня безпеки в авіаційній галузі України та сприяють впровадженню передових міжнародних практик. З нетерпінням чекаємо на нові зустрічі та подальшу співпрацю у сфері авіаційної безпеки.