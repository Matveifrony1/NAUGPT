Заголовок: У Новий рік з вірою, надією та любов’ю
Дата: 17/01/2018
URL: https://nau.edu.ua/ua/news/1/1/u-noviy-rik-z-viroyu-nadieyu-ta-lyubov’yu.html
==================================================

Колектив Навчально-наукового гуманітарного інституту провів новорічні та різдвяні свята колядками та щедрівками. Напередодні останнього великого новорічного свята, Водохреща, дирекція та працівники кафедр інституту згадали давній український звичай різдвяних обходів із величаннями та побажаннями господарю і його родині щастя, добра та злагоди. Гуманітарії долучились до містерії виконання різдвяних пісень та магії слова, що є невід’ємною частиною духовної культури українського народу.
Колектив інституту вірить, що такий урочистий, наповнений світлом духовності початок нового року налаштує всіх нас на плідну роботу, зробить добрішими та щирішими один до одного. Бажаємо, щоб новий рік приніс нашому рідному університету нові досягнення та можливості, злагоджену спільну працю, а нашим родинам – щастя, добробут та гармонію.