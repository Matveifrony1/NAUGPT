Заголовок: Відкрий інших – пізнай себе!
Дата: 18/05/2015
URL: https://nau.edu.ua/ua/news/2015/5/vidkrij-inshix-–-piznaj-sebe.html
==================================================

15 травня 2015 року студенти-соціологи 212 групи Гуманітарного інституту разом з наставниками І. Шаповал та Н. Грищенко побували на церемонії відкриття Міжнародного фестивалю традиційних культур «ЕтноСвіт», який презентували до Дня Європи в Україні Національний культурно-мистецький та музейний комплекс «Мистецький Арсенал» разом з Національним центром народної культури «Музей Івана Гончара».
Серед гостей фестивалю виступили представники таких країн, як: Франція, Греція, Білорусь, Литва, Грузія, Узбекистан, Туреччина та інші.
Проект має на меті створити платформи для культурного обміну, глибшого пізнання інших культур та інтеграції України в культурний світовий простір.
Цього року Україна вперше запросила народних майстрів країн світу, аби через народну культуру, яка є толерантною та об’єднувальною, створити атмосферу взаємопізнання та взаєморозуміння.