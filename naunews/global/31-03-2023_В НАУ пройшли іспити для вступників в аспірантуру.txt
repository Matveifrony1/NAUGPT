Заголовок: В НАУ пройшли іспити для вступників в аспірантуру
Дата: 31/03/2023
URL: https://nau.edu.ua/ua/news/2023/3/v-nau-proyshli-ispiti-dlya-vstupnikiv-v-aspiranturu.html
==================================================

На кафедрі комп’ютерних технологій будівництва та реконструкції аеропортів Факультету наземних споруд і аеродромів 27 березня 2023 року відбувся фаховий іспит зі спеціальності 192 для вступників в аспірантуру.
Потенційні аспіранти (здобувачі третього освітньо-наукового рівня PhD) Бармін Ілля Валерійович, Білий Артур Васильович, Осовський Іван Миколайович продемонстрували достатній рівень фахової компетентності.
Ілля Валерійович представив розгорнуту дослідницьку пропозицію, чітко та аргументовано висвітлив актуальність майбутнього дослідження. Відповіді на запитання були повними та аргументованими. Артур Васильович та Іван Миколайович виявили глибоке знання матеріалу: новітніх досягнень, аналіз різних точок зору та власне професійне бачення у галузі знань.
Також на кафедрі інженерії програмного забезпечення факультету кібербезпеки та програмної інженерії НАУ пройшли випробування на 121 спеціальність (інженерія програмного забезпечення).
Виконуючий обов’язки завідувача кафедри, як голова комісії та члени комісії відмітили високий рівень підготовки вступників в аспірантуру. Всі претенденти позитивно склали іспити та надали дослідницькі пропозиції сучасних напрямів розвитку ІТ галузі.
Вітаємо майбутніх аспірантів та чекаємо на наказ про зарахування.