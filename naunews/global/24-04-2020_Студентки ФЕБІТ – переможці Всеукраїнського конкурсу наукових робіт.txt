Заголовок: Студентки ФЕБІТ – переможці Всеукраїнського конкурсу наукових робіт
Дата: 24/04/2020
URL: https://nau.edu.ua/ua/news/2020/kopiya-berezen/studentki-febit-–-peremozhtsi-vseukrainskogo-konkursu-naukovih-robit.html
==================================================

Студентки Факультету екологічної безпеки, інженерії та технологій Дарія Гоженко і Валерія Товкач отримали дипломи І ступеню та Аліна Гудзь диплом ІІ ступеню на Всеукраїнському конкурсі студентських наукових робіт зі спеціальності «Цивільна безпека (охорона праці)» та спеціальності «Автомобільний транспорт».
Дарія Гоженко та Валерія Товкач презентували наукову роботу «Дослідження рівнів електромагнітних полів аеропорту та розроблення заходів з їх нормалізації», науковий керівник – професор кафедри цивільної та промислової безпеки Батир Халмурадов. Аліна Гудзь представила наукову роботу «Екологічно безпечні біодизельні палива на основі альтернативних видів рослинних олій», науковий керівник – заступник декана факультету Анна Яковлєва.
Через запровадження карантину підсумки Всеукраїнського конкурсу студентських наукових робіт зі спеціальностей: «Автомобільний транспорт», «Матеріалознавство», «Цивільна безпека (Охорона праці)» у 2019/2020 навчальному році було проведено за результатами першого етапу ІІ туру. На основі рейтингу, складеного після рецензування робіт, були визначені призери, серед яких – і студентки нашого університету.
Вітаємо переможців та бажаємо їм подальших наукових звершень!