Заголовок: НАУ: «Зроблено в Києві»
Дата: 25/05/2017
URL: https://nau.edu.ua/ua/news/2017/5/nau-zrobleno-v-kievi.html
==================================================

25 травня у столичному виставковому центрі «КиївЕкспоПлаза» пройшла виставка-презентація промислової продукції столичних виробників «Зроблено в Києві». Відкривав виставку мер Києва Віталій Кличко. У заході взяли участь близько 160 промислових підприємств з усіх районів столиці, більше 40 наукових установ Києва продемонстрували новітні розробки, технології та матеріали. Окремими експозиціями були представлені провідні навчальні заклади, серед яких був і Національний авіаційний університет.
Університету є багато чим пишатися, творчий потенціал науковців, викладачів та студентів генерує багато цікавих і плідних ідей. На виставці було представлено три напрями роботи. Перший – безпілотні літальні апарати, розроблені науковим-виробничим центром безпілотної авіації «Віраж». Безпілотниками «Жайвір», «Небесний патруль» та іншими розробками центру цікавляться вітчизняні оборонні підприємства.  Поряд з безпілотниками на стенді НАУ демонструвалися і системи протидії безпілотним літальним апаратам  типу «АнтиЛЛА», розроблені в ННІ АКІ НАУ. Окрім того, на виставці були і «тактичні вуха» для розвідників – портативні локатори, що дозволяють виявити присутність противника на великій відстані і точно визначити його місцезнаходження. Уже 250 портативних локаторів передано на передову, де вони у прямому сенсі рятують життя наших воїнів.
Інститут аеропортів представив на виставці низку містобудівних проектів, багато з яких реалізується спільно з Київською райдержадміністрацією. Серед них – концепціх розвитку території Державного музею авіації, забудов на територіях, прилеглих до аеропорту «Жуляни, дизайн-концепції інтер’єру станцій метрополітену, концепції розвитку медійного середовища Києва, рекреаційних зон та багато іншого.