Заголовок: Визначено переможця регати «Студентські вітрила надій»
Дата: 10/06/2019
URL: https://nau.edu.ua/ua/news/2019/6/viznacheno-peremozhtsya-regati-studentski-vitrila-nadiy.html
==================================================

9 червня 2019 року на акваторії Канівського водосховища, біля м. Українка  втретє проведено вітрильну регату «Студентські вітрила надій». Цього року студентські вітрильні перегони офіційно увійшли у календар змагань з вітрильного спорту для крейсерсько-перегонових суден Київської міської вітрильної федерації.
У регаті взяли участь 16 екіпажів  з НАУ та інших ЗВО України, а також студенти з міста Аахен (Німеччина), які відвідують Україну в рамках програми культурного студентського обміну.
Відкриваючи перегони, ректор Володимир Ісаєнко привітав учасників та побажав «сім футів під кілем».
Після повернення на базу, перегоновим комітетом було проведено підрахунок результатів і визначено переможця та призерів. Переможець – яхта "MG 30", шкіпер – випускник НАУ Денис Золотов. На урочистому завершенні регати ректор вручив Кубок, медалі за 1, 2, 3 місце та грамоти усім учасникам перегонів.