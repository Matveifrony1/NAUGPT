Заголовок: Зустріч в Спеціалізованій школі № 115 ім. І.Огієнка
Дата: 18/03/2024
URL: https://nau.edu.ua/ua/news/2024/3/zustrich-v-spetsializovaniy-shkoli-№-115-im-iogienka.html
==================================================

12 березня 2024 року
в Спеціалізованій школі № 115 імені І. Огієнка м. Києва відбулася
профорієнтаційна зустріч
представників Національного авіаційного університету з учнями 10-11 класів. Захід організовано в рамках співпраці між школою та університетом, підтвердженої угодою про співробітництво.
Тетяна Петровська
, кандидатка педагогічних наук, директорка Центру допрофесійної підготовки та обдарованої учнівської молоді ННІРО НАУ, ознайомила присутніх зі структурою, діяльністю й перевагами університету, а також освітніми та профорієнтаційними заходами для майбутніх абітурієнтів.
Юлія Белуга
, старша викладачка кафедри цивільного права і процесу Юридичного факультету НАУ, виступила з доповіддю
«Захист дітей державою в умовах воєнного стану»
та розповіла про напрямки діяльності Юридичного факультету.
Анна Марина
, кандидатка економічних наук, доцентка кафедри бізнес-аналітики та цифрової економіки Факультету економіки та бізнес-адміністрування, заступниця відповідального секретаря Приймальної комісії НАУ, представила тему
«Цифрова економіка»
та ознайомила з діяльністю Факультету економіки та бізнес-адміністрування.
Наталія Барабуха
, завідувачка Підготовчого відділення ННІРО НАУ, розповіла про підготовчі курси для майбутніх вступників, які проводить кафедра базових і спеціальних дисциплін, і запросила на навчання.
Важлива зустріч зі старшокласниками пройшла у доброзичливій і теплій атмосфері. Організатори висловлюють щиру подяку за сприяння в проведенні профорієнтаційного заходу директорці школи
Тетяні Кисіль
та всім учасникам зустрічі.