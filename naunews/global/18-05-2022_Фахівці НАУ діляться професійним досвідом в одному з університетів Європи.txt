Заголовок: Фахівці НАУ діляться професійним досвідом в одному з університетів Європи
Дата: 18/05/2022
URL: https://nau.edu.ua/ua/news/2022/5/fahivtsi-nau-dilyatsya-profesiynim-dosvidom-v-odnomu-z-universitetiv-evropi.html
==================================================

16 травня в університеті Екс Марсель (Франція) відбулася публічна лекція доктора філологічних наук, завідувача кафедри іноземних мов і прикладної лінгвістики Факультету лінгвістики та соціальних комунікацій (ФЛСК) Національного авіаційного університету Оксани Шостак для викладачів та аспірантів кафедри американських та британських студій.
Тема лекції: «Фемінізм як форма антиколоніального спротиву у літературі корінних народів Північної Америки».
Пані Оксана представила європейським колегам результати, що були отримані в процесі роботи кафедри іноземних мов і прикладної лінгвістики над науковою темою «Філологічні виміри національної ідентичності у культурі англомовних країн».
Також, під час лекції підіймалися питання про роль жінок в антиколоніальному спротиві усіх поневолених країн світу, боротьби українських жінок у реаліях сучасної війни тощо.
Європейські науковці високо оцінили роботу українських колег. Крім того, було досягнуто домовленостей про подальшу співпрацю двох кафедр в означеному напрямку досліджень.