Заголовок: ЗАСІДАННЯ СЕКЦІЇ «БЕЗПЕКА ДЕРЖАВНИХ ІНФОРМАЦІЙНИХ РЕСУРСІВ»  МНТК «АВІА-2015»
Дата: 16/05/2015
URL: https://nau.edu.ua/ua/news/2015/5/zasidannya-sekczii-bezpeka-derzhavnix-informaczijnix-resursiv-mntk-avia-2015.html
==================================================

28 квітня в Інституті комп’ютерних інформаційних технологій відбулося засідання секції «Безпека державних інформаційних ресурсів» в рамках ХІІ Міжнародної науково-технічної конференції «Авіа-2015» (керівник – проф. О.Юдін, секретар – О.Дубчак). Мета засідання визначалася необхідністю вироблення стратегії інформаційної безпеки, спрямованої на захист державних інформаційних ресурсів від несанкціонованого доступу і, відповідно, на забезпечення їх цілісності, доступності та конфіденційності.
Серед учасників засідання були представники Національного авіаційного університету, Київського національного університету ім. Т. Г. Шевченка,  Служба безпеки України,  Житомирського військового інституту ім. С.П. Корольова.
Учасники конференції визначили, що державна стратегія має ґрунтуватися на розумінні інформаційної безпеки як безперервно функціонуючого гнучкого комплексу нормативно-правових, економічних, технічних та програмних заходів, здатного контролювати та своєчасно реагувати на інциденти, одночасно дотримуючись вимог міжнародного співтовариства.