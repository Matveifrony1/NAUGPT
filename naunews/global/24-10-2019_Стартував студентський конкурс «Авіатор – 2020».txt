Заголовок: Стартував студентський конкурс «Авіатор – 2020»
Дата: 24/10/2019
URL: https://nau.edu.ua/ua/news/2019/10/startuvav-studentskiy-konkurs-aviator-–-2020.html
==================================================

23 жовтня 2019 року в Міжнародному аеропорту «Київ» імені Ігоря Сікорського відбувся старт освітнього студентського конкурсу «Авіатор – 2020». Долучився до цієї події і Національний авіаційний університет, молодь якого вже не один рік активно бере участь у цьому конкурсі.
Масштабний молодіжний проект пройде вдев'яте та об'єднає молоду еліту України. Найталановитіші і найперспективніші конкурсанти в липні стануть гостями найбільшого авіасалону Фарнборо в Лондоні, де ознайомляться з його новинками, пройдуть майстер-класи, поспілкуються з фахівцями.
У проекті можуть взяти участь студенти денної форми навчання та молоді фахівці (до 25 років включно). Для участі в конкурсі необхідно зареєструватися на сайті фонду до 8 грудня включно.
Конкурс «Авіатор – 2020» скрадатиметься з чотирьох відбіркових етапів: перевірка знань з точних наук (грудень 2019); тестування з технічного англійської мови (лютий 2020); рішення бізнес-кейсу (березень 2020); презентація власних розробок і стартапів в авіакосмічній сфері перед експертами галузі (квітень 2020). А вже 12 квітня 2020 р. з нагоди Всесвітнього дня космонавтики відбудеться нагородження переможців.