Заголовок: В НАУ відбувся День НАУки
Дата: 24/10/2022
URL: https://nau.edu.ua/ua/news/2022/10/v-nau-vidbuvsya-den-nauki.html
==================================================

19 жовтня 2022 року в Національному авіаційному університеті відбувся День НАУки для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
Організатори наукової школи – Навчально-науковий інститут розвитку освіти спільно з спільно з Факультетом аеронавігації, електроніки та телекомунікацій НАУ.
Лужбін Віктор, доцент кафедри авіоніки ФАЕТ НАУ, кандидат технічних наук, доцент, під час фізико-технічної наукової школи виступив із лекцією на тему: «Авіація: історія та перспективи розвитку».
Лектор занурив учасників заходу в науковий світ шляхом історичної ретроспективи. Віктор Миколайович розповів про те, що ще зі стародавніх часів людство мріяло літати. Успішні польоти людини почалися лише наприкінці XIX століття, оскільки для здійснення мрій знадобився високий науково-технічний потенціал. У XX столітті почався стійкий розвиток у створенні і використанні літаків для військових та цивільних задач. XXI століття ознаменувалось розвитком цифрового оснащення літаків та наземного обладнання управління повітряним рухом.
В непростих умовах сьогодення ця тема набула гострої актуальності та викликала особливий інтерес в учасників Дня НАУки.
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді Навчально-наукового інституту розвитку освіти НАУ.
Інформаційне забезпечення заходу здійснювала Третьякова Аліна, провідний фахівець ННІРО НАУ.
До заходу долучилися учні 9-11 класів ЗЗСО і студенти коледжів.
Бажаємо всім учасникам наукової школи цікавого навчання та собистих наукових перемог, натхнення, успіхів, реалізації найамбітніших планів!
Нехай усі ваші мрії здійснюються під мирним небом! Віримо! Все буде Україна!
До зустрічі в Національному авіаційному університеті!
Центр допрофесійної підготовки НАУ
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua