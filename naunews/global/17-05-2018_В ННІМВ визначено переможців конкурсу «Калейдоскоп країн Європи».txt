Заголовок: В ННІМВ визначено переможців конкурсу «Калейдоскоп країн Європи»
Дата: 17/05/2018
URL: https://nau.edu.ua/ua/news/1/5/v-nnimv-viznacheno-peremozhtsiv-konkursu-kaleydoskop-krain-evropi.html
==================================================

16 травня 2018 року в Навчально-науковому інституті міжнародних відносин відбулась церемонія нагородження переможців конкурсу презентацій «Калейдоскоп країн Європи», організатором якого виступив Інформаційний центр ЄС спільно з кафедрою країнознавства і туризму ННІМВ НАУ.
День Європи в Україні – чудова нагода наголосити на тому, як європейська інтеграція допомогла подолати вікові розбіжності та визначити спільне майбутнє для більшої частини європейського континенту. Це символ започаткування нової успішної моделі мирної співпраці між державами, що ґрунтується на спільних цінностях та інтересах.
Підтримуючи державну програму заходів у  відзначенні Дня Європи, 16 травня 2018 року в ННІМВ відбулась церемонія нагородження переможців конкурсу презентацій «Калейдоскоп країн Європи», який організували Інформаційний центр ЄС спільно з кафедрою країнознавства і туризму. Зазначимо, що цей захід викликав неабиякий інтерес серед студентської молоді.
Конкурс мав на меті посприяти засвоєнню студентам набутих знань, стимулювати і активізувати їхню пізнавальну активність до вивчення географії, історії та культури країн ЄС, формувати вміння і навички підбору, аналізу та узагальнення матеріалу. Під час презентацій власних проектів студенти-міжнародники здійснили своєрідну віртуальну мандрівку країнами Євроспілки, а також продемонстрували знання набуті в ННІМВ.
Членам журі, до складу якого увійшли завідувач кафедри країнознавства і туризму Г.Балабанов, професор кафедри В.Вишневський, координатор ІЦ ЄС А.Горобей було нелегко, адже кожен студент намагався передати яскравий колорит презентованої країни, акцентуючи увагу на природних і культурних особливостях та традиціях народу. Конкурсні роботи оцінювалися за критеріями оригінальності сюжету, розкриття теми, творчого підходу.
За підсумками конкурсу презентацій переможцями стали Христина Василишина, Лідія Мичка та Світлана Тимошенко.