Заголовок: Соборність України як символ вічності народу
Дата: 02/02/2016
URL: https://nau.edu.ua/ua/news/2016/2/sobornist-ukraini-yak-simvol-vichnosti-narodu.html
==================================================

28 січня 2016 року в методичному кабінеті Навчально-наукового Юридичного інституту кафедрою теорії та історії держави і права проведено тематичну виставку «Соборність України як символ вічності народу», присвячену 97-ій річниці проголошення Акта злуки Української Народної Республіки і Західно-Української Народної Республіки.
Мета заходу - поглибити знання майбутніх правників з історії соборності українських земель, закласти у їхній свідомості значення єднання українського народу, відтворення його національної самобутності як невід’ємних складових процесу утвердження незалежності та становлення власної державності.
До уваги студентів були представлені наукові та навчально-методичні видання, в яких всебічно висвітлені історичні передумови та причини об’єднавчого процесу УНР та ЗУНР, проаналізовано теоретичні та практичні аспекти возз’єднання єдиного народу та цілісності України, а також розкрито проблеми сучасного державотворення.
Зацікавленість першокурсників наявними матеріалами методичного кабінету свідчить про важливість тематичних виставок. Їх проведення спрямовує та налаштовує на плідну працю, що стане базою професійної підготовки фахівців у галузі юриспруденції.