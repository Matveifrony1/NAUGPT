Заголовок: Гібридна енергетична установка
Дата: 16/07/2018
URL: https://nau.edu.ua/ua/news/1/7/gibridna-energetichna-ustanovka.html
==================================================

У Національному авіаційному університеті під керівництвом д.т.н., проф. В. Синєглазова вперше в Україні розроблено, виготовлено та введено в дію гібридну енергетичну установку. Вона складається із вертикальної осьової вітроенергетичної установки з комбінованим ротором (може працювати при малих швидкостях вітру до 2 м/с) та сонячної енергетичної установки. До цієї установки додатково можуть підключатися інші відновлювані джерела енергії.
Установку розміщено на даху семиповерхового навчального корпусу № 5. Потужність вітроенергетичної установки складає 1 кВт. Отримана електрична енергія використовується для зовнішнього освітлення корпусу в нічний час.