Заголовок: Запрошуємо спільноту НАУ відвідати лекцію директора з питань інвестицій та менторської підтримки у eō Business Incubators William Mercer
Дата: 09/06/2023
URL: https://nau.edu.ua/ua/news/2023/6/zaproshuemo-spilnotu-nau-vidvidati-lektsiyu-direktora-z-pitan-investitsiy-ta-mentorskoi-pidtrimki-u-eo-business-incubators-william-mercer.html
==================================================

Пропонуємо викладачам, аспірантам та студентам НАУ зареєструватися на онлайн лекцію венчурного партнера у Zag, директора з питань інвестицій та менторської підтримки у eō Business Incubators William Mercer «Go-to-market strategy», яка пройде 15 червня о 19:00.
Під час заходу William Mercer розповість про те що стратегія виходу на ринок (GTM) є важливою складовою будь-якого бізнес-плану, оскільки в ній окреслюються необхідні кроки для успішного виведення продукту чи послуги на ринок. Також на лекції ви розглянете ключові принципи і практики створення ефективної стратегії GTM.
William Mercer - є засновником, інвестором і консультантом для бізнесу на ранній стадії його створення. Допомагає засновникам бізнесу отримати інвестиції, знайти своїх перших клієнтів і створити стійкий бізнес. Вілл є венчурним партнером у Zag, працює у підрозділі глобального креативного агентства BBH, де він керує інвестиційним фондом від початку його створення, який отримав 8-кратний прибуток у перші 3 роки його існування.
Спікер є директором з питань інвестування та менторства в eō Business Incubators – провідній програмі менторських інкубаторів, створеній для розвитку стартапів в Україні, яка допомагає перетворити українські стартапи на провідні світові компанії.
У 2018 заснував Mission Led – консалтингову компанію з питань екосистеми стартапів, яка надавала консультації USAID в рамках проєкту зі створення підприємницької стратегії в Україні вартістю 50 млн доларів, розробила рекомендації для новозбудованого району Шанхаю площею 64 тис. квадратних кілометрів та допомогла Національній консультативній раді Великої Британії з питань соціального інвестування зробити Велику Британію світовим лідером у цій галузі, засновник офісного центру для роботи та проведення різних заходів у казковому замку Бургундії.
Він розпочав свою бізнес-кар’єру під час фінансової кризи в Lloyds Bank, де займався реструктуризацією збиткових підприємств. Професійна діяльність Вілла охоплює різні сфери, починаючи з управління благодійною організацією з усиновлення і закінчуючи управлінням провідним світовим інкубатором стартапів у сфері подорожей.
За свою кар’єру William Mercer інвестував у 12 стартапів, які продовжує консультувати і надалі. Отримав ступінь магістра фізики в Університеті Редінга та диплом з фінансів та організаційного менеджменту в Лондонському інституті банківської справи та фінансів. Викладає курс креативного MBA в найстарішій бізнес-школі світу ESCP Europe.
Приєднатися можна за
посиланням
.