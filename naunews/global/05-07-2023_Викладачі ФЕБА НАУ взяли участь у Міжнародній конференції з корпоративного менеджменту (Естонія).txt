Заголовок: Викладачі ФЕБА НАУ взяли участь у Міжнародній конференції з корпоративного менеджменту (Естонія)
Дата: 05/07/2023
URL: https://nau.edu.ua/ua/news/2023/7/vikladachi-feba-nau-vzyali-uchast-u-mizhnarodniy-konferentsii-z-korporativnogo-menedzhmentu-(estoniya).html
==================================================

29 червня науково-педагогічні працівники кафедри економіки та бізнес-технологій факультету економіки та бізнес-адміністрування (ФЕБА) в рамках міжнародного підвищення кваліфікації взяли участь у 3-й Міжнародній конференції з корпоративного менеджменту, яка проходила в м. Пусі, Естонія.
До обговорень та майстер-класів приєдналися: авідувач кафедри Оксана Чумак та доценти Вероніка Командровська, Оксана Школенко, Ганна Мирошниченко, Олександр Чернишов, Дар’я Семенова.
В рамках конференції було проведено майстер-клас відомого бізнес-тренера, доктора психологічних наук, професора Ірини Бурлакової «Корпоративний добробут як енергія бізнесу». Розкриті питання майстер-класу та практичні приклади були дуже цікавими та актуальними, адже мінливий світ вимагає нових підходів в організації бізнесу в періоди змін, кризи або, як зараз, за часів військового стану та вимушеної дистанційної роботи.
Особливої уваги, на думку наших викладачів, заслуговує зроблений акцент у
доповіді Ірини Бурлакової щодо визначення показника життєвої енергії лідера. Іншими словами, про здатність керівника зарядити енергією себе і повести за собою оточуючих. Таким чином, для того щоб бізнес-структури стали живими і самоорганізованими, лідер має володіти достатнім рівнем енергії. І не тільки він, а й більшість членів команди.
Отриманий досвід на міжнародної конференції з корпоративного менеджменту буде впроваджено в окремі теми освітніх компонентів освітніх програм, що забезпечує кафедра економіки та бізнес-технологій НАУ.