Заголовок: Ректор НАУ Максим Луцький та виконавчий директор  HR Gov Club Світлана Котляревська підписали меморандум про співпрацю
Дата: 19/05/2021
URL: https://nau.edu.ua/ua/news/2021/5/rektor-nau-maksim-lutskiĭ-ta-vikonavchiy-direktor-hr-gov-club-svitlana-kotlyarevska-pidpisali-memorandum-pro-spivpratsyu.html
==================================================

Сьогодні між Національним авіаційним університетом та HR Gov Club відбулося підписання меморандуму про співпрацю. Свої підписи під документом поставили ректор Максим Луцький та виконавчий директор HR Gov Club Світлана Котляревська.
Головною метою співпраці є консолідація зусиль сторін, спрямована на співпрацю у сфері:
- популяризації, підвищення іміджу та статусу державної служби України серед здобувачів
вищої освіти та випускників Університету;
- професійної підготовки потенційних державних службовців;
- психологічної та організаційної адаптації на вакансіях державної служби.
Основним напрямком співпраці є:
- організація спільних довгострокових проєктів, в межах яких буде здійснюватися
інформування здобувачів та випускників НАУ щодо можливостей працевлаштування;
- спільний огляд доступних вакансій та надання роз’яснень щодо можливостей успішного
проходження конкурсної процедури на державну службу після закінчення Університету.