Заголовок: Міжнародна конференція в Парижі
Дата: 26/11/2015
URL: https://nau.edu.ua/ua/news/2015/11/mizhnarodna-konferencziya-v-parizhi.html
==================================================

16-20 листопада 2015 р. у Парижі пройшла IV Вища міжнародна архівістична конференція, яка проводилася на площадці Національних архівів Франції. З доповіддю на ній виступила завідувач кафедри історії та документознавства Навчально-наукового Гуманітарного інституту Ірина Тюрменко. Науковий захід організували Національні архіви Франції та Міжнародний Дім Культури під егідою Міністерства культури і комунікацій Франції. 20 її учасників представляли архівні установи Азербайджану, Бельгії, Болгарії, Грузії, Іспанії, Ірландії, Італії, Литви, Люксембургу, Німеччини, Польщі, Румунії, Чеської Республіки, Угорщини та України. На конференції розглядалися аспекти стратегії переходу до цифрового суспільства в різних сферах суспільного життя та ролі в цьому процесі архівних установ, акцентувалася увага на сучасних формах освітніх програм, які здійснюються за допомогою та за участі Національних архівів Франції. Участь у міжнародній конференції засвідчує отриманий І. Тюрменко сертифікат.