Заголовок: Представники АМЦ НАУ відвідали клініку-партнер «Німецька очна клініка»
Дата: 29/09/2022
URL: https://nau.edu.ua/ua/news/2022/9/predstavniki-amcz-nau-vidvidali-kliniku-partner-nimetska-ochna-klinika.html
==================================================

28 вересня, в рамках підписаного раніше Меморандуму про співпрацю між Національним авіаційним університетом та ТОВ «Німецька очна клініка», відбувся ознайомчий візит і презентація медичних можливостей Клініки-партнера, яку організувала і провела її Головний лікар Оксана Грошева.
До участі у зустрічі були залучені провідні експерти галузі, а саме:
- начальник відділу авіаційної медицини -Державний Інспектор з авіаційного нагляду за безпекою авіації Державіаслужби України Людмила Шевчук;
- керівники, вповноважені авіаційні медичні експерти і лікарі-офтальмологи більшості АМЦ України;
- головний лікар-АМЕ Авіаційного медичного центру (АМЦ) НАУ, президент Асоціації АМЕ України Вадим Петлін;
- заступник головного лікаря – АМЕ АМЦ НАУ Вікторія Діхтярук;
- завідувач хірургічного відділення АМЦ НАУ Роман Рупчев;
- експерт лікар-офтальмолог Юрій Костюк.
Під час зустрічі медичні працівники обговорили низку питань щодо використанням нових методик і високотехнологічного обладнання спрямованих на ранню діагностику і лікування очних хвороб, особливо тих що пов’язані з професійною діяльністю.
Також обговорено надання спонсорської технічної допомоги АМЦ НАУ у форматі дообладнання кабінету офтальмології центру.