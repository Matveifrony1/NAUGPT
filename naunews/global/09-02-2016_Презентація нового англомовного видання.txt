Заголовок: Презентація нового англомовного видання
Дата: 09/02/2016
URL: https://nau.edu.ua/ua/news/2016/2/prezentacziya-novogo-anglomovnogo-vidannya.html
==================================================

5 лютого 2016 року на кафедрі реконструкції аеропортів та автошляхів Навчально-наукового інституту Аеропортів відбулася презентація нового англомовного навчального посібника колективу авторів НАУ «Water Supply and Drain» («Водопостачання та водовідведення»), якій був рекомендований до друку Науково-технічною радою Національного авіаційного університету (протокол № 9 від 10.12.2015 р.). Заступник директора інституту Аеропортів з науково-методичної роботи професор А. Бєлятинський щиро привітав професора В. Першакова, який очолив авторський колектив посібника, а також всіх викладачів кафедри з цією визначною подією. Серед рецензентів видання викладачі англомовного проекту НАУ: доктор технічних наук, професор М. Барабаш, кандидат технічних наук, доцент О. Пилипенко, старший викладач С. Юрченко.
У посібнику подано конспект лекцій та інструкції щодо проведення восьми лабораторних робіт, виконання двох домашніх робіт, а також тестові питання щодо захисту лабораторних робіт та завдання для модульного контролю з навчальної дисципліни «Водопостачання та водовідведення». Посібник розрахований на англомовних студентів ВНЗ за спеціальністю 6.060101 «Будівництво та цивільна інженерія», може бути корисний викладачам, аспірантам, докторантам та всім, хто цікавиться питаннями інженерної гідравліки та технічної механіки рідини.