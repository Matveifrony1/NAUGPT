Заголовок: Журнал «Кераміка: наука і життя» безкоштовно друкує роботи на здобуття наукових ступенів
Дата: 24/05/2018
URL: https://nau.edu.ua/ua/news/1/5/zhurnal-keramika-nauka-i-zhittya-bezkoshtovno-drukue-roboti-na-zdobuttya-naukovih-stupeniv.html
==================================================

Міжнародний науково-виробничий журнал «Кераміка: наука і життя» запрошує до співпраці науковців Національного авіаційного університету.
Міжнародний науково-виробничий журнал «Кераміка: наука і життя» цілком безкоштовно опублікує рецензовані оригінальні наукові статті та огляди з актуальних аспектів технології, виробничого обладнання, використовуваних матеріалів, тепломасообмінних процесів та апаратів, теорії і практики сушіння керамічних виробів, енергоефективності технологічних процесів, екологічної складової, використання контрольно-вимірювальних приладів і автоматизації виробництва.
Зазначимо, що журнал внесений до переліку наукових фахових видань України з технічних наук, в яких можуть публікуватися результати дисертаційних робіт на здобуття наукових ступенів доктора і кандидата технічних наук. Мови видання: українська, російська, англійська. Свідоцтво про державну реєстрацію КВ №13065-1949Р від 13.08.2007 року.