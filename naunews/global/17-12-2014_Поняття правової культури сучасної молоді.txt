Заголовок: Поняття правової культури сучасної молоді
Дата: 17/12/2014
URL: https://nau.edu.ua/ua/news/2014/12/ponyattya-pravovoi-kulturi-suchasnoi-molodi.html
==================================================

12 грудня 2014 року асистент кафедри теорії та історії держави і права Юридичного інституту Людмила Шапенко разом зі студентами групи ПР-103 та ПР-202 Юридичного інституту в середній загальноосвітній школі № 67 м. Києва провела бесіду на тему: «Поняття правової культури сучасної молоді».
Старшокласники дізналися про значення правової культури в умовах становлення правової держави, а також про тісний взаємозв’язок правової культури суспільства та кожного окремо його суб’єкта, зокрема школярів. Основна увага була зосереджена на значенні правомірної поведінки, в процесі якої виробляються правові цінності, матеріальні та духовні блага. Також під час бесіди студенти охарактеризували шляхи формування індивідуальної і загальносуспільної правосвідомості та правової культури.
Наприкінці заходу Людмила Шапенко відповіла на запитання майбутніх абітурієнтів з приводу умов вступу та навчання в Юридичному інституті НАУ.