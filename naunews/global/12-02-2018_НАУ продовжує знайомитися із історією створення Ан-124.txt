Заголовок: НАУ продовжує знайомитися із історією створення Ан-124
Дата: 12/02/2018
URL: https://nau.edu.ua/ua/news/1/2/nau-prodovzhue-znayomitisya-iz-istorieyu-stvorennya-an-124.html
==================================================

Уже стало доброю традицією проводити в НН АКІ лекції для викладачів та студентів провідними спеціалістами  ДП «Антонов». Ініціатором та модератором таких  зустрічей є професор Анна Антонова, донька видатного авіаконструктора Олега Констянтиновича Антонова.
7 лютого 2018 року, в день народження О. К. Антонова, до НАУ завітала делегація знаних вчених-інженерів ДП «Антонов» у складі Сергія Андрійовича Бичкова, Олега Кузьмича Богданова, Бориса Васильовича Гусєва та Анатолія Петровича Леоненка. Всі вони очолювали важливі напрями робіт по створенню літаків АН.
У меморіальній аудиторії Олега Антонова відбулася лекція Олега Богданова на тему «З історії створення “Руслана”». У ній було висвітлено основні етапи народження літака АН-124 та роль Генерального конструктора в ключових моментах роботи над цим проектом.
Розповідь про неперевершену перлину сучасної транспортної авіації, яка вже 35 років вражає світ, викликала  велику зацікавленість науковців НАУ та студентів НН АКІ. Була навіть можливість ознайомитися з архівними документами, які довгий час були секретними.
Приємно повідомити, що всі гості погодилися виступити в університеті з оглядовими доповідями на теми, в яких вони є спеціалістами світового рівня. Найближчим часом планується зустріч з А. П. Леоненком, який у проекті АН - 124 був керівником напрямку «Аеродинаміка».