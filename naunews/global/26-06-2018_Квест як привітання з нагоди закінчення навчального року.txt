Заголовок: Квест як привітання з нагоди закінчення навчального року
Дата: 26/06/2018
URL: https://nau.edu.ua/ua/news/1/6/kvest-yak-privitannya-z-nagodi-zakinchennya-navchalnogo-roku.html
==================================================

21 червня 2018 року студенти 221 академічної групи напряму «Інформаційна, бібліотечна та архівна справа» організували та провели квест-гру для своїх друзів з 121 групи.
Студенти 2 курсу вирішили провести змагання з нагоди завершення навчального року та проходження практики. У такий інтерактивний спосіб першокурсники мали змогу закріпити теоретичні знання, практичні навички та вміння з основних вивчених дисциплін, здатність взаємодіяти, комунікувати, здобути власний досвід, а через нього й сформувати професійні компетенції.
Головний організатор квесту студентка Крістіна Бойко розповіла про мету й основні етапи конкурсу. На маршруті було 10 станцій, на яких студенти шукали конверти із зазначеними завданнями та елементами мапи, яка мала вказати шлях до викрадених скарбів. Палкими вболівальники команди стали наставники груп – Леся Халецька і Оксана Ількова, а також викладачі випускової кафедри історії та документознавства – Оксана Бурля, Лариса Настенко, Жанна Паскал.
Квест видався цікавим і динамічним, скарби знайдено, атмосфера була толерантною, невимушеною, доброзичливою. Студенти продемонстрували наукові та повсякденні знання, вміння співпрацювати, здатність активізувати власний досвід, визнання власної цінності.