Заголовок: У НАУ відбулась секція Міжнародної серпневої педагогічної науково-практичної конференції «Освіта, освітяни – незламні у війні»
Дата: 18/08/2022
URL: https://nau.edu.ua/ua/news/2022/8/u-nau-vidbulas-sektsiya-mizhnarodnoi-serpnevoi-pedagogichnoi-naukovo-praktichnoi-konferentsii-osvita-osvityani-–-nezlamni-u-viyni.html
==================================================

Сьогодні в Україні проходила міжнародна серпнева педагогічна науково-практична конференція «Освіта, освітяни – незламні у війні».
Одну з секцій конференції було проведено на базі Національного авіаційного університету, а саме: Вища та фахова передвища освіта в контексті глобальних викликів.
Захід відбувався за участі:
- Сергія Шкарлета, Міністра освіти і науки України;
- Андрія Вітренка, Першого заступника Міністра освіти і науки України;
- Юлії Гришиної, Голови підкомітету з питань вищої освіти Комітету Верховної Ради України з питань освіти, науки та інновацій;
- Максима Луцького, ректора Національного авіаційного університету;
- Андрія Бутенка, Голови Національного агентства із забезпечення якості вищої освіти;
- Віктора Коржа, Віце-президента національного олімпійського комітету України, керівника ФСТ «Динамо» та інших.
Були розглянуті питання існуючих викликів у галузі освіти й науки через широкомасштабне вторгнення рф на територію України, необхідних законодавчих змін для розвитку системи освіти, повернення до навчання в новому навчальному році, а також стратегічні плани та можливості співпраці з міжнародними партнерами країн ЄС у науково-освітній сфері.
Під час роботи секції, ректор НАУ Максим Луцький виступив з доповіддю «Заклади вищої освіти в період війни: роль, перспектива розвитку, потреби». «Національній авіаційний університет готовий до відновлення навчального процесу, який цього року розпочнеться для студентів 2, 3 та 4-х курсів 22 серпня. Але, звичайно, ми забезпечимо змішану форму навчання та врахуємо думку кожного студента. Крім того, ми готові допомогти нашим колегам з тимчасово окупованих територій» - наголосив він.