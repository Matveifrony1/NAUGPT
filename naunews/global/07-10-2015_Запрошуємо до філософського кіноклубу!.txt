Заголовок: Запрошуємо до філософського кіноклубу!
Дата: 07/10/2015
URL: https://nau.edu.ua/ua/news/2015/10/zaproshuemo-do-filosofskogo-kinoklubu.html
==================================================

29 вересня 2015 року відбулося засідання дискусійного кіноклубу «Історія класичної філософії: видатні мислителі» (модератори – викладачі кафедри філософії, професор О.  Матюхіна, доценти М. Абисова, Л. Каднікова, Т. Шоріна). Зустріч була присвячена темі: «Спадщина Платона та Арістотеля – найвище досягнення античної філософії».
У передмові до відкриття виступів було зазначено, що звернення до філософії Платона та Арістотеля необхідний крок у культурній освіті будь-якої людини.
Студенти переглянули документальні фільми «Платон» і «Арістотель» з циклу «Великі філософи». Під час дискусії вони звернули увагу на фундаментальні засади класичної грецької філософії – ідеї гармонії та порядку, що виявили себе в понятті античного космосу, ідеальної держави та ідеї розуму, як найголовнішої пізнавальної здатності людини та принципу устрою самого світу.
З доповідями на вищезазначену тему виступили студенти 2 курсу ІАН – Іван Азаров, Олександра Сушко, Олексій Шило, Олена Бевз, 2 курсу ІІДС ‒ Юрій Кононенко, Аліна Столяренко.
Викладачі кафедри філософії побажали майбутнім фахівцям успіхів у навчанні, наполегливості та професіоналізму!