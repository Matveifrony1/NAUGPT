Заголовок: Освіта і консерватизм: представники ННІРО взяли участь в презентації книги Роджера Скрутона
Дата: 12/02/2025
URL: https://nau.edu.ua/ua/news/2025/2/osvita-i-konservatizm-predstavniki-nniro-vzyali-uchast-v-prezentatsii-knigi-rodzhera-skrutona.html
==================================================

У заході, який організував Український інститут консервативних досліджень та інновацій (УІКДІ) спільно з видавництвом «Наш Формат» щодо презентації книги
Роджера Скрутона «Як бути консерватором»
, взяла участь заступниця директора ННІРО
Людмила Лахтіонова
. Зустріч відбулася в стінах Conservative Hall і стала важливим інтелектуальним майданчиком для обговорення сучасних викликів політики, освіти, культури та суспільного розвитку.
Спікери заходу:
Владислав Кириченко,
український громадський діяч, підприємець, філантроп, засновник видавництва «Наш Формат»;
Сергій Чаплигін
, експерт УІКДІ, український філософ та громадський діяч;
Віталій Хромець,
експерт УІКДІ, доктор філософських наук, засновник ГО «Несторівський центр»;
Володимир Наконечний,
експерт УІКДІ, кандидат історичних наук, історик-міжнародник та громадсько-політичний діяч;
Олексій Самойлов,
експерт УІКДІ, кандидат історичних наук та фахівець з міжнародних відносин Олексій САМОЙЛОВ.
Модератор:
засновник та директор Українського інституту консервативних досліджень та інновацій
Михайло Шевченко.
Як зазначив Віталій Хромець: «Провідною ідеєю Скрутона щодо освітиє те, що вона повинна підтримувати громадянську культуру та встановлювати зв’язок між поколіннями — між мертвими, живими й ненародженими. Освіта має забезпечувати тяглість від минулого до теперішнього й майбутнього. Її не можна спрощувати ні заради минулого, ні заради теперішнього, ні заради майбутнього. Освіта має створювати цей зв’язок, щоб людина, живучи в національній культурі та національній державі, могла транслювати цю культуру у своїй повсякденній приватній діяльності, а також у політичній та публічній практиці».
Учасники зустрічі висловили подяку спікерам, Українському інституту консервативних досліджень та інновацій, видавництву «Наш Формат» за змістовну презентацію.
У вихорі гонитви до світлого майбутнього важливо не втратити чогось насправді цінного й важливого як для окремих людей і маленьких спільнот, так і для цивілізації загалом.