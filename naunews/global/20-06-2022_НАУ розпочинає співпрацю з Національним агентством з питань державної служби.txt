Заголовок: НАУ розпочинає співпрацю з Національним агентством з питань державної служби
Дата: 20/06/2022
URL: https://nau.edu.ua/ua/news/2022/6/nau-rozpochinae-spivpratsyu-z-natsionalnim-agentstvom-z-pitan-derzhavnoi-sluzhbi.html
==================================================

15 червня у Національному авіаційному університеті відбулась зустріч декана Юридичного факультету (ЮФ) Ірини Сопілко та завідувача аспірантури та докторантури Анжели Лелеченко з керівником центру оцінювання кандидатів на зайняття посад державної служби Національного агентства з питань державної служби Світланою Хаджирадєвою.
Сторони обговорили:
- перспективи залучення молоді на державну службу;
- участь науково-педагогічних працівників факультету в розробці кейсів з оцінювання кандидатів на зайняття посад у державній службі;
- шляхи реалізації магістерських програм;
- організацію й проведення тренінгів з психологічної підтримки людей, які опинилися у важкій життєвій ситуації тощо.
Результатом зустрічі стала домовленість про співпрацю задля розвитку в державних службовців компетентностей з питань прийняття ефективних рішень та реалізації управлінських рішень в органах державної влади.