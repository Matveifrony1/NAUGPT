Заголовок: Вибір майбутньої професії - перший крок у доросле життя
Дата: 05/12/2014
URL: https://nau.edu.ua/ua/news/2014/12/vibir-majbutnoi-profesii-pershij-krok-u-dorosle-zhittya.html
==================================================

28 листопада 2014 року старшим викладачем кафедри конституційного та адміністративного права Юридичного інституту Ігорем Розумом спільно із студенткою Аліною Ткаченко була проведена бесіда-диспут з учнями 11 класів середньої загальноосвітньої школи № 13 імені І. Хитриченка Святошинського району міста Києва на тему: «Вибір майбутньої професії - перший крок у доросле життя».
Дискутанти зосередилися на тому, що в сучасних умовах, коли право на працю реалізується не через соціальні гарантії, а через особисту ініціативу, проблема зайнятості молоді набуває особливою гостроти. Ефективним шляхом її вирішення є опанування професією, що постійно має попит. Як засвідчують опитування, переважна частина респондентів-випускників середніх загальноосвітніх шкіл не має чітких професійних намірів, як і усвідомлення необхідності виваженого підходу до питання вибору майбутньої професії, визначення способів опанування нею.
Для допомоги старшокласникам у виборі майбутньої професії, у процесі диспуту окремий Акцент під час дискусії був зроблений на значенні професії юриста, покликаної сприяти забезпеченню ефективного втілення найвищих стандартів правової свідомості та культури, режиму законності та правопорядку у всіх сферах суспільних та державних відносин. Наголошувалося, що чільне місце у підготовці висококваліфікованих фахівців-юристів посідає і Юридичний інститут НАУ. Охарактеризовано основні напрямів та завдання його діяльності, структуру, наукове життя, порядок організації навчального процесу і умови вступу.