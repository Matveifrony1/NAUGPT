Заголовок: На Факультеті аеронавігації, електроніки та телекомунікацій НАУ проведено інструктажі з цивільного захисту та пожежної безпеки
Дата: 26/08/2022
URL: https://nau.edu.ua/ua/news/2022/8/na-fakulteti-aeronavigatsii-elektroniki-ta-telekomunikatsiy-nau-provedeno-instruktazhi-z-tsivilnogo-zahistu-ta-pozhezhnoi-bezpeki.html
==================================================

З метою запобігання виникнення надзвичайних ситуацій на Факультеті аеронавігації, електроніки та телекомунікацій (ФАЕТ) Національного авіаційного університету та підвищення ефективності запобіжних заходів в період воєнного стану, 22 серпня для співробітників факультету проведено інструктаж та практичні тренування з Цивільної оборони.
Захід провів декан ФАЕТ НАУ Сергій Завгородній.
Під час навчань декан факультету:
- проінформував учасників освітнього процесу про місця розташування захисних споруд цивільного захисту та інших споруд, призначених для укриття на випадок виникнення надзвичайних ситуацій;
- провів комплекс інструктажів з пожежної безпеки відповідно до Загальної інструкції про заходи пожежної безпеки в Національному авіаційному університеті (СМЯ НАУ І 06.36-01-2020), затвердженої наказом від 11.06.2020 р. №206/од та наказу від 25.03.2021 р. №192/од «Про заходи техногенної та пожежної безпеки»;
- ознайомив співробітників факультету з положеннями Інструкції щодо дій персоналу НАУ у разі виникнення надзвичайних ситуацій, затвердженої наказом від 26.07.2022 р. №222/од.
Також було проведено об'єктове навчання з відпрацюванням дій співробітників факультету в разі отримання повідомлення «Повітряна тривога» та відпрацювання шляхів евакуації з приміщень факультету учасників освітнього процесу.
В ході навчання Сергій Завгородній разом зі співробітниками факультету відвідали укриття цивільного захисту в корпусі №3.