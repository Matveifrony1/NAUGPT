Заголовок: Фахові профорієнтаційні консультації абітурієнтам
Дата: 18/10/2016
URL: https://nau.edu.ua/ua/news/2016/10/fahovi-proforientatsiyni-konsultatsii-abiturientam.html
==================================================

12 жовтня 2016 року, у рамках співпраці з Макарівським районним центром зайнятості Київської області, Національний авіаційний університет взяв участь у традиційному профорієнтаційному заході «ярмарок професій».
Університет представляли науково-педагогічні працівники Інституту доуніверситетської підготовки. Захід відвідало майже 120 майбутніх абітурієнтів–2017 та вчителів із навчальних закладів освіти м. Макарова та району.
Відвідування школярами заходу сприяло правильному професійному вибору, здійсненню допрофесійної підготовки, орієнтації в широкому спектрі спеціальностей у відповідності до потреб ринку праці, отриманню достовірної інформації про свою майбутню професію, профорієнтаційному консультуванню в осередку вищої школи, зростанню в учнів власної оцінки щодо придатності до обраної професії, формуванню стійких професійних намірів навчатися в НАУ.
Сценарний план заходу передбачав презентацію діяльності університету, демонстрацію фото- та відеоматеріалів, особисте консультування учнів та батьків. Учням була надана змістовна інформація про діяльність університету та профільні кафедри, висвітлено перспективні напрямки його розвитку, ознайомлено з переліком спеціальностей (спеціалізацій), обговорено умови та порядок підготовки до ЗНО–2017 на підготовчих курсах ІДП. Присутні учні та батьки отримали вичерпні відповіді на усі запитання щодо підготовки до вступу у НАУ, перспектив та особливостей навчання в ньому, студентського життя та дозвілля, навчання на англомовному проекті.
Спілкування відбувалося в дружній та теплій атмосфері. Представники університету запросили учасників на екскурсії до НАУ.
Незабутні враження отримали випускники від спілкування з представниками ВНЗ України. Тож чекаємо на вас, вступники–2017!