Заголовок: Травневий похід Карпатами
Дата: 15/05/2015
URL: https://nau.edu.ua/ua/news/2015/5/travnevij-poxid-karpatami.html
==================================================

У період з 1 по 9 травня 2015 року студенти збірної команди НАУ зі спортивного туризму під керівництвом доцента кафедри фізичного виховання Гуманітарного інституту Білецької Вікторії Вікторівни здійснили заліковий спортивний туристський пішохідний похід першої категорії складності в районі Карпат (Центральні Горгани) за маршрутом:
с. Манява – водоспад Манявський – хребет Чортка – с. Стара Гута – р. Лопушна – перевал Боревка – хребет Сивуля – г. Лопушна 1694 м – г. Велика Сивуля  1836 м –   г. Мала Сивуля 1818 м – полонина Рушина – полонина Стремена – с. Бистриця –        р. Довжинець – г. Плоска – перевал Столи – полонина Блажів – с. Яремче
Протягом походу студенти подолали пішки більше 135 км, побачили унікальні водоспади – Манявський та Дівочі сльози, подолали хребет Сивуля із найвищою точкою – г. Сивуля 1836 м. Після походу студенти здійснили  екскурсійну програму у с. Яремче.