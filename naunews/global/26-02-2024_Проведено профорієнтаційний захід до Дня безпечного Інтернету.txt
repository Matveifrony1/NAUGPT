Заголовок: Проведено профорієнтаційний захід до Дня безпечного Інтернету
Дата: 26/02/2024
URL: https://nau.edu.ua/ua/news/2024/2/provedeno-proforientatsiyniy-zahid-do-dnya-bezpechnogo-internetu.html
==================================================

9 лютого 2024 року
студентка 2 курсу спеціальності  081 «Право»  Юридичного факультету Олександра Герасименко за підтримки доцентки кафедри конституційного і адміністративного права
Людмили Шапенко
організувала та провела профорієнтаційну зустріч на тему «Цифрові права та онлайн-безпека в умовах воєнного часу» для учнів старших класів Гореницького ліцею.
Захід приурочений до щорічного
Дня безпечного Інтернету,
започаткованого мережами Insafe та INHOPE за підтримки Єврокомісії.
Його мета
— просування безпечного й позитивного використання цифрових технологій, особливо серед дітей та молоді.
Під час зустрічі
обговорювалися питання
реалізації  прав людини, закріплених в Загальній декларації прав людини 1948 року, Конвенції про захист прав людини та основних свобод 1950 року, а також їх реалізації у цифровому світі. Особливо цікавим для ліцеїстів стало обговорення питань поважливого онлайнового спілкування задля забезпечення найкращого цифрового досвіду, цифрових прав дитини щодо вільного висловлювання думок в мережі, доступу до інтернету з метою здійснення та користування іншими своїми правами, доступу до інформації і матеріалів з різних національних та міжнародних джерел, приватності як однієї з найважливіших умов безпеки дітей у цифровому середовищі під час війни.
Наприкінці ліцеїстів запросили відвідати Дні відкритих дверей НАУ та ознайомитися з освітніми програмами університету.