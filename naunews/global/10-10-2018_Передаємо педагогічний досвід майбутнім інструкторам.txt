Заголовок: Передаємо педагогічний досвід майбутнім інструкторам
Дата: 10/10/2018
URL: https://nau.edu.ua/ua/news/1/10/peredaemo-pedagogichniy-dosvid-maybutnim-instruktoram.html
==================================================

Навчально-науковим інститутом неперервної освіти спільно з кафедрою педагогіки та психології професійної освіти НН ГМІ в період з 01 по 05 жовтня 2018 року проведено курси первинної підготовки з методики викладання за програмою «Інструктор (викладач) авіаційного навчального закладу». Слухачі курсів – фахівці з наземного обслуговування ТОВ «КОМПАНІЯ СКАЙ СЕРВІС» (м. Одеса).
Курси проводилися відповідно до Сертифікату Державної авіаційної служби України GH011, яким університет визнано як навчальний заклад цивільної авіації з підготовки, перепідготовки, підтвердження/відновлення і підвищення кваліфікації персоналу з наземного обслуговування.
В рамках проекту розглядалися актуальні питання професійної педагогіки, а саме: професійно-психологічна готовність інструктора до викладацької діяльності, сучасні методи та технології навчання дорослих, особливості організації і проведення різних форм навчальних занять та контролю знань слухачів курсів.
Навчання здійснювалося на високому професійному рівні та отримало схвальні відгуки від його учасників.
Організаційно-методичне забезпечення навчального процесу здійснюється фахівцями сектору підвищення кваліфікації НН ІНО. Телефон для довідок: 406 70 34, e-mail:
kpk@nau.edu.ua
.
Триває набір до наступної групи!