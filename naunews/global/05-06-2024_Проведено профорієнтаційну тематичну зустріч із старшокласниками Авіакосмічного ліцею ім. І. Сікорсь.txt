Заголовок: Проведено профорієнтаційну тематичну зустріч із старшокласниками Авіакосмічного ліцею ім. І. Сікорського НАУ м. Києва
Дата: 05/06/2024
URL: https://nau.edu.ua/ua/news/2024/6/provedeno-proforientatsiynu-tematichnu-zustrich-iz-starshoklasnikami-aviakosmichnogo-litseyu-im-i-sikorskogo-nau-m-kieva.html
==================================================

29 травня 2024 року
завідувачка кафедри кримінального права і процесу Юридичного факультету
Софія Лихова
для учнів випускних класів Авіакосмічного ліцею ім. І. Сікорського НАУ м. Києва
прочитала лекцію на тему «Кримінальна відповідальність за злочини проти миру, людства та міжнародного правопорядку».
Із старшокласниками
обговорені питання кримінальної відповідальності за
пропаганду війни, порушення законів та звичаїв війни, планування, підготовку, розв’язування агресивної війни. Загальновизнаним фактом є те, що Україна збирає докази порушення рф усіх норм міжнародного гуманітарного права. У зв’язку із цим окреме питання було присвячене Римському Статуту та можливому зверненню України до Міжнародного кримінального суду у Гаазі.
Підвищений інтерес в учнів викликали питання,
які стосувалися введенню воєнного стану на всій території України, кримінальної відповідальності за ухилення від мобілізації, покаранню за такі злочини як мародерство та інші кримінальні правопорушення, вчинені в період воєнного стану. У зв’язку із тим, що питання винесені на лекцію є на сьогодні надзвичайно актуальними, в аудиторії виникла жвава дискусія.
Тематичні зустрічі зі школярами сприяють виробленню в молоді активної громадської позиції,
розширюють їх загальний світогляд та допомагають зрозуміти актуальність запровадження певних процесів на державному рівні, задля врегулювання проблем з якими зіштовхується країна.