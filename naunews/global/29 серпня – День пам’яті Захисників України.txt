Заголовок:29 серпня – День пам’яті Захисників України

Дата: ----------
URL: https://lib.nau.edu.ua/item/?post_id=406
==================================================
29 серпня – День пам’яті Захисників України
День пам’яті захисників України, які загинули в боротьбі за незалежність, суверенітет і територіальну цілісність України — пам’ятний день в Україні, який відзначають 29 серпня. Вшановуються військовослужбовці і учасники добровольчих формувань, які загинули, відстоюючи незалежність України.

Саме 29 серпня 2014 року стався один із найтрагічніших епізодів російсько-української війни – вихід українських воїнів з оточення під Іловайськом. 

Щорічно в цей день ми згадуємо не лише тих, хто загинув під Іловайськом, а й вшановуємо пам’ять усіх полеглих Захисників і Захисниць України в сучасній російсько-українській війні, починаючи з 2014 року.

Вічна слава загиблим у боротьбі за незалежність, суверенітет та територіальну цілісність України.