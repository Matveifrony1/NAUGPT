Заголовок: Студенти НАУ ознайомилися з практикою оформлення митних процедур на базі центру всесвітньовідомої компанії DHL
Дата: 23/10/2023
URL: https://nau.edu.ua/ua/news/2023/10/studenti-nau-oznayomilisya-z-praktikoyu-oformlennya-mitnih-protsedur-na-bazi-tsentru-vsesvitnovidomoi-kompanii-dhl.html
==================================================

Нещодавно здобувачі вищої освіти спеціальності 076 «Підприємництво та торгівля» факультету економіки та бізнес-адміністрування НАУ за сприяння Асоціації митних брокерів України в особі Іллі Зібницького відвідали митний пост Київської митниці на базі центрального сортувального центру компанії DHL.
Заступник начальника відділу митного оформлення митного посту «Спеціалізований» Дорошенко Павло Олександрович ознайомив студентів із митними процедурами щодо експрес відправлень в митних режимах імпорту та експорту, розповів про особливості
аналізу митних ризиків та роботою з автоматизованою системою управління ризиками, показав деякі засоби технічного контролю в роботі, торкнувся випадків порушень митних правил, зупинився на специфіці митного огляду експрес відправлень тощо.
Присутні мали змогу поставити запитання й отримати від працівників-практикив митниці ґрунтовні відповіді.
Щиро дякуємо стейкхолдерам за надану можливість ближче долучатись до професії!