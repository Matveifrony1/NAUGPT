Заголовок:Про засідання Вченої ради університету від 31 жовтня 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-31-zhovtnya-2018-roku/
==================================================
Про засідання Вченої ради університету від 31 жовтня 2018 року
31 жовтня 2018 року у Національному авіаційному університеті відбулося засідання Вченої ради університету.

На засіданні Вченої ради були присутні поважні гості університету ГРЕБА Роман Володимирович – заступник міністра освіти і науки України, ГОНЧАРОВ Сергій Михайлович – заступник міністра внутрішніх справ України та ГОРБУНОВ Олександр Володимирович – народний депутат України.

Заступник міністра освіти і науки України ГРЕБА Роман Володимирович вручив державні та відомчі нагороди працівникам Національного авіаційного університету.

Орден «За заслуги» ІІІ ступеня вручено ЖУКОВУ Ігорю Анатолійовичу – завідувачу кафедри комп’ютерних систем та мереж Навчально-наукового інституту комп’ютерних інформаційних технологій, доктору технічних наук, професору.

Подяка Міністерства освіти і науки України вручена ГАЄВУ Євгену Олександровичу – професору кафедри систем управління літальних апаратів Навчально-наукового інституту аеронавігації, електроніки та телекомунікацій, доктору технічних наук, професору.

Почесною грамотою Національної академії педагогічних наук України нагороджено БАРАНОВСЬКУ Лілію Володимирівну – професора кафедри педагогіки та психології професійної освіти Навчально-наукового гуманітарного інституту, доктора педагогічних наук, професора.

Ректор університету Володимир Миколайович ІСАЄНКО відзначив кращих співробітників університету та вручив нагороди.

Нагрудний знак «Ветеран Національного авіаційного університету» вручено:

БОНДАРУК Олені Василівні – провідному бібліографу відділу навчальної літератури з міжнародної економіки та права Науково-технічної бібліотеки;

ГОЛЕМБІОВСЬКОМУ Олександру Миколайовичу – провідному інженеру навчального ангару Навчально-наукового аерокосмічного інституту;

КОШИКУ Володимиру Івановичу – каштеляну корпусу №11;

КУДЖОЯН Наталії Олександрівні – завідувачу відділу інформаційно-аналітичної та довідко-бібліографічної роботи Науково-технічної бібліотеки;

СКУБСЬКІЙ Тамарі Володимирівні – провідному інженеру відділу охорони праці.

Нагрудний знак «За сумлінну працю» Національного авіаційного університету вручено:

ГАБРУСЕНКУ Євгену Ігоровичу – доценту кафедри радіоелектронних пристроїв та систем Навчально-наукового інституту аеронавігації, електроніки та телекомунікацій;

ОЛЕШКО Тетяні Анатоліївні – доценту кафедри вищої та обчислювальної математики Навчально-наукового інституту комп’ютерних інформаційних технологій;

РЕПЕТІ Віктору Кузьмичу – доценту кафедри вищої та обчислювальної математики Навчально-наукового інституту комп’ютерних інформаційних технологій;

ШУЛЬГІНІЙ Тетяні Олександрівні – прибиральниці службових приміщень корпусу №11.

Нагрудний знак «За сумлінну працю» вручено ДЕНИСЮКУ Володимиру Петровичу – доктору фізико-математичних наук, професору; а також Грамоту Національного авіаційного університету вручено КОЛЕКТИВУ кафедри вищої та обчислювальної математики за значний колективний внесок у розбудову університету;

Грамоту Національного авіаційного університету вручено:

БОРЕЦЬ Ірині Валеріївні – доценту кафедри організації авіаційних перевезень Факультету транспортних технологій, кандидату педагогічних наук;

ВАРИВОДІ Вікторії Олександрівні – асистенту кафедри вищої та обчислювальної математики Навчально-наукового інституту комп’ютерних інформаційних технологій;

ВЄРЯГІНІЙ Ладі Сергіївні – асистенту кафедри екології Навчально-наукового інституту екологічної безпеки;

РИБАЧУК Людмилі Віталіївні – доценту кафедри вищої та обчислювальної математики Навчально-наукового інституту комп’ютерних інформаційних технологій.

«Подяка ректора» Національного авіаційного університету вручена:

БАРАНОВІЙ Наталії Іванівні – методисту вищої категорії сектору планування та обліку діяльності викладачів навчально-методичного відділу;

БУНІЧ Тамарі Андріївні – заступнику начальника відділу інформаційних систем Інформаційно-обчислювального центру;

ГЕРАСИМЕНКУ Олегу Ігоровичу – старшому викладачу Кафедри військової підготовки.

На засіданні Вченої ради університету розглядалися питання про присвоєння почесного звання «Заслужений діяч науки і техніки України» ЯНОВСЬКОМУ Феліксу Йосиповичу – завідувачу кафедри електроніки Навчально-наукового інституту аеронавігації, електроніки та телекомунікацій, доктору технічних наук, професору; про представлення до нагородження орденом «За заслуги» ІІІ ступеня АЗАРСКОВА Валерія Миколайовича – завідувача кафедри аерокосмічних систем управління Навчально-наукового інституту аеронавігації, електроніки та телекомунікацій, доктора технічних наук, професора; про представлення до нагородження Грамотою Верховної Ради України МАЧАЛІНА Ігоря Олексійовича – директора Навчально-наукового інституту аеронавігації, електроніки та телекомунікацій, доктора технічних наук, професора.

Вчена рада Національного авіаційного університету присвоїла вчене звання професора по кафедрі збереження льотної придатності авіаційної техніки професору кафедри збереження льотної придатності авіаційної техніки доктору технічних наук, доценту ГОНЧАРЕНКУ Андрію Вікторовичу; вчене звання професора по кафедрі менеджменту зовнішньоекономічної діяльності підприємств присвоєно завідувачу кафедри менеджменту зовнішньоекономічної діяльності підприємств Факультету економіки та бізнес-адміністрування, доктору економічних наук, доценту ІЛЬЄНКО Оксані Вікторівні; присвоєно вчене звання професора по кафедрі менеджменту зовнішньоекономічної діяльності підприємств професору кафедри менеджменту зовнішньоекономічної діяльності підприємств Факультету економіки та бізнес-адміністрування, доктору економічних наук, доценту КИРИЛЕНКО Оксані Миколаївні; вчене звання професора по кафедрі конституційного і адміністративного права присвоєно директору Навчально-наукового юридичного інституту, доктору юридичних наук, доценту СОПІЛКО Ірині Миколаївні. Вчене звання доцента по кафедрі англійської філології і перекладу присвоєно доценту кафедри англійської філології і перекладу Навчально-наукового гуманітарного інституту, кандидату філологічних наук ПЛЕТЕНЕЦЬКІЙ Юлії Миколаївні.

Ключовими питаннями порядку денного постало питання про клопотання Льотної академії Національного авіаційного університету щодо надання підрозділу статусу юридичної особи та про звернення Міністерства освіти і науки України щодо можливості передачі Кременчуцького льотного коледжу Національного авіаційного університету до сфери управління Міністерства внутрішніх справ. Вчена рада університету ухвалила, з метою підготовки узгоджених пропозицій утворити робочу комісію з питання функціонування Льотної академії та Кременчуцького льотного коледжу як територіально відокремлених структурних підрозділів Національного авіаційного університету; вирішено сформувати склад робочої комісії із членів Вченої ради та працівників Національного авіаційного університету, представників Льотної академії, Кременчуцького льотного коледжу, Міністерства освіти і науки України та Державної авіаційної служби України. Робочій комісії доручили підготувати узгоджені пропозиції та представити проект рішення на розгляд Вченої ради університету.

Слухалося також питання про внесення змін до організаційної структури Національного авіаційного університету.

Окрім того, затверджено матеріали ліцензійних та акредитаційних справ про розширення провадження освітньої діяльності у сфері вищої освіти щодо підготовки здобувачів, затверджено теми докторських дисертацій, рекомендовано до друку низку наукових журналів, монографій та збірників наукових праць.