Заголовок: Ректор НАУ Максим Луцький з робочим візитом побував на Сумщині
Дата: 04/08/2022
URL: https://nau.edu.ua/ua/news/2022/8/rektor-nau-maksim-lutskiy-z-robochim-vizitom-pobuvav-na-sumshchini.html
==================================================

Ректор Національного авіаційного університету Максим Луцький, у складі делегації освітян на чолі з Міністром освіти і науки України Сергієм Шкарлетом, відвідав місто Суми та оглянув пошкоджені заклади освіти.
Станом на сьогодні на Сумщині налічується 85 пошкоджених закладів освіти. Наразі більшість закладів готується до відновлення, а на деяких об'єктах уже почалися роботи.
Так, делегація відвідала Сумський державний університет, оглянула один з гуртожитків, у якому вже проводяться ремонтні роботи для забезпечення проживання студентів із пошкоджених коледжів, а також низку захисних споруд наявних закладів освіти.
Під час зустрічей з керівниками навчальних закладів обговорили вступну компанію та підготовку до початку нового навчального року в умовах воєнного стану, необхідність убезпечити учасників освітнього процесу тощо.