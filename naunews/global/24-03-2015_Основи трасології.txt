Заголовок: Основи трасології
Дата: 24/03/2015
URL: https://nau.edu.ua/ua/news/2015/3/osnovi-trasologii.html
==================================================

19 березня 2015 року к. ю. н., доцент кафедри кримінального права і процесу Юридичного інституту Юлія Ланцедова провела для студентів 3 курсу та випускників загальноосвітніх середніх шкіл № 305 та № 280 Дарницького району міста Києва відкриту лекцію на тему «Основи трасології».
Лектор розкрила поняття, завдання, наукові засади криміналістичної трасології, загальні положення вчення про сліди людини, класифікацію матеріальних слідів, механізм слідоутворення. Теоретичний матеріал ілюструвався численними слайдами.
Наприкінці лекції Юлія Ланцедова зазначила, що на трасології – умінні «читати сліди» (зчитувати інформацію зі слідів), ґрунтується швидке та повне розкриття та розслідування злочинів. Тому вивчення, систематизація і вдосконалення такої галузі завжди потребує уваги вчених та практиків.