Заголовок:Комісія з представлення до заохочень працівників, студентів, колективів

Дата: ----------
URL: https://nau.edu.ua/ua/menu/un%D1%96versitet/robochi-ta-doradchi-organi/komisiya-z-predstavlennya-do-zaohochen-pratsivnikiv-studentiv-kolektiviv.html
==================================================
Проект Положення про Комісію з представлення до заохочення осіб, які працюють, навчаються в Національному авіаційному університеті, та колективів структурних підрозділів університету 


ПОЛОЖЕННЯ
про Комісію з представлення до заохочення осіб, які працюють,
навчаються в Національному авіаційному університеті,
та колективів структурних підрозділів університету
1. ЗАГАЛЬНІ ПОЛОЖЕННЯ
1.1. Комісія з представлення до заохочення осіб, які працюють, навчаються у
Національному авіаційному університеті, та колективів структурних підрозділів
університету (далі Комісія) створюється відповідно до Правил внутрішнього розпорядку
Національного авіаційного університету (пп. 2.3.1, 7), якими передбачено застосування
моральних та матеріальних заохочень за успіхи в роботі та навчанні, з метою
вдосконалення порядку заохочення та використання заохочувальних відзнак
Національного авіаційного університету.
1.2. Положення про Комісію визначає повноваження Комісії, порядок формування
складу Комісії та організаційну форму роботи Комісії.
1.3. У своїй роботі Комісія керується «Положенням про відомчі заохочувальні
відзнаки Міністерства освіти і науки України», затвердженого наказом МОНУ від
30.07.2013 № 1047, «Положенням про порядок заохочення осіб, які працюють, навчаються
в Національному авіаційному університеті, та колективів структурних підрозділів
університету», затвердженого наказом ректора від 31.10.2013 р. № 316/од, а також цим
Положенням.
2. ПОВНОВАЖЕННЯ КОМІСІЇ
2.1. Відповідно до покладених на Комісію повноважень щодо морального та
матеріального заохочення основними її завданнями є:
2.1.1. Організація, підготовка та проведення засідання Комісії:
- проведення консультацій зі співробітниками університету з питань заохочень;
- збір необхідних документів для представлення до заохочення (службове подання і
довідка подання) та проведення аналізу цих документів;
- розгляд і обговорення питань щодо заохочення кандидатур, представлених до
заохочення, на основі матеріалів документів та відповідно до «Положення про порядок
заохочення осіб, які працюють, навчаються в Національному авіаційному університеті, та
колективів структурних підрозділів університету», затвердженого наказом ректора від
31.10.2013 р. № 316/од;
- прийняття рішення про затвердження відповідної кандидатури для представлення
до заохочення;
- підготовка наказу про заохочення кандидатури;
- оформлення та видача заохочувальних відзнак Національного авіаційного
університету.
2.2.2. Здійснення контролю за виготовленням знаків нагород Національного
авіаційного університету.
3. СКЛАД КОМІСІЇ
3.1. До складу Комісії з представлення до заохочення входять:
– голова Комісії – проректор з соціальної роботи;
– заступник голови – начальник відділу гуманітарного розвитку;
– секретар Комісії.
Члени Комісії:
– начальник відділу кадрів та документозабезпечення;
– начальник юридичного відділу;
– начальник планово-фінансового відділу;
– начальник редакційно-видавничого відділу;
– голова профспілкового комітету співробітників;
– голова первинної профспілкової організації студентів і аспірантів (за згодою);
– голова студентської ради Національного авіаційного університету (за згодою).
3.2 Персональний склад Комісії затверджується наказом ректора.
4. ОРГАНІЗАЦІЙНА ФОРМА РОБОТИ КОМІСІЇ
4.1. Підготовку матеріалів на засідання Комісії та організаційне забезпечення її
діяльності здійснює відділ гуманітарного розвитку.
4.2. Засідання Комісії проводяться двічі на місяць або за необхідністю.
4.3. Засідання Комісії вважається правомочним, якщо на ньому присутня не менше
ніж половина членів Комісії.
4.4. Засідання Комісії проводиться головою Комісії, а у випадку відсутності голови
– його заступником.
4.5. Рішення приймається простою більшістю голосів членів Комісії, присутніх на
засіданні за наявності кворуму, на засадах об’єктивності, законності, справедливості та
неупередженості.
4.6. Рішення Комісії оформлюється протоколом, який підписується головою
Комісії (за відсутності голови – його заступником) та секретарем.
4.7. Протокол засідання Комісії разом із документами, які були подані на розгляд
Комісії, зберігаються у відділі гуманітарного розвитку.
4.8. На підставі рішення Комісії, у випадку прийняття позитивного рішення,
готується проект наказу з особового або студентського складу про заохочення.




ПОЛОЖЕННЯ
https://nau.edu.ua/site/variables/docs/pologennya/Komisiia_z_predstavlennia_do_zaokhochen_pratsivnykiv_studentiv_kolektyviv.pdf




