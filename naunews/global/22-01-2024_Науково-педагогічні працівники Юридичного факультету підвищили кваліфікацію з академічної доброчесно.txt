Заголовок: Науково-педагогічні працівники Юридичного факультету підвищили кваліфікацію з академічної доброчесності
Дата: 22/01/2024
URL: https://nau.edu.ua/ua/news/2024/1/naukovo-pedagogichni-pratsivniki-yuridichnogo-fakultetu-pidvishchili-kvalifikatsiyu-z-akademichnoi-dobrochesnosti.html
==================================================

Дотримання принципів академічної доброчесності є важливою умовою розвитку якісної вищої освіти. З метою отримання нових знань та навичок у цій сфері 16 січня 2024 року викладачі та керівництво Юридичного факультету пройшли онлайн-курс «Академічна доброчесність: онлайн-курс для викладачів» на платформі Prometheus.
Курс складався з 6 модулів, присвячених ключовим аспектам академічної доброчесності у закладах вищої освіти як з боку викладачів, так і безпосередньо здобувачів вищої освіти. Отримані знання дозволять також викладачам більш ефективно сприяти розвитку здобувачів освіти, а нові навички стануть неоціненним внеском у підвищення якості навчання та підготовку кваліфікованих кадрів в сфері юриспруденції.
Серед тих, хто підвищив кваліфікацію, — Ірина Сопілко, Вадим Вишновецький, Юлія Юринець, Ніна Троцюк, Олена Макеєва, Любов Нецька,  Світлана Вишновецька, Юлія Волкова, Наталія Гольдберг, Ксенія Токарєва, Валерія Філінович, Максим Дибань, Вікторія Череватюк, Вероніка Олещенко, Світлана Головко, Наталія Жмур, Людмила Шапенко.
За результатами навчання учасники отримали сертифікати, що засвідчують високий рівень обізнаності у сфері академічної доброчесності. Це стане цінним доповненням до їхнього професійного портфоліо.