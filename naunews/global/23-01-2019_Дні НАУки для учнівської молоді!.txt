Заголовок: Дні НАУки для учнівської молоді!
Дата: 23/01/2019
URL: https://nau.edu.ua/ua/news/2019/01/dni-nauki-dlya-uchnivskoi-molodi.html
==================================================

Національний авіаційний університет запрошує учнів старших класів та педагогічних працівників до участі в освітньому заході «День НАУки», що відбудеться 08 лютого 2019 року. Програма заходу передбачає: навчальні екскурсії, майстер-класи, тренінги, заняття в навчально-наукових лабораторіях, цікаві досліди, а також відвідування Музею НАУ, Науково-технічної бібліотеки та унікального Навчального ангару.
Захід проводиться в рамках реалізації програми «Обдарована особистість» задля розширення партнерських зв’язків із закладами загальної середньої, позашкільної освіти та територіальних відділень Малої академії наук України.
Дні НАУки – це унікальна можливість для учнівської молоді долучитися до науково-дослідницької діяльності у різних галузях науки та техніки з найдосвідченішими фахівцями університету і, звичайно ж, відчути себе «майже студентом». Адже правильний професійний вибір сьогодні ‑ запорука майбутнього успіху та кар’єрного зростання!
Програма заходу формується із урахування інтересів замовника. Участь – безкоштовна. Координатор – Центр обдарованої учнівської молоді Навчально-наукового інституту інноваційних освітніх технологій НАУ. Заявки за тел.: (044) 406-72-09, (044) 406-74-04;
obdarovana@nau.edu.ua
,
idp@nau.edu.ua
, сайт
http://iiot.nau.edu.ua