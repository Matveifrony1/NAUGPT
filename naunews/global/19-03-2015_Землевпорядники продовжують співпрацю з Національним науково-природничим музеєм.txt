Заголовок: Землевпорядники продовжують співпрацю з Національним науково-природничим музеєм
Дата: 19/03/2015
URL: https://nau.edu.ua/ua/news/2015/3/zemlevporyadniki-prodovzhuyut-spivpraczyu-z-naczionalnim-naukovo-prirodnichim-muzeem.html
==================================================

18 березня 2015 року в приміщенні Національного науково-природничого музею НАН України відбулася зустріч в.о. завідувача кафедри землеустрою та кадастру Інституту екологічної безпеки Мирона Ковальчука та його здобувача вченого ступеню кандидата геологічних наук Юлії Крошко з завідувачем відділу «Геологічний музей» Катериною Деревською, її заступником, старшим науковим співробітником Володимиром Гриценком та молодшим науковим співробітником Ксенією Руденко.
Кафедра землеустрою та кадастру вже кілька років плідно співпрацює з відділом «Геологічний музей» ННПМ НАН України як в науковому напрямку, так і в рамках підготовки фахівців за напрямом 6.080101 «Геодезія, картографія та землеустрій». Слід зазначити, що минулого року відділом «Геологічний музей», в рамках шефської допомоги, для навчальної колекції кафедри були надані взірці гірських порід і стенди для їх демонстрації.
На зустрічі обговорювалася подальша співпраця відділу «Геологічний музей» з кафедрою землеустрою та кадастру Національного авіаційного університету. Зокрема досягнуто домовленості про відвідування студентами тематичних виставок геологічного музею під час вивчення навчальної дисципліни «Геологія і геоморфологія».