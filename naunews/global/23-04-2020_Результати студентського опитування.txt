Заголовок: Результати студентського опитування
Дата: 23/04/2020
URL: https://nau.edu.ua/ua/news/2020/kopiya-berezen/rezultati-studentskogo-opituvannya.html
==================================================

У Національному авіаційному університеті завершилося опитування студентів щодо якості дистанційного освітнього процесу. В опитуванні, що тривало з 2 по 16 квітня 2020 року, взяли участь 1736 студентів, в тому числі студенти-іноземці.
За результатами опитування більшість студентів задоволена рівнем організації дистанційної освіти в університеті. Так 46 % студентів зазначили, що викладачі загалом справились з процесом впровадження дистанційного навчання, а майже 23 % підкреслили, що результат є відмінним. Серед найбільших переваг дистанційного навчання майже 80 % респондентів назвали можливість навчання незалежно від місця і часу та індивідуальний контроль за навчальним процесом.
Співробітники Департаменту забезпечення якості освіти наразі готують повну аналітику дослідження. Також буде надано відповіді на всі студентські питання та враховано надані пропозиції.