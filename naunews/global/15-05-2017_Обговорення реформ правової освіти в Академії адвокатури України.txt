Заголовок: Обговорення реформ правової освіти в Академії адвокатури України
Дата: 15/05/2017
URL: https://nau.edu.ua/ua/news/2017/5/obgovorennya-reform-pravovoi-osviti-v-akademii-advokaturi-ukraini.html
==================================================

27 квітня 2017 року в Академії адвокатури України пройшла Науково-практична конференція «Правова освіта в Україні: еволюція, сучасний стан, перспективи розвитку». В її роботі взяли участь науково-педагогічні працівники Навчально-наукового юридичного інституту д.ю.н., професор, професор кафедри теорії та історії держави і права Ростислав Калюжний; к.ю.н., доцент, професор кафедри теорії та історії держави і права Анатолій Тимченко; к.і.н, доцент, доцент кафедри теорії та історії держави і права Світлана Головко; старший викладач кафедри теорії та історії держави і права Оксана Миронець; асистент кафедри теорії та історії держави і права Людмила Шапенко; к.ю.н., доцент, доцент кафедри конституційного та адміністративного права Ірина Устинова та студенти.
Захід був присвячений світлій пам’яті відомого українського вченого-правознавця, освітянина, кандидата юридичних наук, академіка Академії наук Вищої школи України, Заслуженого юриста України, адвоката Володимира Павловича Пастухова.
Були обговорені загальнотеоретичні засади, проблеми реформування, а також прикладні та спеціальні аспекти правової освіти в Україні. У виступах науково-педагогічні працівники та студенти НН ЮІ звернули увагу присутніх на переваги, недоліки, перспективи юридичної освіти в Україні, формування правосвідомості юристів у сучасних умовах освітніх змін, правову освіту населення, сучасні погляди структурування та викладання фінансового права, а також англомовну правову освіту в умовах трансформації суспільства.
Захід проведено на високому рівні, адже у сучасних умовах освітніх реформ наукові дискусії з питань правової освіти не втрачають своєї актуальності.