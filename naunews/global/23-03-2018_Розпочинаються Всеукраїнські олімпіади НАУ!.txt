Заголовок: Розпочинаються Всеукраїнські олімпіади НАУ!
Дата: 23/03/2018
URL: https://nau.edu.ua/ua/news/1/3/rozpochinayutsya-vseukrainski-olimpiadi-nau.html
==================================================

24 березня 2018 р. розпочинається І (дистанційний відбірковий) тур Всеукраїнських олімпіад Національного авіаційного університету для професійної орієнтації вступників на основі повної загальної середньої освіти. Керівником проведення олімпіад є Навчально-науковий інститут неперервної освіти, а організаторами та координаторами – кафедра педагогіки та психології професійної освіти, кафедра історії та документознавства, кафедра іноземних мов і прикладної лінгвістики НН Гуманітарного інституту; кафедра землеустрою та кадастру, кафедра екології, кафедра аерокосмічної геодезії, кафедра хімії і хімічної технології НН Інституту екологічної безпеки; кафедра базових і спеціальних дисциплін НН Інституту неперервної освіти; кафедра теоретичної та прикладної фізики НН Аерокосмічного інституту.
Реєстрація учасників тривала до 22 березня 2018 р. Взяти участь в олімпіадах з навчальних предметів виявили бажання  550 учасників – абітурієнтів ЗНЗ України, а саме: з математики – 332 учасника; з біології – 83 учасника; з фізики – 119 учасників; з географії – 153 учасника; з хімії – 40 учасників; з української мови та літератури – 408 учасників; з англійської мови – 243 учасника; з історії України – 186 учасників.
Олімпіади університету проводяться для вступників на спеціальності природничо-математичного та інженерно-технічного спрямування, що визначено Правилами прийому до Національного авіаційного університету у 2018 р.
Списки учасників та календар проведення олімпіад розміщені на головній сторінці сайту НН Інституту неперервної освіти:
http://nnino.nau.edu.ua
, а також у рубриці «Абітурієнту» або за посиланням на інтерактивний банер «Всеукраїнські олімпіади НАУ».
Бажаємо учасникам успішно подолати І (заочний) тур, здобути перемогу у ІІ (основному) турі і за результатами вступної кампанії–2018 стати кращими студентами одного із кращих ВНЗ України – Національного авіаційного університету!
Оргкомітет з проведення олімпіад НАУ