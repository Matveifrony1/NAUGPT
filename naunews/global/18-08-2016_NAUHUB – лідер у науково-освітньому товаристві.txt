Заголовок: NAUHUB – лідер у науково-освітньому товаристві
Дата: 18/08/2016
URL: https://nau.edu.ua/ua/news/2016/8/nauhub-–-lider-u-naukovo-osvitnomu-tovaristvi.html
==================================================

Рейтинг соціальної наукової мережі Science Community виділив NAUHUB, як головне відкриття цього року в сфері популяризації науки.
«NAUHUB – це простір неформальної освіти, де можна попрацювати над проектами, обмінюватися ідеями, проводити лекції, виставки, хакатони,  для всіх, хто навчається та працює в Національному авіаційному університеті», – саме таке визначення дають координатори проекту, молоді вчені та аспіранти НАУ.
В NAUHUB відбулася Літня проектна школа 3С за підтримки програми Active Citizens від Британської Ради в Україні, літня школа по безпілотниках,  безліч зустріч з випускниками НАУ, які працюють на авіаринку.
Для продуктивної роботи NAUHUBу, за підтримки керівництва університету, в особі в. о. ректора, професора Володимира Харченка, ініціативна група наукового товариства  забезпечена приміщенням для неформальних наукових занять та проведення інших тематичних заходів.
«NAUHUB – це сучасний формат наукової роботи та платформа для реалізації молодих вчених, їх задумів і прогресивних проектів.
Чудово, що наші студенти та випускники, які не залишили Національний авіаційний університет і займаються науковою діяльністю об’єдналися в наукове товариство студентів, аспірантів, докторантів та молодих вчених і спільно розвивають українську науку, наш університет і формують майбутнє України», – так коментує роботу проекту в. о. ректора НАУ, професор Володимир Харченко.
Звертаємо увагу, що в жовтні 2016 року планується проведення хакатону з data-science, відбуватимуться зустрічі наукового товариства Coffe Talks та English Speaking Club.
З деталями роботи проекту ознайомлюйтесь на сторінках соціальних мереж:
http://joinfo.ua/sociaty/1177183_NAU-stal-liderom-TOP-5-novih-proektov.html
https://nagg.in.ua/news/701288/NAU-stal-liderom-v-TOP-5-novykh-proyektov-dlya-populyarizatsii-nauki-
http://kvedomosti.com/530381-nau-stal-liderom-v-top-5-novyh-proektov-dlya-populyarizacii-nauki.html