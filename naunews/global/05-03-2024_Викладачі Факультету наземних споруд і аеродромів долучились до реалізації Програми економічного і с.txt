Заголовок: Викладачі Факультету наземних споруд і аеродромів долучились до реалізації Програми економічного і соціального розвитку м. Києва
Дата: 05/03/2024
URL: https://nau.edu.ua/ua/news/2024/3/vikladachi-fakultetu-nazemnih-sporud-i-aerodromiv-doluchilis-do-realizatsii-programi-ekonomichnogo-i-sotsialnogo-rozvitku-m-kieva.html
==================================================

Викладачі та студенти кафедри архітектури та просторового планування Факультету наземних споруд та аеродромів за власною ініціативою
долучились до реалізації Програми
економічного і соціального розвитку м. Києва. Зокрема, вони працюють над розробкою передпроєктних пропозицій та проєктів будівництва важливих для столиці соціальних об’єктів.
Програма економічного і соціального розвитку Києва — це документ, який визначає цілі, пріоритети, засоби та шляхи досягнення сталого розвитку міста у різних сферах життєдіяльності.
Студенти активно працюють над дипломними проєктами освітнього рівня «Бакалавр»
за такими тематиками
:
Реабілітаційний центр для дорослих та дітей які постраждали від війни у Пуща-Водиці;
Багатофункціональний навчально-тренувальний, спортивний комплекс;
Багатофункціональний культурний комплекс для реалізації мультидисциплінарних проєктів;
Центр захисту тварин, тощо
Реалізація цих проєктів сприятиме
вирішенню низки нагальних соціальних питань
у Києві, зокрема: забезпеченню реабілітації постраждалих від війни, створенню об’єктів для оздоровчих, спортивних та культурних занять киян, вирішення питання безпритульності тварин та іншим актуальним питаннями.