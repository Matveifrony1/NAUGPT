Заголовок: Вітаємо з обранням до Інженерної Академії України!
Дата: 24/09/2015
URL: https://nau.edu.ua/ua/news/2015/9/vitaemo-z-obrannyam-do-inzhenernoi-akademii-ukraini.html
==================================================

22 вересня 2015 року колектив кафедри реконструкції аеропортів та автошляхів Інституту аеропортів НАУ разом із її завідувачем Андрієм Бєлятинським привітали ветерана університету, відомого вченого-практика, д.т.н., професора Валерія Першакова з обранням його дійсним членом  (академіком) Інженерної академії України. Інженерна академія України є всеукраїнською, науково-технічною, самоврядною організацією, яка об’єднує провідних вчених і інженерів держави в галузі технічних та економічних наук, а також трудові колективи державних галузевих підприємств та організацій. Академія є правонаступницею Українського республіканського відділення Інженерної академії СРСР, створеного в 1989р. за ініціативою та підтримкою Національної академії наук України ( на той час Академії наук УРСР).