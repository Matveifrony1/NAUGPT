Заголовок: Сьогодні Національному авіаційному університету виповнилося 83 роки
Дата: 25/08/2016
URL: https://nau.edu.ua/ua/news/2016/8/sogodni-natsionalnomu-aviatsiynomu-universitetu-vipovnilosya-83-roki.html
==================================================

Історія нашого університету почалася в 1933 році: Постановою Ради Народних Комісарів СРСР 25 серпня  на базі авіаційного факультету Київського політехнічного інституту був заснований Київський авіаційний інститут. У подальшому його назва змінювалася: Київський інститут цивільного повітряного флоту (1947 рік), Київський інститут інженерів цивільної авіації (1965 рік), Київський міжнародний університет цивільної авіації (1994 рік), Національний авіаційний університет (2000 рік). За  багаторічну історію в стінах вищого авіаційного навчального закладу підготовлено понад  200000 висококваліфікованих фахівців. Серед них відомі вчені, керівники авіаційних компаній, підприємств, організацій та установ, які забезпечують польоти повітряних суден, їх обслуговування та ремонт, перевезення пасажирів і вантажів.
Сьогодні НАУ – один із найвідоміших  авіаційних вищих навчальних закладів світу. Потужні  науково-педагогічні школи дають можливість готувати не лише фахівців інженерного профілю, але й економістів, юристів, екологів, перекладачів, психологів, соціологів тощо. Наші випускники працюють більш ніж 140 країнах світу.
Девіз Національного авіаційного університету, який значною мірою визначає його життя
VIVERE! VINCERE! CREARE!
ЖИТИ! ТВОРИТИ! ПЕРЕМАГАТИ!
Шановні працівники, студенти та випускники НАУ! Поздоровляю Вас із 83 Днем народження нашої Alma Mater. Бажаю успіхів у навчанні, науковій та педагогічній діяльності. Здоров’я та благополуччя Вам і Вашим родинам.
З повагою,
В.о.ректора НАУ                           Володимир Харченко