Заголовок: Зустріч з представником Української Гельсінської спілки з прав людини
Дата: 03/12/2019
URL: https://nau.edu.ua/ua/news/2019/12/zustrich-z-predstavnikom-ukrainskoi-gelsinskoi-spilki-z-prav-lyudini.html
==================================================

Представник Української Гельсінської спілки з прав людини, юрист Центру стратегічних справ Віталія Лебідь зустрілась зі  студентами Юридичного факультету.
Спікер розповіла про основні завдання й функції Центру стратегічних справ Української Гельсінської спілки з прав людини (УГСПЛ). Вона поділилась досвідом участі у правозахисних ініціативах, зокрема, волонтерському проекті УГСПЛ «В’язні війни» («Prisoners of war»), мета якого – визволення українських військових з полону та пошук зниклих безвісті в зоні АТО шляхом звернення до Європейського суду з прав людини.
Віталія Лебідь закцентувала увагу студентів на практичних питаннях захисту права на життя, зокрема, в рамках діяльності Європейського суду з прав людини. Особливу зацікавленість студентів викликав аналіз справ, які були підготовлені УГСПЛ.