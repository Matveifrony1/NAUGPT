Заголовок: Молодь як ресурс модернізації стратегії держави
Дата: 19/03/2015
URL: https://nau.edu.ua/ua/news/2015/3/molod-yak-resurs-modernizaczii-strategii-derzhavi.html
==================================================

14 березня 2015 року кафедра соціології Гуманітарного інституту спільно з кафедрою етики, естетики та культурології КНУ ім. Тараса Шевченка провели круглий стіл «Молодь як ресурс модернізації стратегії держави». На ньому відбулось обговорення нагальних загальнонаціональних пріоритетів, при формуванні яких мають бути враховані інтереси молоді.
Соціально-економічна ситуація в Україні вимагає розробки шляхів стабілізації соціальних процесів, забезпечення якісної підготовки управлінських рішень щодо сім’ї, дітей, молоді, гендерної рівності, збереження та зміцнення здоров’я молодого покоління і надання соціальної допомоги сім’ям, які опинилися у складних життєвих обставинах. Такі рішення можливі тільки на підставі комплексного, міждисциплінарного, системного аналізу ситуації та науково обґрунтованого соціального прогнозу можливих наслідків.
У дискусії брали участь як викладачі, так і студенти кафедри соціології. Вони висловлювали свої думки з приводу наявних проблем і пропонували шляхи для їх вирішення.