Заголовок: Представники ДУ «Науковий центр аерокосмічних досліджень Землі» НАН України ознайомили екологів НАУ із особливостями застосування БПЛА для вирішення екологічних завдань
Дата: 17/11/2023
URL: https://nau.edu.ua/ua/news/2023/11/predstavniki-du-naukoviy-tsentr-aerokosmichnih-doslidzhen-zemli-nan-ukraini-oznayomili-ekologiv-nau-iz-osoblivostyami-zastosuvannya-bpla-dlya-virishennya-ekologichnih-zavdan.html
==================================================

14 листопада на кафедрі екології Факультету екологічної безпеки, інженерії та технологій НАУ відбулася зустріч студентів та викладачів кафедри з представниками стейкхолдера ОПП 101 «Екологія», Державною установою «Науковий центр аерокосмічних досліджень Землі» НАН України.
Під час зустрічі представниками стейкхолдера Дугіним Станіславом та Голубовим Станіславом було зроблено навчально-наукову презентацію щодо широкого використання безпілотних літальних апаратів для вирішення окремих екологічних завдань, у тому числі пов’язаних з визначенням рівня воєнного впливу на стан ґрунтів. Також, під час презентації на тему «Технології автоматизованого виявлення мін з використанням багато спектральної зйомки з безпілотних літальних апаратів» було детально охарактеризовано можливості залучення БПЛА для виявлення мін на територіях з порушеними грунтами. Даний етап є важливою складовою подальшого ефективного відновлення порушених ґрунтів на територіях, де відбувалися воєнні дії. Студенти мали можливість спостерігати в режимі реального часу, як працює БПЛА для виявлення предмету на поверхні землі, враховуючи різницю у температурі різних порід.
Навчально-науковий захід викликав жваву дискусії студентів та викладачів кафедри екології з представниками стейкхолдера щодо перспективних напрямків застосування БПЛА, розроблених на базі Державної установи «Науковий центр аерокосмічних досліджень Землі», для вирішення сучасних екологічних завдань з моніторингу стану довкілля.