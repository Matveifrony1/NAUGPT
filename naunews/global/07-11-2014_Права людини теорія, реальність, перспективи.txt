Заголовок: Права людини: теорія, реальність, перспективи
Дата: 07/11/2014
URL: https://nau.edu.ua/ua/news/2014/11/prava-lyudini-teoriya-realnist-perspektivi.html
==================================================

5 листопада 2014 року в Юридичному інституті відбулася зустріч студентів першого курсу із співзасновником Благодійного фонду «Молодь за права людини», тренером, лектором Світланою Матузовою.
Мета заходу - донести базові теоретичні знання про права людини, практичні механізми їх правореалізації у різних сферах суспільного життя, піднести рівень правової культури та правосвідомості студентів.
Першокурсники прослухали лекцію на тему: «Права людини: теорія, реальність, перспективи», переглянули  фільм «Історія прав людини» та ролики, які  наглядно демонстрували кожне з 30 прав людини, що закріплені у Загальній декларації прав людини.
Студенти залишили схвальні відгуки про зустріч та погодилися стати лекторами-волентерами, оскільки процес розвитку прав людини в Україні досі незавершений. Обговорення таких понять, як «права людини», «відповідальність» сприяє формуванню свідомого суспільства, а молодь зможе стати активним захисником толерантності та миру в країні.