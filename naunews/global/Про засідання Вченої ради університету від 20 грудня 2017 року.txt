Заголовок:Про засідання Вченої ради університету від 20 грудня 2017 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-20-grudnya-2017-roku/
==================================================
Про засідання Вченої ради університету від 20 грудня 2017 року
20 грудня 2017 року у Національному авіаційному університеті відбулося засідання Вченої ради університету.

На початку засідання Вченої ради в. о. ректора Володимир ІСАЄНКО відзначив кращих співробітників університету та вручив нагороди. Нагрудний знак «Відмінник освіти» вручено завідувачу кафедри систем управління літальних апаратів Навчально-наукового інституту аеронавігації Валерію АЗАРСКОВУ та професору кафедри інформаційно-вимірювальних систем Навчально-наукового інституту інформаційно-діагностичних систем Миколі ГУМЕНУ. Подяку ректора Національного авіаційного університету отримали інженер ІІ категорії лабораторії кафедри інформаційно-вимірювальних систем Навчально-наукового інституту інформаційно-діагностичних систем Олена БЛИЗНЮК та завідувач кафедри економічної теорії Навчально-наукового інституту економіки та менеджменту Володимир ЗАСАНСЬКИЙ. Начальника відділу безпеки і охорони Олександра МИХАЙЛЮКА нагороджено Грамотою Національного авіаційного університету.

Голова Вченої ради Валерій ЧЕПІЖЕНКО повідомив про зміни у персональному складі Вченої ради, які відбулися за результатами проведених виборів органів студентського самоврядування університету.

В. о. ректора Володимир ІСАЄНКО щиро подякував попередньому складу Студентської ради і відзначив, що вони подали приклад справжньої плідної співпраці заради добробуту Національного авіаційного університету. Тож студентів, які цього року працювали у складі Вченої ради, нагороджено грамотами Національного авіаційного університету. Святково та урочисто представив в. о. ректора Володимир ІСАЄНКО Голову студентської ради університету Єгора ЧАСНОВСЬКОГО та новообраних голів студентських рад Навчально-наукових інститутів, які увійшли до складу Вченої ради університету:

– БЕРДІЄВУ Дженет Довлетмуратівну – голову студентської ради Навчально-наукового інституту економіки та менеджменту;

– ГАЙДЕЩУК Ярину Романівну – голову студентської ради Навчально-наукового аерокосмічного інституту;

– ГЛУЩЕНКА Микиту Володимировича – голову студентської ради Факультету транспортних технологій;

– ГУНЬКО Анастасію Сергіївну – голову студентської ради Навчально-наукового юридичного інституту;

– КОЛЕСНИК Софію Юріївну – голову студентської ради Навчально-наукового інституту комп’ютерних інформаційних технологій;

– КУЗЬМЕНКО Еліну Сергіївну – голову студентської ради Навчально-наукового інституту екологічної безпеки;

– МИКИТЮК Світлану Михайлівну – голову студентської ради Навчально-наукового інституту аеропортів;

– НИЗОВУ Лілію Едуардівну – голову студентської ради Навчально-наукового інституту міжнародних відносин;

– РУСІНОВУ Карину Дмитрівну – голову студентської ради Навчально-наукового інституту інформаційно-діагностичних систем;

– СЕМЕНЕНКО Катерину Володимирівну – голову студентської ради Навчально-наукового інституту аеронавігації.

Ключовим питанням порядку денного постало питання про підготовку до проведення виборів ректора університету. Голова організаційного комітету з проведення виборів ректора Університету Олександр ЗАПОРОЖЕЦЬ представив на затвердження Вченою радою погоджені з Первинною профспілковою організацією НАУ та Первинною профспілковою організацією студентів та аспірантів НАУ Положення про Організаційний комітет з проведення виборів ректора НАУ та Положення про Виборчу комісію з проведення виборів  ректора НАУ.

Також на затвердження Вченою радою Організаційним комітетом було подано Положення про порядок проведення виборів ректора Національного авіаційного університету, Положення про порядок обрання представників з числа штатних працівників, які не є науковими, науково-педагогічними та педагогічними працівниками, для участі в голосуванні під час проведення виборів ректора Національного авіаційного університету та Положення про виборчу дільницю та дільничну виборчу комісію з проведення виборів ректора Національного авіаційного університету. Усі положення затверджено одноголосно.


Меню