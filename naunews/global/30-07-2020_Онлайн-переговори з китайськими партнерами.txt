Заголовок: Онлайн-переговори з китайськими партнерами
Дата: 30/07/2020
URL: https://nau.edu.ua/ua/news/2020/lipen/onlayn-peregovori-z-kitayskimi-partnerami.html
==================================================

Ректор Володимир Ісаєнко провів онлайн-переговори з директором Китайсько-українського інституту аерокосмічних технологій (CUAT) і компанії «Golden Egg Science and Technology Co, LTD» Лі Люменом.
Володимир Ісаєнко подякував колегам з CUAT  за надану гуманітарну допомогу – медичні захисні маски та безконтактні термометри.  Він також зазначив, що це «дозволить всім нам безпечніше пройти ці епідеміологічні випробування та краще захистити життя і здоров’я наших співробітників». НАУ вже найближчим часом передасть частину гуманітарного вантажу колегам з інших університетів Києва та інститутів НАН України
Лі Люмень подякував ректору НАУ за тісну співпрацю та допомогу з «розповсюдження гуманітарної допомоги  серед українських університетів, які також є партнерами CUAT. Ми знаємо, що в Україні розпочалася друга хвиля захворювання коронавірусом. Нам відомо про ситуацію і зростання кількості інфікованих серед студентства в КПІ ім. Ігоря Сікорського. Сподіваюсь, що ми й надалі працюватимемо ще краще і ще продуктивніше задля нашого майбутнього».
Володимир Ісаєнко також підписав листи, в яких від імені колективу університету висловив вдячність за  сприяння доставки гуманітарної допомоги і проходження митних процедур на території Китайської Народної Республіки та України: Народному Уряду району Сяошань міста Ханчжоу, Голові бюро освіти Посольства Китайської Народної Республіки в Україні Ван Дадзюню, Президенту Китайської торгової асоціації  Вей Сін, Надзвичайному та Повноважному Послу України в КНР Сергію Камишеву, заступнику Голови Офісу Президента України, Голові штабу боротьби з епідемією COVID -19 Кирилу Тимошенку та Міністру охорони здоров’я України Максиму Степанову.