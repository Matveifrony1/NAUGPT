Заголовок: Посилюючи міжуніверситетську співпрацю
Дата: 22/03/2016
URL: https://nau.edu.ua/ua/news/2016/3/posilyuyuchi-mizhuniversitetsku-spivpraczyu.html
==================================================

17 березня 2016 року в Київському Національному університеті імені Тараса Шевченка відбулася Міжнародна наукова конференція «Україна і США досвід та перспективи співпраці (присвячена пам’яті професора Б.М. Гончара)». На ній доцент кафедри історії та документознавства Навчально-наукового Гуманітарного інституту О. Захарчук виступив з доповіддю «Зовнішня політика та дипломатія Наполеона Бонапарта в роботах сучасних вітчизняних вчених».
Борис Михайлович Гончар у 1994 році захистив докторську дисертацію на тему «Фактор регіональних конфліктів у процесі формування та реалізації політики США щодо СРСР в 70-80-і роки». У 1995 р. отримав звання професора. Викладав у Київському Національному університеті імені Тараса Шевченка нормативний курс з Нової історії країн Західної Європи та США і спецкурси. Він є автором понад 90 наукових і навчально-методичних праць, понад 150 статей в енциклопедичних виданнях. Борис Михайлович є співавтором підручника для студентів вищих навчальних закладів «Міжнародні відносини та зовнішня політика 1900-2000 роки» (К. 2001), навчальних посібників «Всесвітня історія» (К. 1999, 2002, 2011), «Нова історія. Ч.2. Кінець ХVІІІ – початок ХХ ст. Навчальний посібник для 9 класу» (К. 2000, 2002), «Нова історія країн Європи та США (1870-1918)» (К. 2008).
Професор Б. Гончар створив свою наукову школу американістів і міжнародників.