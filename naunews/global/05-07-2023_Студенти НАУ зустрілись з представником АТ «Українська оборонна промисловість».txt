Заголовок: Студенти НАУ зустрілись з представником АТ «Українська оборонна промисловість»
Дата: 05/07/2023
URL: https://nau.edu.ua/ua/news/2023/7/studenti-nau-zustrilis-z-predstavnikom-at-ukrainska-oboronna-promislovist.html
==================================================

Нещодавно відбулась зустріч студентів НАУ з представником Акціонерного товариства «Українська оборонна промисловість» (до 29.06.2023 року - Державний концерн «Укроборонпром»), випускником 2019 року за спеціальністю 272 «Авіаційний транспорт» ОПП «Технічне обслуговування та ремонт повітряних суден і авіадвигунів» Захаром Ігоровичем Коломійцем.
Захід організовано за ініціативи завідувача кафедри підтримання льотної придатності повітряних суден Олександра Попова. До зустрічі долучилися здобувачі магістерського рівня вищої освіти спеціальності 272 «Авіаційний транспорт» (ОПП «Технічне обслуговування та ремонт повітряних суден і авіадвигунів») та спеціальності 152 «Метрологія та інформаційно-вимірювальна техніка» (ОПП «Якість, стандартизація та сертифікація»).
Захар Ігорович ознайомив здобувачів вищої освіти зі структурою та роботою АТ «Українська оборонна промисловість» та відзначив, що за версією журналу Forbes Ukraine станом на квітень 2023 року Державний концерн “Укроборонпром”, який об’єднує понад сотню оборонних підприємств, увійшов у ТОП-50 найкращих роботодавців України, посівши 9-те місце.
Учасники обговорили перспективи працевлаштування випускників НАУ на технічні та інженерні спеціальності, де пріоритет надається hard skills, актуальні запити студентів та питання стосовно здобутих програмних результатів навчання за освітньо-професійними програмами і перспективами поглиблення практичних навичок при працевлаштуванні на підприємствах в авіаційній галузі.