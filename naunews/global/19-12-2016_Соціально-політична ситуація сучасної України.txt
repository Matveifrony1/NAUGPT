Заголовок: Соціально-політична ситуація сучасної України
Дата: 19/12/2016
URL: https://nau.edu.ua/ua/news/2016/12/sotsialno-politichna-situatsiya-suchasnoi-ukraini.html
==================================================

1 грудня 2016 року на базі кафедри соціології та політології було проведено круглий стіл на тему «Соціально-політична ситуація в Україні в дзеркалі політичної думки».
У роботі заходу взяли участь заступник директора з наукової роботи Інституту соціології НАН України, доктор філософських наук Головаха Є.І.; Директор Центру Соціального моніторингу, кандидат соціологічних наук Дмитрук Д.А., доценти кафедри глобалістики, євроінтеграції та управління національною безпекою Національної академії державного управління при Президентові України, кандидати політичних наук Дацюк А.В. та Марутян Р.Р.; головний консультант Апарату Верховної Ради України, політичний експерт Аналітичної групи «Левіафан», експерт ГО «Слово і Діло» Гладких В.В.; радник Дирекції Національного інституту стратегічних досліджень при Президентові України, кандидат політичних наук, Полтораков О.Ю.; професорсько-викладацький склад кафедри соціології та політології, студенти Навчально-наукового Гуманітарного інституту та факультету економіки та підприємництва.
Метою заходу стало обговорення соціально-політичної ситуації в Україні та пошук адекватних шляхів реагування на кризові явища в різних сферах суспільного життя.
З вітальним словом виступили завідувач кафедри соціології та політології  Хомерікі О.А., директор НН Гуманітарного інституту Гудманян А.Г., проректор з економіки та адміністративно-господарської роботи Національного авіаційного університету Майснер А.В.
Учасники круглого столу акцентували увагу на важливості консолідації українського суспільства на базі європейських та національних цінностей, яке повинно базуватись шляхом проведення реформ, формування нової політичної еліти, розвитку патріотизму, запобігання поширення пропаганди сепаратизму. Особливу увагу слід звернути на патріотично-виховну роботу зі студентами, поєднувати принципи i норми загальнолюдської моралi та нацiональної моральної цінності.
Відбулося активне обговорення гострих тем та дискусія, в якій взяли участь як викладачі кафедри та запрошені гості, так і студенти.