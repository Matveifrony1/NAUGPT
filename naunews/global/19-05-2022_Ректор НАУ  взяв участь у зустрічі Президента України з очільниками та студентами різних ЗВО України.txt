Заголовок: Ректор НАУ  взяв участь у зустрічі Президента України з очільниками та студентами різних ЗВО України
Дата: 19/05/2022
URL: https://nau.edu.ua/ua/news/2022/5/rektor-nau-vzyav-uchast-u-zustrichi-prezidenta-ukraini-z-ochilnikami-ta-studentami-riznih-zvo-ukraini.html
==================================================

Сьогодні відбулась зустріч Президента України Володимира Зеленського зі студентами різних ЗВО Україні за участі Міністра освіти і науки Сергія Шкарлета.
Під час більш ніж двогодинної розмови студенти університетів з різних куточків України мали змогу відповісти на запитання Президента та поставити свої.
Головними темами для обговорення стали проблематика освітньої сфери в умовах сьогодення, загальні зміни в Україні, гарантії безпеки, питання вільної зброї у державі, співіснування з Росією після війни тощо.
Максим Луцький у своєму виступі подякував Володимиру Зеленському за можливість такого спілкування для молоді та підкреслив, що майже 40-ка тисячний колектив НАУ підтримує всі ті кроки, які робить Президент задля перемоги України.
І окремо, зауважив, що два тижні тому, Вчена рада НАУ прийняла рішення про перерахування частини заробітної плати співробітників університету службовцям Державної прикордонної служби України.
Наостанок Президент побажав "всім бути невіддільною частиною нашого прекрасного незалежного і вільного суспільства".