Заголовок: В Інституті ІСАО проходить Семінар/практикум з управління ризиками
Дата: 03/04/2025
URL: https://nau.edu.ua/ua/news/2025/4/v-instituti-isao-prohodit-seminar/praktikum-z-upravlinnya-rizikami.html
==================================================

З 01 по 04 квітня 2025 року
в Інституті ІСАО Київського авіаційного інституту проходить Навчальний курс
«Семінар/практикум з управління ризиками»
під егідою ІСАО. Цей захід організовано для топменеджменту АТ «Антонов» та співробітників КАІ з метою підвищення кваліфікації фахівців у сфері авіаційної безпеки.
Основні цілі та завдання практикуму
спрямовані на формування комплексного підходу до оцінки ризиків.
Учасники навчаться ефективно визначати та аналізувати загрози, потенційні наслідки та вразливості, що дозволить їм системно прогнозувати ризики в авіаційній галузі. Важливим аспектом навчання є засвоєння методики управління ризиками, яка забезпечить формування необхідних професійних навичок для визначення прийнятного рівня заходів безпеки. П
рограма курсу також включає
детальне вивчення інструктивних матеріалів, що містяться в Заяві ІСАО про глобальний контекст ризику, що забезпечить учасникам глибоке розуміння міжнародних стандартів та рекомендацій у сфері авіаційної безпеки.
Курс розроблено для фахівців, які безпосередньо залучені до процесів оцінки загроз, уразливості та ризику або беруть участь в управлінні ними.
Серед учасників
— представники повноважних органів з авіаційної безпеки, національної поліції, розвідувальних служб, аеропортів, авіакомпаній та інших зацікавлених структур.
Навчання проводиться в онлайн-форматі
з використанням інтерактивних методів навчання. Досвідчені інструктори Інституту ІСАО, які мають глибокі теоретичні знання та багатий практичний досвід, забезпечують високий рівень викладання. Вони передають слухачам не лише теоретичні концепції, але й практичні навички, які є критично важливими для ефективного виконання посадових обов'язків у сфері авіаційної безпеки.
Цей практикум є
важливим елементом у системі підготовки та підвищення кваліфікації фахівців
, які займаються питаннями авіаційної безпеки та управління ризиками в цій стратегічно важливій галузі.