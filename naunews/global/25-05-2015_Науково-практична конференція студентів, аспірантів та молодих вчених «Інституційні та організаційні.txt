Заголовок: Науково-практична конференція студентів, аспірантів та молодих вчених «Інституційні та організаційні структури інформаційно-аналітичного забезпечення зовнішньої політики України»
Дата: 25/05/2015
URL: https://nau.edu.ua/ua/news/2015/5/naukovo-praktichna-konferencziya-studentiv-aspirantiv-ta-molodix-vchenix.html
==================================================

21 травня 2015 р. в Інституті міжнародних відносин НАУ відбулася науково-практична конференція студентів, аспірантів та молодих вчених «Інституційні та організаційні структури інформаційно-аналітичного забезпечення зовнішньої політики України». Її організувала кафедра міжнародної інформації ІМВ НАУ.
Відкриваючи конференцію, завідувач кафедри, д. політ. н., проф. О. Соснін окреслив стан та ключові тенденції розвитку інформаційно-аналітичного забезпечення зовнішньої політики України.
Директор ІМВ А. Фоменко зазначила, що розробка стратегії створення позитивного іміджу України є актуальною для інформаційної політики нашої держави, яка нині прагне посісти гідне місце в новій системі міжнародних відносин.
Почесний гість конференції к. і. н., доц., докторант кафедри глобалістики, євроінтеграції та управління національною безпекою НАДУ при Президентові України Р. Марутян (м. Київ) презентувала доповідь з проблематики інформаційної безпеки держави.
Під час роботи конференції відбулись плідні наукові дискусії студентської молоді. Так, проблемам інформаційних війн та їх можливим наслідкам для держав пострадянського простору, присвятила свою доповідь студентка О. Коваль (НАУ м. Київ). Цікавою виявилася доповідь студентки О. Ізместьєвої (НАУ м. Київ), присвяченої пропагандистській діяльності російського телеканалу «Russia today».
Жваву дискусію викликала доповідь студента А. Сидоренка (НАУ м. Київ), яка була присвячена маніпулятивним діям ЗМІ під час воєнних дій.
Проблемам застосування «м'якої сили» у зовнішній політиці України присвятила свою доповідь студентка М. Хачатрян (НАУ м. Київ). У дискусіях та обговоренні доповідей активну участь узяли викладачі ІМВ НАУ.
Базові положення доповідей, а також рекомендації конференції будуть опубліковані у збірнику Матеріалів тез доповідей «Право на інформацію в громадянському суспільстві. Проблеми інформаційної безпеки держави». Він готується оргкомітетом конференції до презентації в електронному форматі на сайті ІМВ (кафедра міжнародної інформації ІМВ НАУ).