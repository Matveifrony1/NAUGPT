Заголовок: Інноваційний університет та лідерство
Дата: 25/09/2017
URL: https://nau.edu.ua/ua/news/2017/9/innovatsiyniy-universitet-ta-liderstvo.html
==================================================

15-20 вересня 2017 року відбувся Всеукраїнський конкурс претендентів на участь у міжнародному проекті «Інноваційний університет і лідерство. Фаза IIІ: інновації та відносини з оточенням», в якому взяла участь та здобула перемогу доцент кафедри соціології та політології НН ГМІ кандидат політичних наук Інна Андріївна Семенець-Орлова. Організатором конкурсу та співучасником проекту виступав Міжнародний благодійний Фонд «Міжнародний фонд досліджень освітньої політики».
Проект передбачає підготовку двох груп академічних лідерів, що мають бажання та здатні впроваджувати інноваційні освітні та управлінські технології в практики української вищої школи. Основна серія запланованих тематичних тренінгів, що відбуватимуть в рамках проекту, проходитиме на базі Варшавського та Ягелонського університетів (Польща).