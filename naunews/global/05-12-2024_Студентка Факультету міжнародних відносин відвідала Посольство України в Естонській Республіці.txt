Заголовок: Студентка Факультету міжнародних відносин відвідала Посольство України в Естонській Республіці
Дата: 05/12/2024
URL: https://nau.edu.ua/ua/news/2024/12/studentka-fakultetu-mizhnarodnih-vidnosin-vidvidala-posolstvo-ukraini-v-estonskiy-respublitsi.html
==================================================

Студентка ФМВ
Євгенія Романюк
, яка навчається на сертифікатній програмі «Міжнародні відносини та дипломатія» в Естонській школі дипломатії,
взяла участь у зустрічі
з Надзвичайним та Повноважним Послом України в Естонії
Максимом Кононенком.
Надзвичайний та Повноважний Посол України в Естонії
Максим Кононенко звернувся до учасників зустрічі
та зазначив, що його переповнює гордість за молодь, яка усвідомлює ціну свободи, вшановує пам’ять героїв і продовжує нести ці принципи у своєму житті. Він зазначив, що українська молодь — це символ незламності, джерело віри у світле майбутнє та рушій змін, які об'єднують нас у боротьбі за свободу та незалежність.
Під час зустрічі
Євгенія Романюк та учасники програми мали можливість познайомитися з Послом,
дізнатися про роботу дипломатичного механізму Посольства та поставити запитання. Обговорення торкнулося важливих тем, таких як Революція Гідності, питання військовополонених та майбутні заходи, які плануються в Естонії за підтримки української спільноти.
Студенти також поділилися своїми мотиваціями щодо навчання
в Естонській дипломатичній школі, висловили свої цілі, мрії та бачення майбутньої України.
Максим Кононенко, своєю чергою, поділився цікавими історіями
зі своєї дипломатичної практики, відповів на запитання студентів і пообіцяв залучати молодь до різних проєктів, які реалізуються Посольством, підтримуючи їхню ініціативність та прагнення до змін.