Заголовок: Курс  «Системне управління безпекою авіації» для керівників АТ «Міжнародний аеропорт Алмати»
Дата: 23/09/2019
URL: https://nau.edu.ua/ua/news/2019/9/kurs-sistemne-upravlinnya-bezpekoyu-aviatsii-dlya-kerivnikiv-at-mizhnarodniy-aeroport-almati.html
==================================================

З метою реалізації стратегічної концепції ІКАО «Жодна країна не залишиться без уваги» (No Country Left Behind) з 16 по 20 вересня 2019 року Інститутом ІКАО НАУ організовано курс «Система управління безпекою авіації» для лінійного керівництва АТ «Міжнародний аеропорт Алмати». Курс проведено під науково-методичним керівництвом директора Інституту ІКАО Галини Суслової інструктором Дмитром Бугайко.
Особливу увагу в процесі навчання приділено питанням взаємодії різних систем управління і видів діяльності міжнародного аеропорту з метою підвищення рівня безпеки національної цивільної авіації. Навчання спрямовано на практичне впровадження системного підходу до управління безпекою авіації у АТ «Міжнародний аеропорт Алмати».
Курс став наступним кроком на шляху зміцнення багаторічного співробітництва авіаторів України та Казахстану.