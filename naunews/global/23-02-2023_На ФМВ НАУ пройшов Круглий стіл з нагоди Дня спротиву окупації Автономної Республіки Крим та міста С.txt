Заголовок: На ФМВ НАУ пройшов Круглий стіл з нагоди Дня спротиву окупації Автономної Республіки Крим та міста Севастополя
Дата: 23/02/2023
URL: https://nau.edu.ua/ua/news/2023/2/na-fmv-nau-proyshov-krugliy-stil-z-nagodi-dnya-sprotivu-okupatsii-avtonomnoi-respubliki-krim-ta-mista-sevastopolya.html
==================================================

На виконання листа МОН від 16.09.2022 №1/108-5522 Про відзначення Дня спротиву окупації АРК, кафедра міжнародного права та порівняльного правознавства ФМВ НАУ організувала та провела засідання Круглого столу, до участі у якому долучилося більш ніж 60 здобувачів вищої освіти, а свої тези до збірника наукових праць подали більш ніж 150 учасників.
Свою доповідь, присвячену побудові та розвитку соціальної держави у післявоєнний час, представив завідувач кафедри міжнародного права та порівняльного правознавства к.ю.н., доцент Роман Максимович. Крім того, з доповідями та презентаціями, присвяченими темі Круглого столу виступили: Іван Миронюк (МІ-109), Ірина Мазуренко (МЕВ-401) та Юлія Наконечна (МЕВ -401).
Виступи доповідачів викликали жваві наукові дискусії, що зайвий раз підкреслює актуальність проведеного заходу.
На середину березня анонсовано вихід збірки наукових праць.