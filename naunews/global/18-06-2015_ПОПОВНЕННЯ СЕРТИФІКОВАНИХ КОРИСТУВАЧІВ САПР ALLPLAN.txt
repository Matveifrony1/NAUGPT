Заголовок: ПОПОВНЕННЯ СЕРТИФІКОВАНИХ КОРИСТУВАЧІВ САПР ALLPLAN
Дата: 18/06/2015
URL: https://nau.edu.ua/ua/news/2015/6/popovnennya-sertifikovanix-koristuvachiv-sapr-allplan.html
==================================================

За підсумками кваліфікаційної сертифікації користувачів САПР Allplan Nemetschek, яка була проведена на кафедрі архітектури ІАП НАУ Центром компетенцій Allbau Software в Україні, 31 студент НАУ та КНУБА одержали Сертифікати про проходження курсового навчання обсягом 54 години, а 16 студентів, які успішно справилися з сертифікаційним завданням, одержали Сертифікати користувача САПР Allplan початкового рівня. При цьому трьох студентів, які показали найкращі результати, відзначено Дипломами І, ІІ та ІІІ ступенів, а також цінними подарунками – фірмовими футболками концерну Nemetschek (Берлін, Німеччина).
Диплом І ступеня одержала Надія Мирошнікова.
Диплом ІІ ступеня одержала Ірина Комар.
Диплом ІІІ ступеня одержала Анастасія Капліна.
Іменні Сертифікати також одержали викладачі кафедри архітектури Ольга Костюченко та Іван Гордюк. А організатори навчання комп’ютерних технологій архітектурно-будівельного спрямування на основі САПР Allplan Юрій Дорошенко та Олександр Хлюпін одержали подарунки від концерну Nemetschek – стильні чорні фірмові футболки.
Проведення наступної кваліфікаційної сертифікації планується восени 2015 року.