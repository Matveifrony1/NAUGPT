Заголовок: Соціологічний вимір–2016
Дата: 29/11/2016
URL: https://nau.edu.ua/ua/news/2016/11/sotsiologichniy-vimir–2016.html
==================================================

Інститут доуніверситетської підготовки Національного авіаційного університету в листопаді 2016 р. провів профорієнтаційне опитування слухачів підготовчих курсів.
Отримані результати соціологічного виміру засвідчили про те, що:
доуніверситетська підготовка і профорієнтаційна робота сприяють усвідомленому вибору респондентами майбутньої професійної діяльності – 78 %;
найбільше випускників основним напрямом подальшої професійної підготовки обрали: природничі й точні науки – 44,9 %, сферу бізнесу та менеджменту – 16,3 %, інженерні спеціальності – 15,3 %, соціально-політичний напрям – 9,1 %, гуманітарні дисципліни – 6,7 %, творчі спеціальності – 4,8 %, військові спеціальності – 2,9 %;
на вибір майбутньої професії респондентів найбільше вплинули: власні міркування – 72,7 %, особисті здібності – 48,3 %, батьки – 36,8 %, мережа Інтернет – 22,1 %, друзі чи знайомі – 7, 6 %, інформація у ЗМІ – 2,9 %, вчителі – 3,3 %;
усвідомлення виборів і мотивів навчання у ВНЗ шляхом інтенсивного набуття випускниками знань і вмінь поза межами ЗНЗ, а саме: відвідують підготовчі курси – 100 %, навчаються з репетиторами – 50,7 %, знайомляться із ВНЗ та правилами прийому до них – 45,4 %, цікавляться вимогами до обраної професії – 39,2 %, самостійно поглиблено вивчають навчальні предмети – 36,8 %;
головними чинниками, якими керувалися слухачі при виборі майбутньої професії були: оплата праці – 58,4 %, власні здібності і прагнення – 50,2 %, перспектива кар’єрного зростання в обраній професії – 49,8 %, престиж професії – 32,5 %, бажання приносити користь людям – 24,4 %, фінансові можливості батьків – 4,8 %;
абітурієнти достатньо поінформовані щодо своєї майбутньої професії, а саме: потреб ринку праці – 52,6 %, переваг обраної професії над іншими – 50,2 %, професійних якостей – 43,1 %, можливостей отримання майбутньої професії – 39,7 %, умов праці – 35,9 %;
завищено власну самооцінку знань та вмінь із шкільних дисциплін, що суттєво відрізняється від показників щодо якісної підготовки слухачів до загальнонаціонального ЗНО.
Опитування проведено під керівництвом – директора ІДП, д. пед. н., професора Н. Муранової.