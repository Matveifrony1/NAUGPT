Заголовок: Дружній візит Надзвичайного і Повноваженого  Посла Угорської Республіки
Дата: 27/05/2016
URL: https://nau.edu.ua/ua/news/2016/5/druzhnij-vizit-nadzvichajnogo-i-povnovazhenogo-posla-ugorskoi-respubliki.html
==================================================

26 травня 2016 року відбулася зустріч в. о. ректора НАУ Володимира Харченка та директора Навчально-наукового Юридичного інституту Ірини Сопілко із Надзвичайним і Повноваженим  Послом Угорської Республіки в Україні, доктором Ерно Кешкенєм.
У ході спілкування обговорювались питання подальшого розвитку дружніх взаємин між двома країнами, важливості участі НАУ  в інтеграційних процесах до спільного європейського простору вищої освіти. Крім того були розглянуті перспективи співпраці НАУ  із угорськими вищими навчальними закладами, з метою проведення спільних наукових заходів,  що сприятиме появі  додаткових можливостей для більш результативної та ефективної наукової діяльності. В рамках реалізації спільних проектів сторони домовились про участь угорських вчених у Сьомому Всесвітньому конгресі «Авіація у ХХІ столітті» - «Безпека в авіації та космічні технології».
На завершення зустрічі Надзвичайний і Повноважений посол з цікавістю оглянув  Музей  історії повітроплавання та літакобудування  НАУ, відзначивши досягнення України у цій сфері.