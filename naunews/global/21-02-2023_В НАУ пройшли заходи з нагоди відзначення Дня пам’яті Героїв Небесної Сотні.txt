Заголовок: В НАУ пройшли заходи з нагоди відзначення Дня пам’яті Героїв Небесної Сотні
Дата: 21/02/2023
URL: https://nau.edu.ua/ua/news/2023/2/v-nau-proyshli-zahodi-z-nagodi-vidznachennya-dnya-pam’yati-geroiv-nebesnoi-sotni.html
==================================================

Спільнота Національного авіаційного університету долучилася до загальнодержавного щорічного дня вшанування пам’яті Героїв Небесної Сотні (20 лютого).
Один з заходів відбувся в Науко-технічній бібліотеці НАУ біля меморіальної дошки, на честь людей, які ціною власного життя захищали ідеали демократії та європейське майбутнє нашої держави.
Присутні запалили свічки на згадку загиблих героїв та вшанувати пам’ять про них хвилиною мовчання, а також поклали квіти до меморіальної дошки Героя Небесної Сотні, випускника НАУ Андрія Цепуна.
Своєю чергою, кафедра історії та документознавства Факультету лінгвістики та соціальних комунікацій провела вечір-реквієм «Герої у вічності…».
Вечір розпочали завідувачка кафедри історії та документознавства Тюрменко І.І., заступник декана з навчальної роботи Алпатова О.В., відповідальна факультету по роботі зі студентами Хоменко-Семенова Л.О., завідувачка кафедри української мови та культури Литвинська С.В.
Проведення заходу організувала старший викладач кафедри історії та документознавства Паскал Ж.В. разом зі здобувачами вищої освіти спеціальності «Інформаційна, бібліотечна та архівна справа» ФЛСК Сергієм Горєвим 222 гр., Дариною Грузинською 121 гр., Марією Гулівець 221 гр., Ніною Дашевською 221 гр., Ольгою Дзюбою 332 гр., Діаною Захаровою 121 гр., Альоною Пенською 222 гр., Ганною Тиргоале 222 гр. Ігорем Шевченком 421 гр. та спеціальності «Електроніка» ФАЕТ Глєбом Гутом 133 гр., Назарієм Квашею 133 гр., Сергієм Левченком 133 гр.
Під час зустрічі присутні обговорили, як дев’ять років тому під час Революції Гідності українці зробили свій цивілізаційний вибір, ціною власного життя відстоювали майбутнє нашої країни – вільне, демократичне, європейське, сповнене поваги та цінностей.
А студенти Факультету міжнародних відносин НАУ вшанували пам‘ять полеглих Героїв покладанням квітів до Меморіалу Небесній Сотні, який знаходиться на вулиці Інститутській, неподалік Майдану Незалежності.
На факультеті економіки та бізнес-адміністрування (ФЕБА) НАУ наставниками академічних груп було проведено тематичні зустрічі та заходи, надано презентаційні матеріали та обговорено зі студентами події Революції Гідності.
Сучасна молодь формує генетичну пам’ять нації, адже кожен зі студентів та викладачів дотичний до історії України, володіє знаннями й досвідом захисту нашої незалежності!