Заголовок: Інститут аеропортів відчиняє двері
Дата: 08/04/2015
URL: https://nau.edu.ua/ua/news/2015/4/institut-aeroportiv-vidchinyae-dveri.html
==================================================

4 квітня 2015 року в рамках Дня відкритих дверей НАУ Інститут аеропортів радо вітав майбутніх абітурієнтів у затишному виставковому залі.
Перед випускниками шкіл виступила директор інституту О. Чемакіна, заступник директора інституту з наукової роботи А. Бєлятинський, заступник директора з навчально-виховної роботи О. Бойко, зав. каф. архітектури Ю. Дорошенко, зав. каф. комп’ютерних технологій дизайну і графіки Ю. Ковальов та зав. каф. комп’ютерних технологій будівництва О. Лапенко.
Гостей ознайомили з правилами вступу на спеціальності «Будівництво», «Архітектура» та «Дизайн», з вимогами до проведення творчого конкурсу, з умовами навчання в університеті та  проживання в гуртожитку, з науковою та творчою  роботою студентів.
Після зустрічі абітурієнти ознайомилися з навчальними аудиторіями та лабораторіями кафедр архітектури, містобудування, комп’ютерних технологій будівництва, реконструкції аеропортів та автошляхів, комп’ютерних технологій дизайну і графіки, основ архітектури та дизайну, дизайну інтер’єру.
Абітурієнтів ознайомили також зі студентськими проектами архітекторів та дизайнерів, іншими роботами, які студенти створюють під час навчання в Інституті аеропортів.