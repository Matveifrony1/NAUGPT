Заголовок: Англомовний проект - перлина НАУ
Дата: 22/01/2018
URL: https://nau.edu.ua/ua/news/1/1/perlina-nau-anglomovnij-proekt.html
==================================================

У 1999 році в тоді ще Київському міжнародному університеті цивільної авіаціїбуло започатковано навчання студентів
англійською мовою. Цей проект досі є одним з пріоритетів НАУ, адже завдяки йому університет готує фахівців міжнародного рівня, що дозволяє НАУ займати топові позиції в національному рейтингу навчальних закладів.
Саме тому адміністрація університету ретельно аналізує всі попередні досягнення та причини, через які гальмується подальший розвиток системи навчання іноземними мовами.
Нині до опанування наук англійською мовою залучено 1 566 студентів. Найбільше - в НН АКІ - 434 студенти, що становить 27,7% загальної кількості студентів проекту. В НН IAH в проекті беруть участь 354 студенти, в НН ІКІТ— 253 студенти, а на Факультеті транспортних технологій - 180 студентів.
Викладачів для забезпечення дієвості англомовного навчання готують на кафедрі іноземних мов за фахом НН ГМІ. Нині сертифікати, що підтверджують рівень знання англійської (CEO, IELTS, TOEFL, ІСАО, НАУ), мають 286 викладачів, які проводять заняття для бакалаврів з 842 дисциплін, а для магістрів - з 400 дисциплін.
Основним критерієм мотивації викладачів, які беруть участь у проекті, є надбавки в залежності від обсягу навчального «англомовного» навантаження розміром від 8% до 50% посадового окладу.
Відділом внутрішнього аудиту НАУ проведено позаплановий аудит Центру новітніх технологій за період роботи з
01.01.2015 по 30.09.2017. Особлива увага була приділена дослідженню особливостей надання освітньої послуги іноземними мовами, системи мотивування викладачів, системи організації освітнього процесу іноземними мовами та підходів щодо системи управління фінансами проекту. Групою аудиторів були розроблені пропозиції щодо удосконалення процесів організації діяльності університету в рамках англомовного проекту.
Розуміючи стратегічне значення цього проекту та враховуючи висновки аудиторської групи в.о. ректора Володимир Ісаєнко запропонував змінити умови для підвищення якості освітнього процесу та запровадити осучаснену прозору систему заохочування та мотивації викладачів, які беруть участь у проекті, а саме :
1) вдосконалення рівня знань англійської мови викладачами – учасниками проекту.
Для цього за сприяння НАУ організувати навчання на Перших державних курсах іноземних мов, мовних курсах British Council
та постійно діючих семінарів з англійської мови,
що проводитиме кафедра англійської мови за фахом НН ГМІ, з метою отриманням викладачам відповідних сертифікатів,  визнаних МОН України.
2) організація безкоштовного тестування викладачів на рівень знання англійської мови (без видачі сертифікату);
3) організація стажувань викладачів та студентів у рамках проектів академічної мобільності ERASMUS+;
4) реформування системи заохочення викладачів-учасників англомовного проекту через установлення надбавки за виконання особливо важливої роботи з підготовки студентів за фаховими дисциплінами англійською мовою розміром до 50 % на навчальний рік залежно від навчального  навантаження та додаткове преміювання за розробку методичних матеріалів, проведення тематичних круглих столів, конференцій, розробки посібників, плакатів, стендів, а також активну інтеграцію студентів в англомовний простір;
5) запровадження внутрішньої та зовнішньої системи оцінювання якості викладання в англомовному проекті;
6) планування бюджету та кошторису проекту на засадах проектного менеджменту.
Подальший розвиток англомовного проекту триватиме, оскільки він забезпечує як набуття професійних знань, так і сприяє формуванню комунікативних компетентностей випусків НАУ. А це, в свою чергу, збільшує перспективи професійного та особистісного зростання та надає значні переваги при працевлаштуванні.