Заголовок: Випуск бакалаврів Факультету міжнародних відносин
Дата: 09/07/2019
URL: https://nau.edu.ua/ua/news/2019/7/vipusk-bakalavriv-fakultetu-mizhnarodnih-vidnosin.html
==================================================

Відбулося урочисте вручення дипломів випускникам Факультету міжнародних відносин. Дипломи отримали 221 випускник (30 з відзнакою) освітнього ступеня «Бакалавр» за напрямами підготовки: «Міжнародний бізнес», «Міжнародні відносини», «Міжнародне право», «Туризм», «Реклама і зв’язки з громадськістю» та «Міжнародна інформація».
З вітальним словом до випускників звернулись ректор Володимир Ісаєнко, декан факультету Юрій Волошин та завідувачі кафедр. До привітань долучилися почесні гості: член Наглядової ради ДП «Поліграфічний комбінат «Україна» Андрій Ковальчук та генеральний директор Директорату стратегічного планування та євроінтеграції Міністерства юстиції України Юлія Зайченко.
Кращих студентів за успіхи в навчанні, активну участь у громадському і культурному житті нагородили Грамотами Національного авіаційного університету.
Вітаємо випускників та бажаємо успіху в професійній діяльності!