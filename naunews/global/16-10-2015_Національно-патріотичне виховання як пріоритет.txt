Заголовок: Національно-патріотичне виховання як пріоритет
Дата: 16/10/2015
URL: https://nau.edu.ua/ua/news/2015/10/naczionalno-patriotichne-vixovannya-yak-prioritet.html
==================================================

14 жовтня 2015 року в день першого в історії офіційного відзначення Дня захисника України відбулося відкриття Форуму українських патріотичних справ «Ми – Українці!», в якому взяли участь органи державної влади, представники виховних установ і закладів органів місцевої влади і громадських патріотичних організацій. Мета форуму - довести до громадськості інформацію про наміри і конкретні дії державних інституцій щодо вироблення єдиної державної політики і подальшого формування комплексної системи з національно-патріотичного виховання. Співорганізатором Форуму виступила громадська організація «Демократичні ініціативи молоді» в особі голови - доцента кафедри соціології та політології Навчально-наукового гуманітарного інституту Л. Чупрія. Він зробив доповідь на тему «Вдосконалення національно-патріотичного виховання в контексті формування загальнонаціональної ідентичності». В роботі форуму також брали участь завідуючий кафедри О. Хомерікі та доцент К. Настояща.
На початку форуму Голова ОУН (б) Стефан Романів, Міністр освіти та науки України Сергій Квіт, член міжфракційного об’єднання «За національно-патріотичне виховання» Микола Величкович, виступаючи перед журналістами, заявили, що для ефективного впровадження системи патріотичного виховання підведено необхідну нормативну базу. На черзі – робота над оновленням навчально-виховного процесу на рівні учбових закладів. У перший день роботи Форуму до гостей з усієї України звернулися також заступник міністра соціальної політики Валерій Ярошенко, заступник міністра освіти Андрій Гевко, представники міністерства культури та міністерства молоді, директор Українського інституту національної пам’яті Володимир Вятрович, провідні українські історики – заступник директора УІНП Володимир Тиліщак та декан історичного факультету КНУ ім. Шевченка Іван Патриляк, а також гості з-за океану, зокрема колишній вояк УПА, професор Петро Потічний з Канади, який є одним із фундаторів «Літопису УПА». За результатами Форуму вироблені заходи для об'єднання зусиль органів влади, установ, громадських та релігійних організацій, творчих спілок у подальшому розвитку та вдосконаленні системи патріотичного виховання на традиціях минулого і сучасного досвіду.