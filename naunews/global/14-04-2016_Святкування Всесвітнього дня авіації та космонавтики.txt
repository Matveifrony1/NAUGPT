Заголовок: Святкування Всесвітнього дня авіації та космонавтики
Дата: 14/04/2016
URL: https://nau.edu.ua/ua/news/2016/4/svyatkuvannya-vsesvitnogo-dnya-aviaczii-ta-kosmonavtiki.html
==================================================

12 квітня людство відзначало Всесвітній день авіації та космонавтики – Міжнародний день польоту людини в космос. Цю видатну подію у НАУ відсвяткували у колі друзів-педагогів та майбутніх абітурієнтів. Студенти та працівники університету підготували яскраве дійство - концерт «Шлях до зірок», який відбувся у Центрі культури та мистецтв. Захід відбувся за сприяння в. о. ректора В. Харченка, за участі: голови Наглядової ради О. Бадрудінова; проректора з наукової та методичної роботи Т. Іванової; начальника відділу позашкільної освіти та виховання Управління освіти Солом’янської РДА м. Києва Н. Кучер; Інституту доуніверситетської підготовки; Приймальної комісії; науково-педагогічних працівників ННІ; кафедри військової підготовки; студентів Промислово-економічного коледжу, Коледжу інформаційних технологій та землевпорядкування, Київського коледжу комп’ютерних технологій та економіки НАУ; учні ЗНЗ № 2 м. Ржищева та ЗНЗ № 2 м. Сквири Київської обл.; директорів, вчителів та учнів ЗНЗ м. Києва.
Захід відвідали понад 1500 школярів. Їхньому правильному професійному вибору сприяли перегляд відеофільмів про НАУ та ННІ; тематичні презентації; виставка безпілотних літаків Науково-виробничого центру безпілотної авіації «Віраж».
Свою творчість та майстерність на сцені продемонстрували талановиті студенти НАУ, лауреати міжнародних конкурсів К. Романчук, В. Павлов, А. Демида, хореографічний ансамбль «Аеропорт», Народний ансамбль танцю «Політ», ансамбль бального танцю «Діамант Еліт», духовий оркестр НАУ, Народний художній колектив ЦДЮТ Солом’янського району м. Києва шоу-група «АЛЬТАНА».
Співпраця НАУ та ЗНЗ у системі неперервної освіти була відзначена «Подяками» в. о. ректора В. Харченка. Були нагороджені: начальник Управління освіти Солом’янської в м. Києві РДА О. Заплотінська; начальник відділу позашкільної освіти та виховання Управління освіти Солом’янської в м. Києві РДА Н. Кучер; радник голови Солом’янської в м. Києві РДА О. Рудзинська; директори навчальних закладів освіти м. Києва № 7 ім. М. Рильського, № 13, № 26, № 144, № 173, № 174, № 177, № 18 та художній керівник Народного колективу шоу-групи «Альтана» ЦДЮТ Солом’янського району м. Києва О. Гончаренко.
Працівникам авіакосмічної галузі, педагогам, наставникам та гостям було оголошене вітання від імені в. о. ректора НАУ В. Харченка зі святом та побажання, крім традиційного міцного здоров’я, ніколи не зупинятися на досягнутому і завжди прагнути більшого!