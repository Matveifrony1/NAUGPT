Заголовок: На честь 10-річчя заснування Інституту міжнародних відносин
Дата: 09/06/2015
URL: https://nau.edu.ua/ua/news/2015/6/na-chest-10-richchya-zasnuvannya-institutu-mizhnarodnix-vidnosin.html
==================================================

5 червня 2015 р. в Інституті міжнародних відносин НАУ відбулася щорічна науково-практична конференція «Інтелектуальна та емоційна складові навчання іноземних мов: новітні тенденції і виклики для вищої школи». Цього року вона була  присвячена 10-річчю заснування Інституту міжнародних відносин Національного авіаційного університету.
Відкриваючи конференцію, завідувач кафедри  к. філол. н., доцент І. Бонацька, акцентувала увагу науковців на особливостях інтелектуального та емоційного компонентів процесу засвоєння іноземної мови студентами
Директор ІМВ А. Фоменко привітала учасників конференції та зазначила, що високий рівень іншомовної комунікативної компетентності є надзвичайно важливою складовою у фаховій підготовці майбутніх фахівців з міжнародних відносин в рамках професійної вищої освіти.
Почесний гість конференції – проф. д. пед. н., проректор з міжнародних зв’язків НАУ І. Зарубінська, представила ґрунтовну доповідь з проблеми «Формування соціальної компетентності студентів у процесі вивчення іноземної мови».
Великий інтерес усіх присутніх викликав виступ іноземного учасника конференції Хавьєра Гарсіа Беренгель, лектора MAEC-AECID в Національному лінгвістичному університеті( Іспанія),  який виступив з темою: «Мотиваційні стратегії при навчанні іспанської мови як іноземної».
Конференція пройшла на високому науковому, методичному, дидактичному рівнях в умовах міжособистісної інтернаціональної різномовної комунікативної взаємодії її учасників на позитивному емоційному фоні.
У дискусіях та обговореннях доповідей активну участь узяли доценти, викладачі та аспіранти ІМВ НАУ.
Базові положення доповідей, представлених учасниками конференції, а також рекомендації конференції будуть опубліковані у збірнику Матеріалів тез доповідей «Інтелектуальна та емоційна складові навчання іноземних мов: новітні тенденції і виклики для вищої школи».