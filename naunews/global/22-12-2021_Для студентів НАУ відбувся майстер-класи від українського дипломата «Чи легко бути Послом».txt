Заголовок: Для студентів НАУ відбувся майстер-класи від українського дипломата «Чи легко бути Послом?»
Дата: 22/12/2021
URL: https://nau.edu.ua/ua/news/2021/12/dlya-studentiv-nau-vidbuvsya-mayster-klasi-vid-ukrainskogo-diplomata-chi-legko-buti-poslom.html
==================================================

Українськийм дипломат, Надзвичайний і Повноважний Посол України у Сполучених Штатах Америки (2010–2015), доцент кафедри міжнародних відносин, інформації та регіональних студій Факультету міжнародних відносин (ФМВ) Національного авіаційного університету Олександр Моцик провів для студентів університету майстер-класи на тему «Чи легко бути Послом?».
Участь у заході взяли здобувачі вищої освіти спеціальностей «Міжнародне право», «Міжнародні відносини» та «Міжнародна інформація».
Олександр Моцик поділився зі присутніми власним досвідом роботи в дипломатичному світі, розказав про напрямки діяльності та ієрархію посад дипломатичної служби. «Мені довелося працювати в трьох посольствах – я очолював Посольство України в Туреччині, Польщі та США. Коли ти перебуваєш на такій посаді кожне сказане тобою слово важливе, потрібно бути обережним, щоб не сказати зайвого, адже твоє слово сприймається як слово представника держави» - зазначив він.
Надзвичайний і Повноважний Посол розповів про роботу в Постійному Представництві України в ООН. «Постійні представництва при міжнародних організаціях, зокрема, представництво в ООН – це багатостороння дипломатія, адже всі країни мають домовлятися про питання світового порядку, що забезпечать їхню життєдіяльність. Представники країн беруть участь у сесіях, політичних дискусіях, спільними зусиллями вирішують питання миру, клімату, врегулювання регіональних конфліктів тощо».
Під час майстер-класу Олександр Моцик також приділив увагу історії та розвитку Сполучених Штатів Америки, її економіку і ВВП, а також розповів про партнерів США й взаємини з Китаєм і Росією.
На завершення заходу студенти мали можливість отримати ґрунтовні відповіді на свої запитання, що стосувалися, зокрема, права сили в міжнародних відносинах, можливостей працевлаштування молоді на дипломатичну службу, підтримки України Сполученими Штатами Америки тощо.