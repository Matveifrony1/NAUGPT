Заголовок:Про засідання Вченої ради університету від 28 вересня 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-28-veresnya-2018-roku/
==================================================
Про засідання Вченої ради університету від 28 вересня 2018 року
28 вересня 2018 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО відзначив кращих співробітників університету та вручив нагороди.

Атестати професора вручено СЛІПУХІНІЙ Ірині Андріївні – професору кафедри загальної фізики Навчально-наукового інституту інформаційно-діагностичних систем; ЯГОДЗІНСЬКОМУ Сергію Миколайовичу – директору Навчально-наукового гуманітарного інституту.

Диплом кандидата наук вручено ЗАНЬКУ Сергію Миколайовичу – асистенту кафедри цивільної та промислової безпеки Навчально-наукового інституту екологічної безпеки.

Нагрудний знак «Ветеран Національного авіаційного університету» вручено: БОРОВИКУ Івану Михайловичу – старшому викладачу кафедри цивільної та промислової безпеки Навчально-наукового інституту екологічної безпеки; КАДНІКОВІЙ Ларисі Володимирівні – доценту кафедри філософії Навчально-наукового гуманітарного інституту; МУЖИКУ Ігорю Мирославовичу – заступнику директора Навчально-наукового інституту інформаційно-діагностичних систем; П’ЯНИХ Борису Єгоровичу – професору кафедри електроніки Навчально-наукового інституту аеронавігації, електроніки та телекомунікацій; РОМАНЮК Ользі Борисівні – провідному бухгалтеру відділу організаційної роботи зі студентами.

Нагрудний знак «За сумлінну працю» Національного авіаційного університету вручено: АВРАМЕНКУ Володимиру Федоровичу – заступнику директора Студентського містечка; ГОЛОВКУ Юрію Стефановичу – доценту кафедри гідрогазових систем Навчально-наукового аерокосмічного інституту; ІГНАТЕНКУ Віталію Олександровичу – заступнику начальника відділу безпеки і охорони Національного авіаційного університету; КУРЧЕНКО Тетяні Євгенівні – доценту кафедри історії та документознавства Навчально-наукового гуманітарного інституту; МОРЖОВУ Володимиру Івановичу – професору кафедри комп’ютерних інформаційних технологій Навчально-наукового інституту комп’ютерних інформаційних технологій; НОВОСЕЛОВУ Євгену Феофановичу – доценту кафедри хімії і хімічної технології Навчально-наукового інституту екологічної безпеки.

Відзнаку «Подяка ректора» Національного авіаційного університету вручено: НОВАК Валентині Олексіївні – професору кафедри менеджменту зовнішньоекономічної діяльності підприємств Факультету економіки та бізнес-адміністрування; ЦВЕРАВІ Валентині Василівні – завідувачу сектору методичного забезпечення заочного навчання Навчально-методичного відділу Навчально-наукового інституту неперервної освіти.

Інститут ІКАО вніс на розгляд питання про присвоєння звання Почесного Доктора НАУ Луїсу Фонсеці де Альмейді – регіональному директору Європейського та Північно-Атлантичного бюро Міжнародної організації цивільної авіації (ІКАО) та Адріану Хосе Кабесасу Моралесу – директору науково-дослідної лабораторії з новітніх технологій «Nano Control AB».

На засіданні Вченої ради розглядалися питання про присвоєння почесного звання «Заслужений працівник освіти України» РАЙМАНУ Олексію Євгеновичу – керівнику фізичного виховання Вищого професійного училища Національного авіаційного університету та про представлення до нагородження Подякою Міністерства освіти і науки України – доцента кафедри теорії та історії держави і права, кандидата історичних наук, доцента ГОЛОВКО Світлану Григорівну, а також про присвоєння вченого звання професора ГЛИВІ  Валентину Анатолійовичу та вченого звання доцента ЗАЛІСЬКОМУ Максиму Юрійовичу.

Ключовим питанням порядку денного була доповідь проректора з навчальної роботи Гудманяна А. Г. про підсумки вступної кампанії університету у 2018 році.

Окрім того, затверджено теми кількох дисертацій, внесено зміни до редколегій двох наукових журналів, рекомендовано до друку низку наукових журналів, монографій та збірників наукових праць.