Заголовок: Представники НАУ взяли участь у відкритті лабораторії «Віртуальної реальності» в КНУБА
Дата: 29/11/2023
URL: https://nau.edu.ua/ua/news/2023/11/predstavniki-nau-vzyali-uchast-u-vidkritti-laboratorii-virtualnoi-realnosti-v-knuba.html
==================================================

27 листопада в Київському національному університеті будівництва і архітектури на кафедрі архітектурного проектування цивільних будівель і споруд було урочисто відкрито лабораторію «Віртуальної реальності». Серед запрошених гостей на відкритті були представники Факультету наземних споруд і аеродромів Національного авіаційного університету в.о. декана ФНСА Октябрина Чемакіна та заступник декана ФНСА НАУ Валентина Грабовчак.
Як стверджують автори проекту завдяки ґаджетам віртуальної реальності процес навчання виходить на новий рівень. Такі ґаджети дозволяють зануритися у середовище віртуальної реальності. Зводити архітектурні конструкції найфантастичніших форм і призначень значно простіше і цікавіше, коли є змога оглянути не тільки зовнішній, а і внутрішній простір майбутньої будівлі.
Сьогодні сучасні розробки віртуальних лабораторій забезпечують інтерактивне моделювання, яке набуває все більшого значення як засіб для вивчення і розуміння складних процесів та створюють ілюзію роботи з реальним об’єктом.