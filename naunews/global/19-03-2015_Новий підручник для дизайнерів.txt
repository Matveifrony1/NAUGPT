Заголовок: Новий підручник для дизайнерів
Дата: 19/03/2015
URL: https://nau.edu.ua/ua/news/2015/3/novij-pidruchnik-dlya-dizajneriv.html
==================================================

17 березня 2015 року на кафедрі іноземних мов і прикладної лінгвістики Гуманітарного інституту відбулася презентація нового підручника «Англійська мова для дизайнерів», укладеного завідувачем кафедри Оксаною Шостак та викладачем Юлією Пришупою. У підручнику викладений матеріал з тем «Культура», «Мистецтво», «Живопис», «Історія дизайну», «Дизайн інтер’єру», «Дизайн засобів масової інформації», «Дизайн аеропортів». У доступній формі викладається лексичний та граматичний матеріал, вправи складені згідно з найсучаснішими методичними стандартами. Тексти для читання, наведені в підручнику, допоможуть значно розширити кругозір студентів, отримати знання про стилі та напрямки дизайну, жанри живопису, видатних митців та дизайнерів. Майбутні дизайнери, що були запрошені на презентацію, зійшлися на думці, що цей підручник, безперечно стане їм у нагоді у майбутній професійній діяльності.