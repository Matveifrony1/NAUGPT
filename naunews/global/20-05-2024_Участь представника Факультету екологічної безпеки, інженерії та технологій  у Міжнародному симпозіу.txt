Заголовок: Участь представника Факультету екологічної безпеки, інженерії та технологій  у Міжнародному симпозіумі в Польщі з питань сталого розвитку
Дата: 20/05/2024
URL: https://nau.edu.ua/ua/news/2024/5/uchast-predstavnika-fakultetu-ekologichnoi-bezpeki-inzhenerii-ta-tehnologiy-u-mizhnarodnomu-simpoziumi-v-polshchi-z-pitan-stalogo-rozvitku.html
==================================================

21-23 квітня 2024 року
доцентка кафедри екології Факультету екологічної безпеки, інженерії та технологій
Лариса Черняк взяла участь у Міжнародному науковому симпозіумі «The Role of University and Research for Sustainable Regional Development»
, що проводився на базі Білостоцького технічного університету (м. Білосток, Польща) в межах Балтійської університетської програми.
Під час проведення Симпозіуму,
до дискусії про роль університетів та наукових досліджень у забезпеченні сталого розвитку суспільства долучилися колеги з чотирнадцяти університетів із шести країн: Польщі, Латвії, Литви, Швеції, Фінляндії та України.
Лариса Черняк представила
на постерній сесії результати дослідження за темою
«Перехід до «зеленого» аеропорту. Зменшення впливу на прилеглі території: випадок для дослідження».
Представлені результати викликали жваву дискусію учасників симпозіуму щодо важливості та актуальності питань, пов’язаних з підвищенням рівня екологічної безпеки аеропортів через прогнози щодо зростання інтенсивності авіаперевезень та, відповідно, збільшення негативного навантаження діяльності цих підприємств на довкілля.
Учасники Симпозіуму мали можливість взяти участь у
спільному засіданні з учасниками ERASMUS Staff Week
, де були представлені доповіді щодо
перспектив розвитку програми ERASMUS+
у Польщі, а заступниця генерального директора програми NAWA др. Зофія Савіцька представила доповідь про програми підтримки навчальної та наукової діяльності студентів, викладачів та науковців, зокрема і з України.
Також для учасників симпозіуму було
організовано екскурсію до сучасної «Еко Лабораторії».
Оскільки в Білостоцькому технічному університеті значна увага приділяється питанням забезпечення сталого розвитку, університет реалізує Стратегію сталого розвитку "Мій зелений університет".
У результаті участі у цих заходах
Лариса Черняк отримала попередні домовленості щодо подальшої співпраці з колегами
з Польщі та Швеції при підготовці спільної заявки з питань забезпечення сталого розвитку авіації.