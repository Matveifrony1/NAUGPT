Заголовок: Лекція професора Кельнського університету
Дата: 20/05/2020
URL: https://nau.edu.ua/ua/news/2020/traven/lektsiya-profesora-kelnskogo-universitetu.html
==================================================

Юридичний факультет НАУ провів вебінар «Підготовка фахівців у сфері повітряного і космічного права: вітчизняний і зарубіжний досвід». Захід відбувся в рамках роботи ІІІ Міжнародного молодіжного юридичного форуму і завдяки співробітництву нашого університету та Інституту авіаційного, космічного та кіберправа  Кельнського університету (Німеччинана).
Головний спікер вебінару – директор Інституту авіаційного, космічного та кіберправа Кельнського Університету Штефан Хобе ознайомив студентів і науково-педагогічних працівників факультету з історією Кельнського університету, особливостями підготовки авіаційних юристів в Німеччині та  поділився досвідом багаторічної викладацької  діяльності. Німецький професор рекомендував нашим студентам-юристам необхідну науково-методичну літературу для підготовки до  навчальних курсів з повітряного, космічного та кіберправа, що використовується в  Кельнському університеті.
Штефан Хобе презентував власний науковий доробок та запросив фахівців університету до публікації своїх наукових надбань у  часописі Кельнського університету. Також під час вебінару обговорено напрями подальшої співпраці між університетами. Зокрема, з наступного навчального року професор Хобе планує прочитати курс лекцій онлайн з європейського і повітряного права для  студентів англомовного проекту  Юридичного факультету НАУ.