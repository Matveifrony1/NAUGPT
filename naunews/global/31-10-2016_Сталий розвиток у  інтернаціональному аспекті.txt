Заголовок: Сталий розвиток у  інтернаціональному аспекті
Дата: 31/10/2016
URL: https://nau.edu.ua/ua/news/2016/10/staliy-rozvitok-u-internatsionalnomu-aspekti.html
==================================================

Доцент кафедри екології ННІЕБ Л. Черняк, як переможниця конкурсного відбору, що проводився у Baltic University, була запрошена до участі в науковій конференції-тренінгу Baltic University Programme Teachers Training Conference on Education for Sustainability «Engaging higher education in local and global challenges», що був проведений 23-26 жовтня 2016 р. у м. Рогов (Польща). У міжнародному тренінгу взяли участь викладачі з понад десятка країн (Польщі, України, Фінляндії, Естонії, Латвії, Литви, Білорусі, Швеції, Німеччини, Ірану та ін.). Метою цього інтернаціонального тренінгу було надати можливості викладачам з різних країн зустрітися та обговорити наукові питання та дослідницькі проекти з фокусом на питання сталого розвитку суспільства в міждисциплінарному, міжнародному та міжкультурному контекстах. Викладачі також мали змогу прослухати курс лекцій професорів з Фінляндії, Польщі та Швеції щодо сучасних методів викладання різних дисциплін в аспекті сталого розвитку суспільства. За представлену доповідь «The analysis of airports local climate effects» (авторів Л. Черняк, М. Радомської) та успішне проходження тренінгу, Л. Черняк була нагороджена сертифікатом.