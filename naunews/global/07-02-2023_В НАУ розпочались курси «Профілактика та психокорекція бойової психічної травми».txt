Заголовок: В НАУ розпочались курси «Профілактика та психокорекція бойової психічної травми»
Дата: 07/02/2023
URL: https://nau.edu.ua/ua/news/2023/2/v-nau-rozpochalis-kursi-profilaktika-ta-psihokorektsiya-boyovoi-psihichnoi-travmi.html
==================================================

21 січня 2023 року розпочалося навчання на курсах з підвищення кваліфікації за програмою «Профілактика та психокорекція бойової психічної травми». До групи приєдналося 11 слухачів з декількох регіонів України та українці з закордону.
Традиційно, на перший зустрічі викладач, лектор доц. мед наук Сергій Іванович Вишніченко поспілкувався з кожним слухачем, щодо їх побажань та очікувань від навчання, враховуючи специфіку їх роботи.
Суттєвою відмінністю цієї групи є динамічність та інтенсивність проходження занять, чому, крім іншого, сприяло бажання та гостра потреба для слухачів швидкого отримання знань, вмінь та навичок володіння дієвими методиками зняття бойового стресу, антистресової підготовки до майбутніх екстремальних ситуацій, специфікою медико-психологічної реабілітації військовослужбовців, які пережили бойову психічну травму.
Для зручності, в умовах відключення світла та Інтернету, слухачам надаються в загальному чаті курсу у соціальній мережі Telegram всі записи онлайн-зустрічей, презентацій, додаткових матеріалів, опитувальників, тестів, літератури.