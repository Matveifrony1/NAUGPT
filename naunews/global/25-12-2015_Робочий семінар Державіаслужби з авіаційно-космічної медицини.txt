Заголовок: Робочий семінар Державіаслужби з авіаційно-космічної медицини
Дата: 25/12/2015
URL: https://nau.edu.ua/ua/news/2015/12/robochij-seminar-derzhaviasluzhbi-z-aviaczijno-kosmichnoi-mediczini.html
==================================================

24 грудня 2015 року сектор авіаційної медицини ДАА провів підсумковий семінар з головними лікарями авіаційних медичних центрів ЦА України «Реформа охорони здоров’я в Україні. Підсумки роботи з медичної сертифікації авіаційного персоналу ЦА України за 2015 рік та основні завдання на 2016 рік».
Також були розглянуті актуальні питання удосконалення діяльності авіаційних медичних центрів. Мета такої роботи - поліпшити якість надання ними послуг та підвищити рівень авіаційної безпеки в Україні відповідно вимог Указу  Президента України «Про рішення Ради національної безпеки і оборони України від 20 липня 2015 року «Про заходи щодо захисту національних інтересів України в галузі авіації».
Сектор авіаційної медицини ДАА дав високу оцінку діяльності авіаційних медичних центрів НАУ (АМЦ НАУ, АМЦ КЛА, АМЦ КЛК). Було наголошено, що саме АМЦ НАУ отримав свідоцтво Авіаційного медичного центру № 1, а в поточному році і акредитаційний сертифікат вищої категорії МОЗ України.
Національний авіаційний університет представляв головний лікар АМЦ, вповноважений АМЕ, президент Української асоціації авіаційно-космічної медицини, лікар вищої кваліфікаційної категорії Вадим Петлін.