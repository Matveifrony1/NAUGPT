Заголовок: Зустріч з керівником місії «Лікарі без кордонів» в Україні
Дата: 11/02/2020
URL: https://nau.edu.ua/ua/news/2020/2-lyutiy/zustrich-z-kerivnikom-misii-likari-bez-kordoniv-v-ukraini.html
==================================================

Голова місії «Лікарі без кордонів» в Україні Грігор Сімонян прочитав лекцію «Гуманітарна діяльність ХХІ» студентам Факультету міжнародних відносин. На зустріч зі студентами лектора запросив завідувач кафедри міжнародного права та порівняльного правознавства Тимур Короткий.
Грігор Сімонян презентував діяльність  незалежної міжнародної медичної гуманітарної організації та  ознайомив з особливостями та основними ризиками з якими стикається організація під час гуманітарної діяльності, зокрема, в Іраку та Афганістані.
Голова місії «Лікарі без кордонів» в Україні також розповів про діяльність організації на сході країни. «Спеціалізація організації – це робота в зоні конфлікту. Після початку бойових дій в Луганській та Донецькій областях ми зосередили всю увагу на допомозі постраждалим від конфлікту людям, що живуть біля лінії розмежування, а також вимушено переміщеним особам. Зараз ми працюємо лише на підконтрольній українській владі території».
Лектор зауважив, що лише вдруге зустрічається зі студентами, розповідаючи про гуманітарну діяльність. «Це – не частина моєї роботи, а особиста ініціатива. Адже надзвичайно важливо, щоб молоді фахівці з міжнародного права мали реалістичне розуміння гуманітарної допомоги».