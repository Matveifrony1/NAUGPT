Заголовок: Інформування випускників Бородянки про діяльність НАУ
Дата: 20/04/2017
URL: https://nau.edu.ua/ua/news/2017/4/informuvannya-vipusknikiv-borodyanki-pro-diyalnist-nau.html
==================================================

19 квітня 2017 року Національний авіаційний університет продовжив роботу щодо інформування учнів старших класів про навчальну, наукову, дослідницьку та міжнародну діяльність. Це стало можливим завдяки запрошенню на «ярмарок професій та вакансій», що відбувся у Бородянському районному центрі зайнятості.
Організатори РЦЗ надали змогу представникам університету за допомогою мультимедійних засобів провести презентацію про діяльність НАУ, висвітливши його історію, сьогодення та роль на міжнародній освітній арені. Профорієнтаційні консультації  на масовому профорієнтаційному заході охопили майже 350 учнів міста та району у МРЦЗ, а на базі ЗОШ № 1 та № 2 Бородянки фахівці університету провели для учнів уроки профорієнтації «Моя майбутня професія».
У заходах взяли участь науково-педагогічні працівники ННІ Неперервної освіти, НН Юридичний інститут, Факультет транспортних технологій, ННІ Екологічної безпеки, ННІ Інформаційно-діагностичних систем, НН Гуманітарний інститут, ННІ Економіки та менеджменту та Коледж інформаційних технологій та землевпорядкування НАУ.
Директор Бородянського РЦЗ С. Колосовський відзначив якісний рівень профорієнтаційної роботи Національного авіаційного університету та його особливу роль у залученні кращих випускників ЗНЗ до здобуття вищої освіти.