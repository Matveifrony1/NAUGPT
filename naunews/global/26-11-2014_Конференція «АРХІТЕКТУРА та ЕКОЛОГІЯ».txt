Заголовок: Конференція «АРХІТЕКТУРА та ЕКОЛОГІЯ»
Дата: 26/11/2014
URL: https://nau.edu.ua/ua/news/2014/11/konferencziya-arxitektura-ta-ekologiya.html
==================================================

17–19 листопада 2014 року в Інституті аеропортів відбулася VI Міжнародна науково-практична конференція «АРХІТЕКТУРА та ЕКОЛОГІЯ», учасниками якої були працівники архітектурно-будівельної сфери, екологи-практики, провідні вчені, викладачі, аспіранти та студенти 16 вищих навчальних закладів з України, Німеччини, Кореї, Білорусі. Співорганізаторами конференції виступили фірма Allbau Software GmbH концерну NEMETSCHEK (Німеччина) та корпорація ТехноНІКОЛЬ.
Збірник матеріалів конференції обсягом 332 сторінки містить 123 тез доповідей 157 учасників заходу.
На пленарному засіданні було заслухано 19 доповідей з екологічних проблем у архітектурі та будівництві у контексті концепції сталого розвитку.
Працювало 3 секції: «Проблеми розвитку архітектурного середовища. Містобудування, екологія, територіальне планування»; «Аркологія. Дизайн архітектурного середовища. Інформатизація архітектурно-будівельної освіти»; «Теорія, методика та практика дизайну. Практичний досвід застосування інформаційних технологій у архітектурному проектуванні, будівельному конструюванні, будівництві та дизайні».
За результатами роботи конференції автори найкращих доповідей були відзначені дипломами.
Дипломи І ступеня одержали: Ксенія Ковальчук (аспірант КНУБА); Надія Мірошникова (студентка 5 курсу ІАП); Юлія Оксенюк та Вікторія Гапчук (студентки 6 курсу ІАП).
Дипломи ІІ ступеня одержали: Юлія Горова (аспірант КНУБА); Валентина Филька та Валентина Шведа (студентки 3 курсу ІЕБ); Ірина Денисова (студентка 5 курсу ІАП); Любов Кочерга (студентка 5 курсу ІАП); Вероніка Горянська (студентка 3 курсу ІАП); Альвіна Лукашенко та Галина Шепель (студентки 4 курсу ІАП); Анастасія Нікітіна (учениця 11 класу ЗОШ №265, член МАН України).
Дипломи ІІІ ступеня одержали: Станіслав Розумний (аспірант КНУБА); Олександр Новік (студент 5 курсу ІАП); Катерина Лісова (студентка 2 курсу ІАП); Ірина Комар (студентка 5 курсу ІАП); Юліана Дружченко (студентка 5 курсу ІАП); Анна Бородавка (студентка 2 курсу ІАП); Тетяна Цар (студентка 3 курсу ІАП); Катерина Мірошникова (студентка 3 курсу ІАП); Вікторія Захарчук та Люба Рослякова (студентки 3 курсу ІАП); Катерина Сахно та Марина Цимбалюк (студентки 5 курсу ІАП); Павліна Каплій (студентка 3 курсу ІАП).
Наступна конференція відбудеться восени 2015 року.