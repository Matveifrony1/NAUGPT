Заголовок: Ознайомчий візит студентів до Кабінету Міністрів України
Дата: 12/04/2016
URL: https://nau.edu.ua/ua/news/2016/4/oznajomchij-vizit-studentiv-do-kabinetu-ministriv-ukraini.html
==================================================

8 квітня 2016 року студенти 4 курсу Навчально-наукового інституту Міжнародних відносин Національного авіаційного університету напряму підготовки «Міжнародне право», а також доцент кафедри міжнародного права Д. Дударець відвідали будинок Кабінету Міністрів України та Музей історії урядів України.
Екскурсію будинком уряду провів зав. сектором комунікативних технологій департаменту інформації та комунікації з громадськістю Секретаріату КМУ В. Татаренко. Він розповів про столітню історію створення і діяльності урядів України, про урядові будівлі (в Харкові та Києві), ознайомив з важливими державницькими документами, а також з відомими історичними постатями. На відвідувачів справили враження відтворені автентичні кабінети тогочасних держслужбовців.
Студенти оглянули Великий та Малий зали засідань Кабміну. Цікаво було побувати в приміщенні, де щотижня відбуваються засідання КМУ. Побували вони в приміщеннях прес-служби. Під час екскурсії студенти ставили багато різноманітних запитань, на які отримали вичерпні відповіді.
Цей візит майбутні правники-міжнародники запам’ятали на все життя.