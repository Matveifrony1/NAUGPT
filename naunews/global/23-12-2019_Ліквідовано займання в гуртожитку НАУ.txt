Заголовок: Ліквідовано займання в гуртожитку НАУ
Дата: 23/12/2019
URL: https://nau.edu.ua/ua/news/1/12/likvidovano-zaymannya-v-gurtozhitku-nau.html
==================================================

Про займання відділом безпекової діяльності Університету  (далі – СБД) рятувальникам було повідомлено о 00:35. На місце події негайно прибули пожежники найближчих рятувальних підрозділів. Працівники ДСНС з’ясували, що загоряння сталося в підсобному приміщенні на першому поверсі гуртожитку № 8 (вул. Ніжинська, 29-Б). О 1:04 загоряння було локалізовано, а о 1:07 ліквідовано. СБД почала діяти з першої хвилини повідомлення, відкрила аварійні виходи і оперативно вивела всіх студентів, які на той час перебували у гуртожитку, на безпечну відстань. Адміністрація студентського містечка спільно з студрадою створили у гуртожитку № 7 штаб з координації щодо розселення студентів у сусідні гуртожитки. Станом на 7.00 студенти повернулися до свого гуртожитку, у якому відновлено електро- та водопостачання.
Цілодобово працює Медичний центр НАУ, до якого у разі потреби можуть звернутися студенти.
З метою службового розслідування причин та наслідків займання створено робочу комісію, за результатами роботи якої будуть вжиті відповідні заходи.