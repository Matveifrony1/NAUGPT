Заголовок: На базі Юридичного факультету НАУ проведено круглий стіл «Доктринальні проблеми наукових досліджень корупційних правопорушень»
Дата: 01/12/2021
URL: https://nau.edu.ua/ua/news/2021/12/na-bazi-yuridichnogo-fakultetu-nau-provedeno-krugliy-stil-doktrinalni-problemi-naukovih-doslidzhen-koruptsiynih-pravoporushen.html
==================================================

25 листопада Науково-дослідним центром антикорупційної діяльності в транспортній та авіакосмічній сферах на базі Юридичного факультету (ЮФ) Національного авіаційного університету в режимі відео-конференції проведено науково-практичний круглий стіл «Доктринальні проблеми наукових досліджень корупційних правопорушень».
Розпочала захід суддя Вищого аникорупційного суду України Інна Білоус, яка презентувала доповідь на тему: «Проблемні питання при розгляді проваджень про корупційні правопорушення», зосередивши увагу присутніх на основних ознаках при розмежуванні кваліфікації корупційних кримінальних правопорушень за ст. 364 (зловживання владою або службовим становищем) та ст. 191 (привласнення, розтрата майна або заволодіння ним шляхом зловживання службовим становищем) Кримінального кодексу України.
Участь в роботі круглого столу також взяли:
- Ольга Бондаренко, доктор юридичних наук, в.о. завідувача кафедри кримінально-правових дисциплін та судочинства Навчально-наукового інституту права Сумського державного університету;
- Олексій Геселєв, головний консультант відділу моніторингу законодавства Верховної Ради України, кандидат юридичних наук;
- Ігор Одерій, завідувач сектору з питань запобігання та виявлення корупції Державної служби якості освіти України;
- Вікторія Сотнікова, магістр політології Національного університету «Києво-Могилянська академія»;
- Вадим Приймак, полковник юстиції, ад’юнкт Національного університету оборони ім. І.Черняхівського;
- Анатолій Чебан, начальник відділу з питань запобігання та виявлення корупції НАУ;
- викладачі та здобувачі вищої освіти ЮФ НАУ.
Учасниками обговорено проблемні питання при розгляді проваджень про корупційні правопорушення, окремі аспекти дослідження корупції у медичній сфері, концепцію кримінально-правової протидії корупції в Україні, антикорупційну політику в Національному авіаційному університеті, проаналізовано поняття «неправомірна вигода», досліджено корупційні схеми із використанням криптовалют, виокремлено проблеми правової визначеності юридичних дефініцій корупційних кримінальних правопорушень та визначення службових осіб як суб’єктів корупційних правопорушень, розглянуто правове забезпечення запобігання корупції в органах військового управління.
Підводячи підсумки роботи науково-практичного круглого столу, його учасниками окреслено можливі ефективні шляхи запобігання корупції в Україні.