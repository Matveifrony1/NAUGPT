Заголовок: Всеукраїнська літня школа інформаційних технологій за напрямом «Кібербезпека» МАН України пройшла в КАІ
Дата: 26/06/2025
URL: https://nau.edu.ua/ua/news/2025/6/24024.html
==================================================

19-21 червня 2025 року
відбулась Всеукраїнська літня школя інформаційних технологій за напрямом «Кібербезпека» Малої академії наук України в умовах
Cyber Range UA: Національного кіберполігону
Державного університету «Київський авіаційний інститут». Інтенсивне навчання з кібербезпеки
пройшли 19 школярів
з Києва, Черкаської, Донецької, Волинської, Полтавської, Харківської, Сумської та Рівненської областей.
Учасників літньої школи та їх батьків
привітали в перший день навчання
та задали настрій всій школі:
Андрій Фесенко
— кандидат технічних наук, доцент, декан Факультету комп’ютерних наук та технологій Державного університету «Київський авіаційний інститут»;
Тетяна Охріменко
— кандидатка технічних наук, старша дослідниця, заступниця декана з наукової роботи Факультету компʼютерних наук та технологій Державного університету «Київський авіаційний інститут»;
Валентин Протопопов
— начальник відділу наукового розвитку молоді Державного університету «Київський авіаційний інститут», завідувач відділення безпеки та оборони КЗПО «Київська Мала академія наук учнівської молоді»;
Ольга Копійковська
— провідна фахівчиня відділу наукового розвитку молоді Державного університету «Київський авіаційний інститут».
Навчально-наукові практичні заняття і виконання вправ для учасників всеукраїнської літньої школи проводили фахівці Факультету комп’ютерних наук та технологій КАІ.
В рамках програми школи
для юних науковців було проведено навчально-наукову інтерактивну лекції з аерокосмічного спрямування фахівцями КАІ.
На завершення школи МАНівці відвідали науково-освітньій простір Музею математики «Кубоїд».
Команда Державного університету «Київський авіаційний інститут» щиро дякує колективу Національного центру «Мала академія наук України» за виховання надзвичайних юних науковців та тісну і плідну співпрацю.