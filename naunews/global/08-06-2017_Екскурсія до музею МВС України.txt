Заголовок: Екскурсія до музею МВС України
Дата: 08/06/2017
URL: https://nau.edu.ua/ua/news/2017/6/ekskursiya-do-muzeyu-mvs-ukraini.html
==================================================

7 червня 2017 року студенти першого курсу Навчально-наукового юридичного інституту у супроводі асистента кафедри теорії та історії держави і права Людмили Шапенко відвідали
музей МВС України
Національної академії внутрішніх справ.
Захід відбувся в рамках проведення фахової ознайомлювальної практики з метою ознайомлення майбутніх правників з особливостями роботи української правоохоронної системи, її роллю у державотворчих процесах, охороні громадського порядку та боротьбі зі злочинністю.
Першокурсники оглянули колекції холодної та вогнепальної зброї, вилученої у злочинців, підроблених грошей та документів, інструментів за допомогою яких вони виготовлялися, експозиції спеціальної техніки, матеріали резонансних кримінальних справ, речові докази, а також унікальна колекція форменого одягу міліції.
Експозиція документально-речових матеріалів дозволила студентам поглибити знання з історії створення та організації діяльності правоохоронних органів України від часів Київської Русі до сьогодення, зрозуміти складність та відповідальність роботи працівника органів внутрішніх справ.