Заголовок: День вшанування учасників бойових дій на території інших держав
Дата: 19/02/2016
URL: https://nau.edu.ua/ua/news/2016/2/den-vshanuvannya-uchasnikiv-bojovix-dij-na-teritorii-inshix-derzhav.html
==================================================

17 лютого на кафедрі військової підготовки згідно з планом виховних заходів до дня вшанування учасників бойових дій на території інших держав відбулася зустріч з учасником бойових дій полковником у відставці Віктором Яремчуком.
Урочисте зібрання відкрив заступник начальника кафедри з виховної роботи полковник Ігор Мороз. Він зазначив, що в цей день  відбувається вшанування стійкості та мужності воїнів, які брали участь у локальних воєнних конфліктах. Ця дата є також даниною поваги до українських воїнів старших поколінь, які за радянських часів виконували свій військовий обов’язок далеко за межами рідної землі. І в цей складний для країни час ми розуміємо, яка велика відповідальність покладена на захисників Батьківщини.
Голова Ради ветеранів полковник Віталій Пастухов привітав особовий склад зі святом та представив шановному зібранню героя - полковника у відставці Віктора Яремчука.       Під час війни в Афганістані він був командиром авіаційного полку. Льотчик-винищувач І класу, виконував бойові завдання в небі над Кандагаром, Баграмом та іншими населеними пунктами. Льотчик виконав 295 бойових вильотів, нагороджений двома орденами Червоної Зірки та 25 медалями.
Учасник бойових дій охоче поспілкувався з курсантами, відповівши на численні запитання майбутніх офіцерів. Юнаки подякували героєві за цікаву розповідь,  вручили йому квіти, а також побажали всім гостям миру, міцного здоров’я та благополуччя.