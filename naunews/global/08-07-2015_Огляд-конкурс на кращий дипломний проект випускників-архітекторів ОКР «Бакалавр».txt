Заголовок: Огляд-конкурс на кращий дипломний проект випускників-архітекторів ОКР «Бакалавр»
Дата: 08/07/2015
URL: https://nau.edu.ua/ua/news/2015/7/oglyad-konkurs-na-krashhij-diplomnij-proekt-vipusknikiv-arxitektoriv-okr-bakalavr.html
==================================================

В Інституті аеропортів НАУ відбувся огляд-конкурс кращих дипломних  проектів серед студентів-випускників 2015 року напряму «Архітектура» ОКР «Бакалавр».
До складу конкурсної комісії увійшли: голова комісії – голова НМРР ІАП НАУ, д.т.н., професор А. Бєлятинський; президент Національної спілки архітекторів України, к.т.н. В. Гусаков; головний архітектор м. Києва С. Целовальник; директор Інституту аеропортів О. Чемакіна; зав. кафедри архітектури Ю. Дорошенко; головний архітектор НДІ «УкрНДІПроцивільсільбуд» С. Буравченко; ст. викладач кафедри архітектури О. Хлюпін; доцент кафедри ОАД М. Авдєєва; зав. кафедри містобудування Г. Агєєва; зав. кафедри КТДіГ Ю. Ковальов, зав. кафедри КТБ О. Лапенко
Представлені на огляд-конкурс 34 дипломні проекти були оцінені екзаменаційною комісією на «відмінно». Конкурсна комісія визначила переможців.
Дипломом І ступеня відзначено дипломний проект Валентини Бондаренко «Апарт-отель терасного типу» (ст. викладач О. Хлюпін).
Дипломом ІІ ступеня відзначено дипломні проекти Віри Дугіної «Приватний реабілітаційний центр для хворих з порушенням опорно-рухового апарату» (ст. викладач О. Хлюпін) та Світлани Волощук «Арт-центр в місті Києві» (доцент Н. Авдєєва).
Дипломом ІІІ ступеня відзначено дипломні проекти Юрія Мурги «Стадіон «Буковина» в місті Чернівці» (доцент Л. Бармашина); Тетяни Сичової «Реабілітаційний центр для дітей з вадами слуху» (ст. викладач С. Бібер); Олександра Новікова «Адміністративна будівля з гелі кортом» (ст. викладач Н. Семироз).
Конкурсна комісія також вирішила відзначити заохочувальними дипломами студентів за такими номінаціями.
Олексія Андрієнка – «За дбайливе ставлення до православної релігійної спадщини»;
Євгенія Середу – «За грамотну архітектурну графіку»; Катерину Ничипорчук – «За настійливість у реалізації власних архітектурних рішень».
Вітаємо переможців і зичимо їм подальшого фахового зростання!