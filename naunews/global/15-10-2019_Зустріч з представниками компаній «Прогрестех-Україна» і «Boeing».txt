Заголовок: Зустріч з представниками компаній «Прогрестех-Україна» і «Boeing»
Дата: 15/10/2019
URL: https://nau.edu.ua/ua/news/2019/10/zustrich-z-predstavnikami-kompaniy-progresteh-ukraina-i-boeing.html
==================================================

На кафедрі конструкції літальних апаратів Аерокосмічного факультету відбулась зустріч представників компаній «Прогрестех-Україна» та «Boeing» зі студентами та викладачами НАУ.
Директор з інженерно-технічного розвитку конструкторського центру Boeing в Україні Михайло Савченко презентував компанію та розповів про історію співробітництва авіабудівної корпорації в Україні. Він наголосив на потребі у молодих фахівцях інженерної галузі та на можливості закордонних стажуваннь авіаційних спеціалістів на авіабудівних підприємствах Boeing.
Директор «Прогрестех-Україна» Андрій Фіалковський зауважив, що їх компанія зацікавлена в студентах технічних спеціальностей, які вчаться в НАУ за англомовними програмами навчання. Він зазначив, що на сьогодні вже понад 20% співробітників їх компанії — це випускники НАУ. Заступник начальника з HR Максим Гладський ознайомив з кар'єрними можливостями та освітніми програмами «Прогрестех-Україна». Представники компанії запросили студентів нашого університету на практику та тестування для працевлаштування.