Заголовок: Подорожуємо Києвом у мініатюрі
Дата: 01/04/2015
URL: https://nau.edu.ua/ua/news/2015/4/podorozhuemo-kievom-u-miniatyuri.html
==================================================

27 березня 2015 року студенти групи ПР-302 Юридичного інституту в супроводі наставника Юлії Белуги здійснили пішу прогулянку парком «Київ у мініатюрі», що розташований на мальовничому березі Дніпра.
Це найменше місто України, яке за своєю різноманітною колекцією споруд відображає сучасний Київ з найвідомішими пам'ятками архітектури. На території «маленького міста» площею 1,8 га розташовані 48 макетів сучасного Києва. Парк має свій Майдан Незалежності, аеропорт «Бориспіль», залізничний вокзал, Андріївську церкву, собор святої Софії, головний корпус КПІ, телевежу, пам'ятники Б. Хмельницькому, Володимиру Великому, засновникам Києва та багато інших споруд. Дніпро у цьому парку перетинає 4 головні київські мости: Пішохідний, Московський, Метро та Південний. Усі макети виготовлені з сучасного синтетичного матеріалу, стійкого до впливу спеки, холоду та вологи. Адже міні-Київ розташований просто неба без застосування захисних навісів.
Парк «Київ у мініатюрі» - улюблене місце відпочинку студентів, гостей та мешканців столиці, оскільки завдяки експонатам відвідувачі можуть побачити весь Київ, мов на долоні.
Екскурсія принесла майбутнім юристам найприємніші враження та чудовий настрій!м