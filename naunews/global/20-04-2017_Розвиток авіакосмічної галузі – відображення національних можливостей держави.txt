Заголовок: Розвиток авіакосмічної галузі – відображення національних можливостей держави
Дата: 20/04/2017
URL: https://nau.edu.ua/ua/news/2017/4/rozvitok-aviakosmichnoi-galuzi-–-vidobrazhennya-natsionalnih-mozhlivostey-derzhavi.html
==================================================

12 квітня 2017 року доцентом кафедри господарського, повітряного та космічного права Навчально-наукового Юридичного інституту Іриною Козачок проведено лекцію в Авіакосмічному ліцеї ім. І. Сікорського м. Києва на тему "Правове регулювання авіакосмічної діяльності".
Під час заходу, присвяченому Міжнародному дню авіації та космонавтики, Ірина Козачок детально зупиниласяна нормативно-правовій базі авіаційної та космічної галузі України, що містить велику кількість документів, які регламентують діяльність органів державної влади та підприємств різних форм власності, а також розкрила питання безпеки польотів, правовий статус екіпажів тощо. Адже сьогодні впевнено можна сказати, що Україна одна з тих держав, що активно проводять дослідження процесів, за допомогою котрих розвивається світова авіакосмічна галузь, держава, що відкриває перспективи безпосереднього вивчення космічного простору.
По закінченні лекції Ірина Козачок зазначила, що виховуючи прогресивну молодь, Україна зможе вийти на новий рівень та досягти вагомих результатів на шляху до становлення найпотужнішої авіаційної держави.