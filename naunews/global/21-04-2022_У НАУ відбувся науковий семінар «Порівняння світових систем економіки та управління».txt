Заголовок: У НАУ відбувся науковий семінар «Порівняння світових систем економіки та управління»
Дата: 21/04/2022
URL: https://nau.edu.ua/ua/news/2022/3/u-nau-vidbuvsya-naukoviy-seminar-porivnyannya-svitovih-sistem-ekonomiki-ta-upravlinnya.html
==================================================

20 квітня на Факультеті економіки та бізнес-адміністрування (ФЕБА) Національного авіаційного університету було проведено спільний науковий семінар «Порівняння світових систем економіки та управління», на якому з доповіддю виступив габілітований доктор, професор National Louis University (Польща) Валері Окуліч-Козарин.
Валері Окуліч-Козарин з 2019 року співпрацює з ФЕБА НАУ, бере участь у наукових і освітніх заходах, а сьогодні висловлює щиру підтримку українським студентам та колегам.
В доповіді професор презентував відмінності між західною та східною моделями економічного управління, подискутував зі студентами щодо переваг й недоліків їх імплементації. Також було обговорено перспективні напрямки розвитку економіки України.
До зустрічі долучились:
- Сергій Смерічевський, д.е.н., професор, декан ФЕБА НАУ;
- Ольга Вовк, д.е.н., доцент, заступник декана факультету;
- Наталія Касьянова, д.е.н., професор, завідувач кафедри бізнес-аналітики та цифрової економіки;
- Олена Ареф’єва, д.е.н., професор, завідувач кафедри економіки повітряного транспорту;
- Анастасія Сімахова, д.е.н., професор кафедри;
- науково-педагогічні працівники та здобувачі вищої освіти ФЕБА НАУ.