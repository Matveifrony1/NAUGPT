Заголовок: Міжнародне стажування у Литовський Республіці
Дата: 13/05/2016
URL: https://nau.edu.ua/ua/news/2016/5/mizhnarodne-stazhuvannya-u-litovskij-respubliczi.html
==================================================

З 1 по 6 травня 2016 року викладачі кафедри авіаційної психології Навчально-наукового Гуманітарного інституту – доктор психологічних наук, професор Л. Помиткіна та кандидат психологічних наук, доцент О. Назарук – пройшли міжнародне стажування за програмою «Innovative Processes and Quality Management in EU Higher Education Institutions» у Литовський Республіці. Метою стажування було: ознайомлення з інноваційними процесами в навчальних закладах ЄС, з системою менеджменту якості у Вищих навчальних закладах ЄС та з особливостями психологічного супроводу навчально-виховного процесу. Дана програма тривала з 01.03.2016 до 06.05.2016 і включала очно-заочну форму навчання (150 годин) за наступними напрямами: система менеджменту якості в Вищих навчальних закладах ЄС; процеси самооцінки і акредитації; психологічний супровід освітнього процесу; інноваційні процеси в вищих навчальних закладах ЄС; інтернаціоналізація навчального процесу; система менеджменту керівних кадрів в освіті; актуальні проблеми теорії і методики професійної освіти.
Крім того, програма стажування передбачала налагодження співробітництва та обмін досвідом у вищих навчальних закладах Литовської Республіки: Žemaitija коледж (м. Ретавас); Державний університет (м. Шауляй); Тельшяйський факультет Žemaitija коледжу (м. Тяльшяй); Міжнародний університет LCC (м. Клайпеда); Вільнюській Національний Університет (м. Вільнюс).
У кожному із закладів відбувались круглі столи з науковцями та викладачами Литовської Республіки та України на теми - «Інтернаціоналізація та забезпечення якості процесів у вищих навчальних закладах», «Інноваційні процеси і системи менеджменту якості у ВУЗі»; «Інтернаціоналізація процесів дослідження», що дозволило українським науковцям та викладачам збагатитись інноваційними стратегіями розвитку вищих навчальних закладів у Європейському Союзі, формами здійснення менеджменту якості освітньої діяльності, ознайомитись зі шляхами проектної діяльності в освіті, виховними методами роботи зі студентами. Позитивними виявились наміри Ректорів вищих навчальних закладів Литовської Республіки щодо укладання договорів про співпрацю з Національним авіаційним університетом.