Заголовок:Наука без імітації чому важлива академічна доброчесність

Дата: ----------
URL: https://asdoc.nau.edu.ua/golovne-menyu/noviny/2023/nauka-bez-imitacii
==================================================
Наука без імітації: чому важлива академічна доброчесність?
11 квітня 2025 року в Державному університеті "Київський авіаційний інститут" відбулася відверта розмова про стан академічної доброчесності в українській науці. Це була не чергова лекція про шкоду "списування", а глибокий аналіз системних проблем (плагіат, фальсифікація, імітація) в українській науково-освітній сфері й обговорення конкретних рішень.

➡️ Запис лекції пропонуємо переглянути за посиланням: https://youtu.be/fui2h8wfAjQ?si=RjLEQJoyFBbNUjY9

Ключові інсайти з події:
Олексій Болдирєв, завідувач кафедри біотехнологій ФЕБІТ, кандидат біологічних наук, презентував концепцію п'яти стовпів академічної доброчесності — разом з несподіваним 6-м стовпом, без якого система доброчесності перестає працювати. 
Ірина Тихонкова, експерт компанії Clarivate Analytics, поділилася шокуючою статистикою: 20 000 з 100 000 наукових журналів є "хижацькими". Експертка пояснила, як не потрапити в їхні тенета й виступила з тезою: "Є наукові результати? Ми публікуємося. Немає? Немає про що публікуватися" – що кидає виклик бюрократизований системі "N статей на рік".
Сергій Гнатюк, проректор з наукової роботи, провів історичний екскурс про системне нищення української науки та культури росією – контекст, який пояснює низку сучасних проблем в українській академічній спільноті.
На події були запропоновані конкретні інструменти для очищення наукового середовища від імітації, плагіату та псевдонауки. Перегляд даної лекції — це інвестиція у власний професійний розвиток й отримання розуміння того, як зробити українську науку конкурентоспроможною у світі.
Дата публікації: 17/04/2025
Дата оновлення: 18/04/2025