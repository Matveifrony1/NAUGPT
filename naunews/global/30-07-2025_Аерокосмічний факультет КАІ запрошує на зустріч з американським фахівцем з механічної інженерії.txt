Заголовок: Аерокосмічний факультет КАІ запрошує на зустріч з американським фахівцем з механічної інженерії
Дата: 30/07/2025
URL: https://nau.edu.ua/ua/news/2025/7/24068.html
==================================================

Аерокосмічний факультет Київського авіаційного інституту організовує онлайн-зустріч з міжнародним експертом.
4 серпня 2025 року о 19:00
відбудеться презентація від
Меттью Мюллер
, менеджера академічної програми американської компанії nTop.
Меттью Мюллер
— досвідчений фахівець у сфері механічної інженерії, розробки програмного забезпечення та управління інженерними продуктами. Він активно працює над впровадженням сучасних цифрових рішень у навчальний процес технічних університетів по всьому світу.
Компанія nTop
була заснована у 2015 році в Нью-Йорку та спеціалізується на програмному забезпеченні для
інженерного дизайну нового покоління.
Їхня платформа використовує революційну технологію неявного моделювання, яка дозволяє створювати надскладні геометричні структури, недоступні для традиційних CAD-систем.
Рішення nTop використовують у аерокосмічній промисловості, автомобілебудуванні, медицині та електроніці. Особливо ефективна платформа для генеративного дизайну, оптимізації топології та 3D-друку.
Під час зустрічі учасники дізнаються,
як цифрові інструменти nTop змінюють інженерне проєктування та які можливості відкриває неявне моделювання.
Меттью Мюллер розповість про
співпрацю освіти та промисловості у підготовці майбутніх фахівців, а також представить освітні програми та ресурси для університетів і студентів.
Захід буде цікавий студентам, викладачам та всім, хто цікавиться сучасними інженерними технологіями. Онлайн-формат дає можливість взяти участь з будь-якого регіону України.
Участь безкоштовна, але потрібна попередня
реєстрація
. Ця зустріч — частина стратегії АКФ КАІ з інтеграції в міжнародну освітню спільноту та знайомства студентів з найсучаснішими технологіями.