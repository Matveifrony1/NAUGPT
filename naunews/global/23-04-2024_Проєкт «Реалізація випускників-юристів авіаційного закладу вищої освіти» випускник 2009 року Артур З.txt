Заголовок: Проєкт «Реалізація випускників-юристів авіаційного закладу вищої освіти»: випускник 2009 року Артур Загривий
Дата: 23/04/2024
URL: https://nau.edu.ua/ua/news/2024/4/proekt-realizatsiya-vipusknikiv-yuristiv-aviatsiynogo-zakladu-vishchoi-osviti-vipusknik-2009-roku-artur-zagriviy.html
==================================================

Продовжуємо Вас знайомити із досягненнями у професійній діяльності випускників Юридичного факультету Національного авіаційного університету в рамках проєкту
«Реалізація випускників-юристів авіаційного закладу вищої освіти»
. І сьогоднішня наша розповідь про випускника факультету 2009 року, голову Звягельської районної ради
Артура Загривого
.
Загривий Артур
є яскравим прикладом громадянина нашої держави, який успішно поєднав юридичну та економічну освіту, активно займається громадською діяльністю, а нині й волонтерством.
Завершивши навчання в Національному авіаційному університеті у 2009 році та отримавши кваліфікацію «Юрист», він
не зупинився на досягнутому
. У 2010 році успішно закінчив інститут післядипломного навчання НАУ, отримавши кваліфікацію «Фахівець з міжнародних економічних відносин». У 2023 році також закінчив Поліський національний університет здобувши кваліфікацію «Публічне управління та адміністрування».
З 2010 року
розпочав свій бізнес
. Завдяки своїй працездатності, професіоналізму та бажанню досягати нових висот, він здобув певний авторитет серед підприємців та громадських діячів регіону. Був депутатом 7 та 8 скликання Звягельської районної ради і вже у 2020 році беручи активну участь у громадському житті свого району його
обрано головою Звягельської районної ради
.
Завдяки швидкому та ефективному прийняті управлінських рішень Артуру Загривому, як голові районної ради, вдалося не лише об’єднати новоутворений Звягельський район територіально (у який увійшло 12 громад), а й
налагодити співпрацю
між головами територіальних громад для комунікації та вирішення нагальних питань.
З початку російсько-української війни він постійно відвідує передові позиції військових, підтримує воїнів матеріально-технічними засоби, зосереджений на співпраці й залученні міжнародних партнерів, благодійних організацій, підприємців, територіальних громад, волонтерів, депутатів та громадських організацій. Так, наприклад, починаючи з 2022 року і до нині, завдяки згуртованості всіх небайдужих та плідній співпраці, йому вдалось
забезпечити українську армію
починаючи від комплектів Starlink, пікапів, техніки, автомобілів і закінчуючи взуттям, протиударними павербанками з сонячною батареєю, портативними газовими системами для обігріву, генераторами, буржуйками, харчовими продуктами й товарами першої необхідності, власноруч виготовленим мобільним банним комплексом, розвідувальними дронами, спальниками, рефрижератором для перевезення продуктів, плащами-пончо, евакуаційними машинами з медичним забезпеченням, турнікетами та іншими важливими речами для порятунку життів наших воїнів.
Артур
налагодив співпрацю
з іноземними партнерами — норвежцями, американцями та литовцями, які активно підтримують обороноздатність нашої країни та армію. Зовсім нещодавно, на суму 4 500 000 гривень, литовці передали українським військовим «безпечні набори для воїнів», а норвежці з американцями постійно підтримують ЗСУ надважливою технікою та гуманітарною допомогою. Це все
зазначено та оприлюднено
на офіційній сторінці голови Звягельської районної ради Артура Загривого за посиланням.
Досягнення та реалізація Артура Загривого в органах місцевого самоврядування є свідченням того, що випускники Юридичного факультету Національного авіаційного університету
отримують всі необхідні ресурси та можливості
для успішної самореалізації себе як у галузі юриспруденції, так і в інших сферах професійної діяльності. На прикладі наших студентів-випускників, ми ще раз пересвідчуємось, що досвід та активна участь студентів у житті Університету та громадській діяльності створюють міцну основу для подальших їх досягнень у майбутньому.
Адміністрація Юридичного факультету
запрошує усіх охочих випускників поділитись
із здобувачами освіти таємницями професійного становлення, на власному прикладі продемонструвати, як реалізувати себе в майбутній професійній діяльності. Для цього потрібно надіслати ма
теріали та контакти відповідної особи на пошту
:
pravo@nau.edu.ua
.
Слідкувати за проєктом
«Реалізація випускників-юристів авіаційного закладу вищої освіти» можна за
лінком
.