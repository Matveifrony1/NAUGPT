Заголовок: Робочі зустрічі на 40-ій сесії Асамблеї ІКАО
Дата: 26/09/2019
URL: https://nau.edu.ua/ua/news/2019/9/robochi-zustrichi-na-40-iy-sesii-asamblei-ikao.html
==================================================

Триває візит ректора НАУ Володимира Ісаєнка у складі офіційної делегації України до Монреаля (Канада) та участь в роботі 40-ій сесії Асамблеї Міжнародної організації цивільної авіації.
24 та 25 вересня 2019 року Володимир Ісаєнко зустрівся з представниками управління ІКАО з питань глобальної авіаційної освіти GAT з метою впровадження в НАУ принципів авіаційної освіти ІКАО TRAINAIR+. За результатами перемовин сторони домовились  підписати низку угод між НАУ та ІКАО щодо принципів впровадження  TRAINAIR+ в університеті.
Під час зустрічі делегації України з Президентом Ради ІКАО Олумуіва Бенард Аліу обговорено дотримання зобов’язань України в рамках членства в ІКАО, визначення завдань для удосконалення міжнародних стандартів та практики в аспектах безпеки польотів, авіаційної безпеки, міжнародної аеронавігації, удосконалення системи міжнародного повітряного права.