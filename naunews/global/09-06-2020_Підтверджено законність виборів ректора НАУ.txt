Заголовок: Підтверджено законність виборів ректора НАУ
Дата: 09/06/2020
URL: https://nau.edu.ua/ua/news/2020/cherven/pidtverdzheno-zakonnist-viboriv-rektora-nau.html
==================================================

Ухвалою Солом’янського районного суду міста Києва
закрито провадження
за позовом Миколи Кулика до НАУ та ухвалою Окружного адміністративного суду міста Києва
повернуто позовну заяву
Валерія Чепіженка.
Солом’янський районний суд міста Києва на засіданні 5 червня 2020 року ухвалив рішення про закриття провадження у справі №760/9287/18 за позовом Миколи Кулика «про визнання недійсними протоколів виборів та визнання виборів ректора Національного авіаційного університету такими, що не відбулись».
Також
ухвалою Окружного адміністративного суду міста Києва
від 29 травня 2020 року у справі № 640/10311/20 повернуто позовну заяву Валерія Чепіженка щодо визнання недійсними виборів ректора Національного авіаційного університету, що відбулися у 2018 році. Зокрема, Окружний адміністративний суд міста Києва встановив, що «посилання позивача на його юридичну необізнаність, судом не беруться до уваги, оскільки це не є поважною причиною пропуску строку для звернення до суду».