Заголовок: Фахівці НАУ взяли участь у роботі Міжнародної конференції «Психологія та туризм»
Дата: 30/05/2022
URL: https://nau.edu.ua/ua/news/2022/5/fahivtsi-nau-vzyali-uchast-u-roboti-mizhnarodnoi-konferentsii-psihologiya-ta-turizm.html
==================================================

Представники Факультету архітектури, будівництва та дизайну (ФАБД) Національного авіаційного університету долучились до роботи Міжнародної науково-практичної конференції «Психологія та туризм».
Зокрема, дійсний член Академії будівництва України, доцент кафедри комп’ютерних технологій будівництва та реконструкції аеропортів, к.т н., с.н.с., Галина Агєєва оприлюднила результати досліджень містобудівних, архітектурно-планувальних рішень аеропортів та приаеродромних територій. Також, магістр кафедри архітектури та просторового планування Марія Чернишева запропонувала приклади вирішення функціональних зон авіаційних закладів вищої освіти у контексті наявності ресурсів, які можуть бути перетворені на специфічні туристично-рекреаційні ресурси, привабливі для розвитку внутрішнього та міжнародного туризму.
В ході конференції окрема увага була приділена Національному авіаційному університету, який має специфічні матеріальні об’єкти та комплекси – потенційні туристичні продукти, споживачами яких можуть бути представники різних вікових та соціальних груп. Саме вони успішно використовуються не тільки в навчальному процесі, але й для професійної орієнтації майбутніх авіаторів.