Заголовок: Спортивні будні студентів НАУ
Дата: 30/11/2023
URL: https://nau.edu.ua/ua/news/2023/11/sportivni-budni-studentiv-nau.html
==================================================

Окрім навчального процесу здобувачі освіти Національного авіаційного університету беруть активну участь у спортивних заходах університету та міста.
Так, 24.11.2023р у спортивному комплексі Київського Національного Економічного Університету розпочався Чемпіонат з баскетболу 3х3 за програмою ХІХ Універсіади м. Києва серед збірних команд ЗВО.
У змаганнях беруть участь 27 команд з 14 ЗВО м. Києва. Честь Національного Авіаційного
Університету (КАІ) захищають одразу 2-і команди, які грали в окремих підгрупах.
Перша команда, яка складається з більш досвідчених гравців, змагалася зі збірними командами НУХТ, ДТЕУ-2, НАУКМА-1. За результатом ігор команда НАУ–І, здобувши чотири перемоги у підгрупи, вийшла до півфіналу, де зустрічалася зі збірною командою НУФВСУ-2. Здобувши дуже важливу перемогу у півфінальній грі, продемонструвавши всю свою спортивну міць,
свої вміння та майстерність, наші хлопці автоматично вийшли у фінальне коло змагань.
Друга команда НАУ у підгрупі грала з потужними збірними КНЕУ-1, НУФВСУ-2. На жаль, команді НАУ -2, гравці якої тільки набираються досвіду, ще доведеться посперечатися за вихід у наступне коло змагань. Вирішальні ігри для баскетболістів з команди НАУ-2, відбудуться 30 листопада у спортивному комплексі НУБІП.
Склад команди НАУ-І :Нечипорук Владислав (ФЛСК 407), Рудий Мар’ян (ФТМЛ 303), Макаренко Ярослав (ЮФ 305), Маковій Олексій (АКФ 103) і Рудаков Гліб (ФАЕТ 122).
Склад команди НАУ-ІІ: Бутко Олексій (ФКПІ 425), Салій Роман (АКФ 103), Киян Іван (ФНСА106), Яковенко Антон (ФАЕТ 251), Гавриленко Андрій (АКФ 207).
Тренер команди, старший викладач кафедри фізичного виховання та спортивної підготовки ФЛСК Величенко М.А.
А 27 та 28 листопада у спортивному комплексу НАУ відбувся ІІ тур ігор з волейболу.
Ігри проводяться під егідою Федерації Волейболу Києва за програмою ХІХ Універсіади м. Києва серед збірних команд ЗВО. З рахунком 3:0 (25:19, 25:19, 25:19) наші хлопці впевнено перемогли збірну команду Державного Університету Телекомунікацій.
Дівчата провели переможну гру проти збірної команди Київського Університету ім. Бориса Грінченко.
Третій тур ігор відбудеться наступного тижня. Чоловіча збірна зіграє проти команди НаУКМА, а жіноча зіграє з командою НАВС.
Тренер чоловічої команди, старший викладач кафедри ФЛСК, майстер спорту Ракитіна Т.І. та жіночої команди старший викладач Лукашова І.В.
Також 28 листопада, у рамках підготовки до участі в ХІХ Універсіаді м. Києва, відбулася Першість НАУ з настільного тенісу серед чоловіків.
У змаганнях взяли участь студенти 1- 6 курсів з різних факультетів нашого університету. Усі учасники продемонстрували свої найкращі фізичні якості та отримали позитивні емоції.
Переможцем змагань став член збірної команди НАУ Сокур Михайло (ФАЕТ 351), ІІ місце виборов Заїка Богдан (ФНСА 207М) і ІІІ місце здобув Габрелян Даніїл (ФТМЛ 308).
Головний суддя змагань, старший викладач кафедри фізичного виховання та спортивної підготовки ФЛСК Коротя В.В.
Бажаємо всім учасникам нових спортивних перемог та значних досягнень!