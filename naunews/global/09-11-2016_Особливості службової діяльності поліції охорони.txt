Заголовок: Особливості службової діяльності поліції охорони
Дата: 09/11/2016
URL: https://nau.edu.ua/ua/news/2016/11/osoblivosti-sluzhbovoi-diyalnosti-politsii-ohoroni.html
==================================================

3 листопада 2016 року провідний юрисконсульт управління поліції охорони у Київській області Оксана Лабутіна провела для студентів 3 курсу НН Юридичного інституту лекцію на тему «Особливості службової діяльності поліції охорони».
На зустрічі відбулося обговорення проблемних питань щодо вдосконалення системи управління підрозділами Національної поліції України, зокрема висвітлення особливостей діяльності поліції охорони в умовах реформування правоохоронних органів. Адже поліція охорони – це єдина в Україні охоронна структура, працівники якої мають визначені законом права та повноваження на озброєну охорону та застосування владних функцій щодо правопорушників.
Студенти дізналися про значну роль юриста у захисті прав та забезпеченні законних інтересів кожного працівника поліції охорони у судах чи інших державних органах.
Наприкінці заходу О. Лабутіна побажала майбутнім юристам невпинного удосконалення, оскільки професія юриста вимагає постійної внутрішньої та зовнішньої роботи та професійної мудрості.