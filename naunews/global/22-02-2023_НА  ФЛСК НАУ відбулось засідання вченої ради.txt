Заголовок: НА  ФЛСК НАУ відбулось засідання вченої ради
Дата: 22/02/2023
URL: https://nau.edu.ua/ua/news/2023/2/na-flsk-nau-vidbulos-zasidannya-vchenoi-radi.html
==================================================

Нещодавно відбулося планове засідання вченої ради факультету лінгвістики та соціальних комунікацій НАУ.
На початку зустрічі були розглянуті питання щодо присвоєння вчених звань професора по кафедрі педагогіки та психології професійної освіти Віталію Рахманову та доцента по кафедрі соціальних технологій Ірині Прожозі. Під час таємного голосування члени вченої ради підтримали колег, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.
Наступним питанням було заслухано звіт завідувача кафедри педагогіки та психології професійної освіти Ельвіри Лузік, у якому були представлені головні здобутки кафедри у навчально-методичній, виховній, науково-дослідній роботі за 2 роки діяльності.
Присутні також обговорили актуальне сьогодні питання про електронне освітнє середовище та особливості використання його при підготовці здобувачів вищої освіти.
Серед іншого було погоджено нові редакції освітньо-професійних програм «Практична психологія» та «Філософія комунікації» для підготовки здобувачів бакалаврського та магістерського рівнів вищої освіти.