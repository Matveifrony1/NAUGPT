Заголовок: Представник НАУ долучився до  Київського безпекового форуму «Fighting for NATO»
Дата: 06/06/2023
URL: https://nau.edu.ua/ua/news/2023/6/predstavnik-nau-doluchivsya-do-kiivskogo-bezpekovogo-forumu-fighting-for-nato.html
==================================================

25-26 травня 2023 року Ольховік Мирослава, асистентка кафедри конституційного і адміністративного права Юридичного факультету НАУ, взяла участь у Київському безпековому форумі.
Мета заходу полягала у максимальній мобілізації перед самітом НАТО у Вільнюсі, який має визначити шлях України до членства в НАТО.
До учасників та всієї України звернулися такі видатні особистості, як колишній Президент США Джордж Буш-молодший, прем’єр-міністри Борис Джонсон та Андрюс Кубіліус з Литви. Також був присутній колишній прем’єр-міністр Естонії, а нинішній прем’єр-міністр Молдови.
Директор Київського безпекового форуму Данило Лубківський зазначив, що членство України в НАТО є невід’ємною умовою для національної безпеки, а також гарантією майбутнього народу та його життя.
Серед запрошених були присутні відомі українські та міжнародні політичні діячі, такі як: Дмитро Лубінець, Іванна Климпуш-Цинцадзе, Повноважний Посол Франції в Україні Етьєн де Понсен, представниця Державного департаменту США Вікторія Нуланд, колишній прем’єр-міністр Австралії Ентоні Ебботт, а також експерти, аналітики, історики та правознавці з усього світу.
На форумі обговорено ключові питання: вступ до ЄС та НАТО, захист демократії. Реформування у сфері децентралізації влади, освіти та інших сфер; повоєнне відновлення України та розробка нового «Плану Маршала» притягнення країни-агресора до відповідальності, включаючи проведення суду над росіянами в межах національної судової системи за участю європейських та американських спостерігачів та підтримки, виплата репарацій; розвиток національного політичного та суспільного життя в поствоєнний період.
Форум став чудовою можливістю для зближення з міжнародною спільнотою, створення мережі контактів та взаємодії між представниками різних країн. Зацікавленість молоді, науковців, політиків та інших спеціалістів українськими питаннями свідчить про те, що перемога України матиме геополітичне значення та змінить всі вектори розвитку та співпраці на міжнародній арені.