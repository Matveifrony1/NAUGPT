Заголовок: До Гуманітарного завітали гості з НАН України
Дата: 24/05/2016
URL: https://nau.edu.ua/ua/news/2016/5/do-gumanitarnogo-zavitali-gosti-z-nan-ukraini.html
==================================================

18 травня 2016 року на кафедрі української мови та культури Навчально-наукового Гуманітарного інституту відбулася зустріч викладачів і студентів з науковцями-філологами Національної академії наук України. До НАУ завітали Микола Сулима член-кореспондент НАН, завідувач відділу давньої української  літератури Інституту літератури імені Т. Шевченка НАН України та Микола Бондар провідний науковий співробітник, завідувач відділу української класичної літератури Інституту літератури імені Т. Шевченка НАН України. Оскільки 2016 рік в Україні проголошено роком І. Я. Франка, видатного письменника, громадського і політичного діяча, науковця, публіциста, то і темою зустрічі, було обрано дослідження творчої та наукової діяльності Івана Франка.  Гості порушили багато наукових проблем пов’язаних як із життям, так і науковою та літературною працею каменяра. Розкрили студентам надзвичайно багатогранну особистість Франка як митця, історика, науковця, перекладача, поета. Детально розповіли про минулі та майбутні видання творчої спадщини письменника і ту клопітку наукову працю, яка пов’язана з впорядкуванням творів у багатотомниках. Студенти, яких зібралося стільки, що й яблуку ніде було впасти, з великою цікавістю слухали дослідників. Захід мав не лише пізнавальний, а й виховний характер і викликав жвавий інтерес юнаків та дівчат до особистості видатного українця. По закінченню наукової студії, завідувач кафедри, професор І. Бурлакова запросила гостей на кафедру, де тематична розмова з викладачами продовжилася.