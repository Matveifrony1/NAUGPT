Заголовок: Приєднуємось до транскордонного навчання
Дата: 16/03/2016
URL: https://nau.edu.ua/ua/news/2016/3/priednuemos-do-transkordonnogo-navchannya.html
==================================================

11 березня 2016 року студенти ІІІ курсу, члени  наукового гуртка «Контрастивне вивчення мов», під керівництвом доцента кафедри англійської філології і перекладу Навчально-наукового Гуманітарного інституту стали учасниками зустрічі з Кевіном МакКойем для тестування нового видання настільних ігор «Актівейт» («Activate»). Зустріч відбулася в Ресурсному центрі для викладачів англійської мови в Києво-Могилянській академії, що підтримується Посольством США в Україні.
Презентер Кевін МакКой, керівник регіонального офісу з питань викладання англійської мови відділу преси, освіти та культури Посольства США в Україні, представив варіанти нового видання настільних ігор «Актівейт». Учасники зустрічі мали можливість пограти в нові настільні ігри, а потім детально обговорили свої враження і дали оцінку новим іграм. Ця зустріч допомогла вдосконалити настільні ігри «Актівейт», які будуть перероблені в найближчі місяці і опубліковані восени для використання в процесі викладання англійської мови в Україні.