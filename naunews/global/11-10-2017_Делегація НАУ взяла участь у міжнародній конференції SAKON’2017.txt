Заголовок: Делегація НАУ взяла участь у міжнародній конференції SAKON’2017
Дата: 11/10/2017
URL: https://nau.edu.ua/ua/news/2017/9/delegatsiya-nau-vzyala-uchast-u-mizhnarodniy-konferentsii-sakon’2017.html
==================================================

Делегація Національного авіаційного університету (Інститут екологічної безпеки) на чолі з професором Сергієм Бойченко відвідала Жешувський технологічний університет (м. Жешув, Польща) та взяла участь у роботі XXVIII Міжнародної конференції SAKON’2017.
Представники делегації у спільному українському представництві від Українського науково-дослідного і навчального центру хіммотології та сертифікації ПММ і ТР, НУ «Львівська Політехніка» та Національного транспортного університету презентували доповіді про наукові доробки у сфері ефективного функціонування транспортних засобів в аспектах раціонального використання традиційних і альтернативних паливно-мастильних матеріалів, а також зменшення негативного впливу на довкілля.
Разом з тим під час конференції учасники делегації провели низку зустрічей, зокрема, із проректором з міжнародного співробітництва  професором Грегором Осташем та керівниками Erasmus+-офісу.
За результатами перемовин було задано вектор майбутньої співпраці, а саме: участь у спільних науково-дослідницьких проектах, міжнародних програмах академічної мобільності викладачів, аспірантів і студентів.  Сторони досягли згоди щодо початку роботи над розробленням програм подвійного диплому та дуальної освіти за освітніми рівнями магістра та доктора філософії.
Учасники конференції обмінялися досвідом, закріпили освітньо-науково-технологічну комунікацію та поставили собі на меті розвивати співпрацю.