Заголовок: Візит тренера німецького фонду «Senior experten service»
Дата: 08/11/2019
URL: https://nau.edu.ua/ua/news/2019/11/vizit-trenera-nimetskogo-fondu-senior-experten-service.html
==================================================

Серію тренінгів для студентів та співробітників НАУ завершив професор Бременського університету, тренер німецького фонду «Senior experten service» (SES) Хартмут Веллердт. Візит здійснюється відповідно до угоди про співробітництво між Національним авіаційним університетом та фондом «Senior experten service» (Федеративна Республіка Німеччина) з 21 жовтня по 9 листопада 2019 року.
Під час візиту Хартмут Веллердт зустрівся з керівництвом університету, відвідав навчальні корпуси та Науково-технічну бібліотеку, оглянув Музей історії НАУ. Тренер прочитав серію лекцій з маркетингу та провів фахові семінарські заняття для викладачів Факультету економіки та бізнес-адміністрування (ФЕБА) і Факультету транспорту, менеджменту та логістики (ФТМЛ). Також провів аналіз навчальної діяльності ФЕБА та виступив на засіданні вченої ради факультету.
Відкриту лекцію від тренера SES прослухали студенти та викладачі Факультету економіки та бізнес-адміністрування та слухачі-співробітники Інституту новітніх технологій та лідерства.
Під час візиту проведено робочі зустрічі з деканом ФЕБА Світланою Петровською, деканом ФТМЛ Оксаною Ільєнко та завідувачем кафедри маркетингу Сергієм Смерічевським. Професор Хартмут Веллердт мав змогу взяти участь у святкуванні дня маркетолога разом зі студентами та викладачами кафедри маркетингу.