Заголовок: Панорама Києва з Дніпра
Дата: 27/05/2015
URL: https://nau.edu.ua/ua/news/2015/5/panorama-kieva-z-dnipra.html
==================================================

25 травня студенти груп ПР-204, ПР-302 Юридичного інституту у супроводі наставників Ганни Омельченко та Юлії Белуги здійснили прогулянку на теплоході по Дніпру, яка була приурочена до святкування Дня Києва.
Річка Дніпро є однією з головних визначних пам'яток Києва. Варто відзначити, що сам Київ з води виглядає інакше, ніж з набережної. Студенти мали змогу насолодитися бадьорим річковим повітрям, побачити прекрасні пейзажі Лівобережжя та Правого берега Дніпра, античні храми Подолу. В пам'яті надовго залишаться золоті куполи величної Києво-Печерської Лаври і унікальний комплекс Видубицького та Свято-Михайлівського монастирів, побудованих в стилі українського бароко.
Захоплююча і приємна подорож дала можливість поглянути на Київ з незвичного боку, оцінити його красу та велич, дізнатися про рідне місто щось нове та цікаве.