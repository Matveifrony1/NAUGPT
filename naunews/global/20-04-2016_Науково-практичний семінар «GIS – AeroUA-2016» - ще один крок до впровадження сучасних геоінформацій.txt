Заголовок: Науково-практичний семінар «GIS – AeroUA-2016» - ще один крок до впровадження сучасних геоінформаційних технологій
Дата: 20/04/2016
URL: https://nau.edu.ua/ua/news/2016/4/naukovo-praktichnij-seminar-gis-–-aeroua-2016-shhe-odin-krok-do-vprovadzhennya-suchasnix-geoinformaczijnix-texnologij.html
==================================================

14 квітня 2016 року кафедрою землеустрою та кадастру НАУ спільно з Державним музеєм авіації (Жуляни) та ГІС-Асоціацією був проведений науково-практичний семінар «GIS – AeroUA-2016», який присвячений впровадженню авіаційних системи та ГІС в Україні.
В семінарі взяли участь більше 70 державних та приватних підприємств та організацій, які займаються аерофотозйомкою, картографуванням територій, проектуванням нових і реконструкцією існуючих об'єктів, інспекцією технічного стану інженерних об'єктів, паспортизацією складних інженерних споруд, прогнозом і моніторингом надзвичайних ситуацій, створенням корпоративних геоінформаційних систем, візуалізацією і управлінням просторовими даними, землеустроєм та кадастром, містобудівним кадастром, використанням БПЛА, створенням ГІС, використанням даних дистанційного зондування землі, тощо.
На семінарі виступили заступник директора музею Василь Романенко, президент ГІС-Асоціації України Олександр Мельник, заступник директора Навчально-наукового інституту Аеропортів Олена Бойко, завідувач кафедри землеустрою та кадастру НАУ Мирон Ковальчук, доцент кафедри землеустрою та кадастру Петро Крельштейн, директор ДП «Геосистема» Анатолій Тетеря, заступник директора Українського державного проектно-технологічного  науково-дослідного інституту цивільної авіації «Украеропроект» Олександр Мітрошин,  директор ТОВ «КМС» Дмитро Мизін та представники інших організацій.
Також в роботі семінару взяли участь студенти Національного авіаційного університету та Національного транспортного університету напряму підготовки «Геодезія, картографія та землеустрій».
Семінар проходив на території Державного музею авіації і включав обговорення нагальних питань оновлення планово-картографічних матеріалів з використанням аеро-, космо- зйомки та зйомки з безпілотних літальних апаратів, використання сучасного геодезичного обладнання та систем позиціонування, створення геоінформаційних систем, тощо.
В рамках семінару компанія «КМС» - офіційний представник компанії Trimble Navigation (США) в Україні, організувала виставку-презентацію електронного геодезичного обладнання, GPS, оптичних і лазерних систем позиціонування.
Для учасників семінару було організовано змістовну екскурсію по музею авіації, а Петро Крельштейн провів біля літака АН-30 тематичну лекцію по проведенню аерофотозйомки з його борту.
З матеріалами семінару та презентаціями доповідачів можна ознайомитись за посиланням
http://gisa.org.ua/gisaero16.htm
.