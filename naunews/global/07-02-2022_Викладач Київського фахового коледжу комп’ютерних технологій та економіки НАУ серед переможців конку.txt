Заголовок: Викладач Київського фахового коледжу комп’ютерних технологій та економіки НАУ серед переможців конкурсу на кращу методичну розробку викладачів економіко-аналітичного циклу
Дата: 07/02/2022
URL: https://nau.edu.ua/ua/news/2022/2/vikladach-kiivskogo-fahovogo-koledzhu-komp’yuternih-tehnologiy-ta-ekonomiki-nau-sered-peremozhtsiv-konkurs-na-krashchu-metodichnu-rozrobku-vikladachiv-ekonomiko-analitichnogo-tsiklu.html
==================================================

У січні-лютому цього року, відповідно до Плану роботи міських методичних об’єднань економіко-аналітичного циклу закладів фахової передвищої освіти (ЗФПО) м. Києва, відбувся Міський конкурс на кращу методичну розробку викладачів економіко-аналітичного циклу.
Мета конкурсу:
- активізація науково-педагогічної роботи викладачів ЗФПО;
- сприяння удосконаленню сучасних інтерактивних технологій у змішаному навчанні;
- обмін досвідом серед викладачів міста;
- поширення нових форм, методів, технологій педагогічного досвіду;
- створення, апробація та поширення власних систем викладання;
- організація навчальної діяльності студентів Міських методичних об’єднань.
В номінації «Методичне забезпечення предмету (методичні розробки окремих занять дисциплін економіко-аналітичного циклу, методичні рекомендації до семінарських занять, методичні вказівки та рекомендації з самостійної роботи студентів)» друге місце посіла викладач економічних дисциплін, спеціаліст вищої категорії Відокремленого структурного підрозділу «Київський фаховий коледж комп’ютерних технологій та економіки Національного авіаційного університету» Базильчук Тетяна Григорівна. Вона представила методичні вказівки і завдання для проведення практичних робіт з навчальної дисципліни «Статистика».
Вітаємо Тетяну Базильчук з перемогою та бажаємо подальших творчих звершень.