Заголовок: НАУ увійшов до Альянсу українських та китайських університетів
Дата: 24/06/2021
URL: https://nau.edu.ua/ua/news/2021/6/nau-uviyshov-do-alyansu-ukrainskih-ta-kitayskih-universitetiv.html
==================================================

Національний авіаційний університет став частиною Альянсу українських та китайських університетів, що об’єднує 49 українських та 92 китайських заклади вищої освіти.
Альянс, як міжнародну освітню платформу, створено з метою покращення якості освіти та посилення інтернаціоналізації освітнього простору: розширення співробітництва та активного обміну сучасними методами викладання, реагування на виклики сьогодення та створення умов для надання сучасної якісної дистанційної освіти із застосуванням цифрових технологій.
Пріоритетними напрямами співпраці визначено: розвиток академічної мобільності науково-педагогічних працівників, створення викладацьких та дослідницьких команд; відкриття спільних лабораторій та освітніх центрів; розвиток академічної мобільності; впровадження сучасних технологій онлайн-навчання тощо.
Угоду про заснування Альянсу підписано під час четвертого засідання Підкомісії з питань співробітництва в галузі освіти Комісії зі співробітництва між Урядом України та Урядом КНР.
Українську делегацію очолив Голова української частини Підкомісії, заступник Міністра освіти і науки України з питань європейської інтеграції Андрій Вітренко, китайську делегацію очолив Голова китайської частини підкомісії, заступник Міністра освіти Китайської Народної Республіки Тянь Сюєцзюнь.
Досягнення, досвід та стратегію співпраці НАУ з вищими навчальними закладами КНР участникам презентувала Зарубінська Ірина – проректор з міжнародного співробітництва і освіти НАУ.
Дякуємо Національному університету «Чернігівська політехніка» (Україна) та Далянському технологічному університету (Китайська Народна Республіка) за прекрасну організацію заходу!