Заголовок: Празька авіакомпанія «F Air» звернулася до прем'єр-міністра України Дениса Шмигаля через спроби реорганізації та ліквідації НАУ: просить про підтримку університету та його збереження
Дата: 10/10/2023
URL: https://nau.edu.ua/ua/news/2023/10/prazka-aviakompaniya-f-air-zvernulasya-do-premer-ministra-ukraini-denisa-shmigalya-cherez-sprobi-reorganizatsii-ta-likvidatsii-nau-prosit-pro-pidtrimku-universitetu-ta-yogo-zberezhennya.html
==================================================

Компанія «F Air» (Прага), одна з провідних авіакомпаній Чехії, звернулася до Прем’єр-міністра України Дениса Шмигаля з проханням підтримати Національний авіаційний університет та зберегти його статус Національного.
У
листі-зверненні
до Прем’єр-міністра України компанія «F Air» наголосила на важливості збереження НАУ, а відповідно і зв’язків університету з закордонними партнерами та зауважила наступне:
«У жовтні 2022 року під час візиту в Україну Премʼєр-міністра Чеської Республіки пана Петра Фіали та Його зустрічей з Президентом України Володимиром Зеленським та Премʼєр-міністром Денисом Шмигалем було досягнуто домовленості про надання підтримки Україні як під час ведення бойових дій, так і задля відбудови України після закінчення війни.
Однією зі складових потужного пакета допомоги, наданої Чеською Республікою Україні є фінансування та практична підготовка 20 пілотів з числа студентів Національного авіаційного університету.
Така допомога покликана вирішити важливу проблему, яка постала перед Україною в умовах повномасштабної російської агресії: через війну в Україні повністю відсутня можливість практичної льотної підготовки студентів-пілотів.
Проєкт допоможе забезпечити безперервність навчання пілотів для українських авіакомпаній, які в нинішній ситуації не можуть проходити льотну підготовку в своїй країні, а також пілотів транспортної авіації, які зможуть використовуватися 3СУ під час забезпечення бойових дій та в процесі відновлення України після нашої перемоги».
Реалізація такого проекту відбувається на основі рішення про виділення допомоги Україні, згідно з Постановою Уряду Чеської Республіки від 26 квітня 2023 р. М° 282 «Про надання грошової пожертви Україні з метою забезпечення підготовки українських транспортних пілотів у Чеській Республіці», у розмірі 22 млн чеських крон — за Програмою «Гуманітарна, стабілізаційна, розвиваюча та економічна допомога Україні». Також реалізація проекту відбувається в рамках договору пожертви грошових коштів, підписаного
між Міністерством закордонних справ Чеської Республіки та Національним авіаційним університетом
.
«F Air» висловлює занепокоєння з приводу намірів українського Уряду провести реорганізацію НАУ, яка призведе до ліквідації навчального закладу і до втрати бренду «НАУ», який є визнаним та значущим для багатьох країн світу. Крім того,
це призведе до юридичних перешкод у реалізації проєкту допомоги Україні збоку Уряду Чеської Республіки, наголошує «F Air»
.
Компанія «F Air» закликає Уряд України підтримати колектив Національного авіаційного університету в його прагненні зберегти університет
і бренд НАУ, який плідно розвивали понад 20 років, щоб заклад й надалі мав можливість виховувати високо конкурентоспроможних компетентних фахівців у галузі авіації для України та світу.