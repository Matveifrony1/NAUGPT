Заголовок: Кращі з англійської мови в НАУ!
Дата: 24/02/2015
URL: https://nau.edu.ua/ua/news/2015/2/krashhi-z-anglijskoi-movi-v-nau.html
==================================================

19 лютого 2015 року кафедри іноземних мов і прикладної лінгвістики, іноземної філології та іноземних мов за фахом Гуманітарного інституту провели І етап Всеукраїнської студентської олімпіади з англійської мови.  Учасники змагалися у трьох видах мовленнєвої діяльності: письмі (граматичні навички), аудіюванні та говорінні.
На завершальному етапі олімпіади студенти мали продемонструвати навички монологічного мовлення на одну із запропонованих тем. Найкращою виявилася Марія Мартиненко (група 422). Друге місце дісталося студенту 406 групи ФЛА Олександру Назаренку, а ІІІ місце розділили між собою Володимир Литовченко, студент 105 групи, та Данило Білик (ФЛА 106).
Вітаємо наших переможців!