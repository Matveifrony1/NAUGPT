Заголовок: Студент ФЕБА серед переможців Всеукраїнського конкурсу дипломних робіт
Дата: 01/07/2020
URL: https://nau.edu.ua/ua/news/2020/lipen/student-feba-sered-peremozhtsiv-vseukrainskogo-konkursu-diplomnih-robit/
==================================================

Студент Факультету економіки та бізнес-адміністрування Сергій Тхір отримав дипломом ІІІ ступеня на Всеукраїнському конкурсі дипломних робіт зі спеціальності «Підприємництво, торгівля і біржова діяльність», що проходив на базі Одеського національного політехнічного університету.
Студент презентував роботу «Управління інноваційним розвитком авіаційного підприємства», науковий керівник – доцент кафедри економіки та бізнес-технологій Вероніка Командровська.
Підведення підсумків відбувалось в онлайн-режимі. На підставі рецензування та відкритого обговорення наукових робіт конкурсна комісія присудила Сергію Тхіру призове  місце. Також грамотою «За наявність змістовної дискусії» нагороджений студент ФЕБА Дмитро Тарасенко – дипломна робота «Стратегічне планування розвитку підприємницьких структур» (науковий керівник –  завідувач кафедри економіки та бізнес-технологій Наталя Ушенко). Грамотою «За висвітлення актуальних проблем галузі» нагороджено Валентина Мізика – дипломна робота «Управління кадровою безпекою авіапідприємства» (науковий керівник – доцент кафедри економіки та бізнес-технологій Наталя Кривицька).
Вітаємо та бажаємо подальших наукових досягнень!