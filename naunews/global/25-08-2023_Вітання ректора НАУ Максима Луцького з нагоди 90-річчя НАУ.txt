Заголовок: Вітання ректора НАУ Максима Луцького з нагоди 90-річчя НАУ
Дата: 25/08/2023
URL: https://nau.edu.ua/ua/news/2023/8/vitannya-rektora-nau-maksima-lutskogo-z-nagodi-90-richchya-nau.html
==================================================

Шановні колеги, випускники, студенти та співробітники Національного авіаційного університету!
Вітаю вас з 90-річчям нашого видатного навчального закладу – Національного авіаційного університету.
90 років — це ціла епоха, сповнена незлічених досягнень і невпинного розвитку освітньої, наукової, технічної складових авіаційної та космічної галузей України. Протягом 90 років університет підготував понад 200 000 фахівців. Наші випускники відомі науковці, інженери, лідери авіаційних компаній та підприємств.
Ми вдячні вченим-засновникам, які зробили цінний вклад у розвиток галузей управління, механіки, електроніки, інформатики і багатьох інших та кожному, хто десятиліттями щоденно працював й робив все для розвитку НАУ.
П'ять інститутів, 11 факультетів, п'ять коледжів, Льотна академія, кафедра військової
підготовки, авіаційний медичний центр
– це наша команда, яка готова формувати майбутнє враховуючи виклики сьогодення.
Дякую, всім причетним - крокуємо далі. Разом ми будуємо майбутнє!