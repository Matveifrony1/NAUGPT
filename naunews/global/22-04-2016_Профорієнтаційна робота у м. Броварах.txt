Заголовок: Профорієнтаційна робота у м. Броварах
Дата: 22/04/2016
URL: https://nau.edu.ua/ua/news/2016/4/proforientaczijna-robota-u-m-brovarax.html
==================================================

21 квітня 2016 року в рамках співпраці з Київським обласним центром зайнятості, Інститут доуніверситетської підготовки організував та спільно з іншими навчально-науковими підрозділами університету презентував діяльність НАУ у 5-ти ЗНЗ міста та на «ярмарку професій», яку проводив Броварський міськрайонний центр зайнятості Київської області. Захід відвідали близько 250 старшокласників із 15 ЗНЗ міста та району.
Національний авіаційний університет також представляли: НН Гуманітарний інститут, НН Юридичний інститут, НН інститут Аеропортів, НН інститут Економіки та менеджменту, НН інститут Аеронавігації та Промислово-економічний коледж НАУ.
Під час профорієнтаційних зустрічей у ЗНЗ та Центрі зайнятості старшокласники дізналися про нові спеціальності, підготовчі курси до ЗНО, підготовку фахівців в університеті, науково-дослідну та науково-технічну діяльність кафедр, міжнародне співробітництво, організацію дозвілля, особливості проходження практики та працевлаштування. Також цікавила майбутніх студентів можливість отримання другої вищої освіти, військова кафедра та стажування у закордонних ВНЗ.
Майбутні абітурієнти отримали інформаційно-рекламні буклети науково-навчальних інститутів та почули вичерпні відповіді фахівців на свої запитання.
Приємно відзначити і те, що за багаторічну співпрацю із Броварським МРЦЗ, спрямовану на проведення якісної профорієнтаційної роботи серед молоді, НАУ нагородили Подякою.