Заголовок: Відома експертка напрямку психології і психотерапії Світлана Арефнія провела майстер-клас для студентів НАУ
Дата: 23/10/2023
URL: https://nau.edu.ua/ua/news/2023/10/vidoma-ekspertka-napryamku-psihologii-i-psihoterapii-svitlana-arefniya-provela-mayster-klas-dlya-studentiv-nau.html
==================================================

Експертний психолог багатьох телепроєктів СТБ Світлана Арефнія провела інтерактивний захід для студентів Факультету міжнародних відносин НАУ на тему «Психологічні засоби для прогнозування вдалих переговорів». Вона поділилася різними психологічними та фізіогномічними тонкощами, на які потрібно звертати увагу під час спілкування в рамках переговорного процесу. Спікерка розповіла як правильно готуватися до зустрічей, встановлювати контакт зі співбесідником та досягати поставлених цілей переговорів.
Для кращого засвоєння навичок Світлана Арефнія запропонувала студентам долучитися до інтерактиву та попрактикувати між собою. Студенти навчилися визначати настрій співрозмовника за допомогою рукостискання або жестів, відчувати «настрій» розмови тощо. Зустріч була наповнена цікавими інсайтами, що безперечно стануть у нагоді нашим випускникам у їхній професійній діяльності.