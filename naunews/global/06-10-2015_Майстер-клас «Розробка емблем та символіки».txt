Заголовок: Майстер-клас «Розробка емблем та символіки»
Дата: 06/10/2015
URL: https://nau.edu.ua/ua/news/2015/10/majster-klas-rozrobka-emblem-ta-simvoliki.html
==================================================

2 жовтня 2015 року на кафедрі містобудування Навчально-наукового Інституту аеропортів у рамках конкурсу на ребрединг емблеми НАУ серед студентів напрямків архітектура і дизайн був проведений майстер-клас з методики проектування символіки та емблематики.
Основами проектування, творчо-пошуковими методами та опануванням майстерності графічного дизайнера поділився зі студентською аудиторією старший викладач кафедри містобудування, член спілки дизайнерів України, академік Української академії геральдики О. Кравченко.
На прикладах емблем відомих навчальних закладів світу та України, авторських розробок О. Кравченка, були проаналізовані творчі підходи до розробки емблем, визначені завдання та етапи проектування емблеми НАУ, створення «дерева ідей» та концептуальних варіантів емблеми. Майстер-клас пройшов у атмосфері творчого спілкування досвідченого дизайнера-графіка та обдарованої талановитої молоді.