Заголовок: Оголошено конкурс на іменні стипендії та премії Верховної Ради України для молодих учених
Дата: 21/02/2019
URL: https://nau.edu.ua/ua/news/2019/2/ogolosheno-konkurs-na-imenni-stipendii-ta-premii-verhovnoi-radi-ukraini-dlya-molodih-uchenih.html
==================================================

1. Відповідно до норм законів України "Про наукову і науково-технічну діяльність", "Про пріоритетні напрями розвитку науки і техніки", частини другої статті 48 Регламенту Верховної Ради України, Державного стандарту України 3008:2015 "Інформація та документація. Звіти у сфері науки і техніки. Структура та правила оформлювання", а також задля покращення ефективності адресної підтримки молодих учених – докторів наук, створення додаткових можливостей і стимулів для проведення ними в Україні фундаментальних і прикладних наукових досліджень з пріоритетних напрямів розвитку науки і техніки, підвищення престижності іменних стипендій Верховної Ради України Верховна Рада України постановляє:
Заснувати
30 іменних стипендій Верховної Ради України для молодих учених – докторів наук
із щомісячною виплатою кожної у розмірі п’яти прожиткових мінімумів для працездатних осіб, встановлених на 1 січня року отримання стипендії.
Ознайомитись з умовами участі в конкурсі можна за посиланням
https://zakon.rada.gov.ua/laws/show/2676-19
.
2. Відповідно до норм законів України "Про наукову і науково-технічну діяльність", "Про пріоритетні напрями розвитку науки і техніки", частини другої статті 48 Регламенту Верховної Ради України, а також з метою розвитку вітчизняної науки і техніки, покращення підтримки молодих вчених, створення додаткових можливостей і стимулів для проведення ними фундаментальних і прикладних наукових досліджень та науково-технічних розробок з пріоритетних напрямів розвитку науки і техніки, підвищення престижності Премії Верховної Ради України молодим ученим Верховна Рада України постановляє:
Заснувати
30 премій Верховної Ради України молодим ученим
, розмір кожної з них становить шістдесят прожиткових мінімумів для працездатних осіб станом на 1 січня року, наступного за роком подання робіт на отримання Премії.
Ознайомитись з умовами участі в конкурсі можна за посиланням
https://zakon.rada.gov.ua/laws/show/2675-19
.
За інформацією звертатись та подавати пропозиції до відділу науково-технічної інформації у кабінет 1.238 (тел.: 406-79-21).