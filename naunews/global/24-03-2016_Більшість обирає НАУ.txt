Заголовок: Більшість обирає НАУ
Дата: 24/03/2016
URL: https://nau.edu.ua/ua/news/2016/3/bilshist-obirae-nau.html
==================================================

22 березня  2016 року паралельно з участю Національного авіаційного університету в «Ярмарку професій», організовану на базі Фастівського НВК «Ліцей інформаційних технологій – спеціалізована загальноосвітня школа І-ІІІ ступенів № 9» Фастівським РЦЗ,   Інститут доуніверситетської підготовки на базі ЗНЗ провів презентації НАУ, спрямовані на висвітлення діяльності вишу, в якому для майбутніх абітурієнтів є чудова можливість отримати якісну вищу освіту. Заходи відбулися на базі загальноосвітніх навчальних закладів м. Фастова: ЗОШ І-ІІІ ст. № 1, СШ № 4, ЗОШ І- ІІІ ст. № 10, ЗОШ І-ІІІ ст. № 5. На проведенні презентацій НАУ представляли: ІДП, НН Юридичний інститут, ННІ Інформаційно-діагностичних систем, ННІ Економіки та менеджменту, НН Гуманітарний інститут, НН Аерокосмічний інститут та Промислово-економічний коледж. Увагу було приділено новим спеціальностям та особливостям навчання в тому чи іншому навчально-науковому підрозділі.
В ході зустрічей приємно було почути позитивні відгуки старшокласників про наш університет, адже в ньому навчається багато їхніх друзів. Тому не лише більшість випускників 2016 року, але й учнів 9-10 класів переконано заявили, що вищу освіту вони планують здобувати саме в стінах Національного авіаційного університету.