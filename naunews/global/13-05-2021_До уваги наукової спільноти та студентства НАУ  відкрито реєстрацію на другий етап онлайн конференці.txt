Заголовок: До уваги наукової спільноти та студентства НАУ : відкрито реєстрацію на другий етап онлайн конференції «Космічні горизонти»
Дата: 13/05/2021
URL: https://nau.edu.ua/ua/news/2021/5/do-uvagi-naukovoi-spilnoti-ta-studentstva-nau-vidkrito-reestratsiyu-na-drugiy-etap-onlayn-konferentsii-kosmichni-gorizonti.html
==================================================

Національний центр аерокосмічної освіти молоді ім. О.М. Макарова запрошує долучитися до другого етапу першої науково-практичної інтернет-конференції «Космічні горизонти» - «Аерокосмічна освіта та технології навчання».
Конференція орієнтована на молодих вчених, фахівців, аспірантів та студентів, які займаються і цікавляться проблемами космосу.
Основними функціями інтернет-конференції є:
· публікація наукових ідей авторів;
· створення наукової спільноти;
· здійснення комунікації між представниками наукової спільноти.
Конференція буде проходити щорічно у три етапи.
Форма участі – онлайн.
Заяви та тези доповіді на участь у конференції приймаються до 28 травня 2021 р.
Підсумки конференції відбудуться 3 червня 2021 р.
Учасники конференції отримають збірник матеріалів конференції та сертифікат на зазначену ними електронну адресу.
Ознайомитися з науковою та електронною збіркою тез ви зможете на сайті конференції.
З вимогами до оформлення тез доповідей та за іншою інформацією можна ознайомитись на
сайті
або за тел.
097-423-32-42
.