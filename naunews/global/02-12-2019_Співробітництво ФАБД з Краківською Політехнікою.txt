Заголовок: Співробітництво ФАБД з Краківською Політехнікою
Дата: 02/12/2019
URL: https://nau.edu.ua/ua/news/2019/12/spivrobitnitstvo-fabd-z-krakivskoyu-politehnikoyu.html
==================================================

Завідувач кафедри дизайну інтер’єру Факультету архітектури, будівництва та дизайну Олена Олійник та доцент кафедри Лілія Гнатюк здійснили робочий візит до Інституту архітектурного проектування факультету архітектури Краківської Політехніки (Польща). Візит відбувся у рамках договору про співробітництво між НАУ та Краківською політехнікою.
Під час перебування в Краківській політехніці проведено зустрічі з деканом, професорами та студентами Інституту архітектурного проектування. Розроблено програму першого міжнародного міжкафедрального стажування, яка передбачає написання статей, проведення воркшопів, участь в спільних наукових і творчих розробках та проведення відкритих лекцій. За ініціативи завідувача кафедри архітектури житла та архітектурної композиції Томаша Козловського науковці НАУ взяли участь у конференції «Визначення архітектурного простору 2019 року»
За результатами візиту завідувача кафедри дизайну інтер’єру Олену Олійник та доцента Лілію Гнатюк запрошено до Інституту архітектурного проектування на тримісячне очно-дистанційне стажування. Зі свого боку, кафедра дизайну інтер’єру ФАБД запрошує на стажування доктора архітектури, інженера Юстину Ковальчик та доктора архітектури, інженера Домініку Кушнеж-Крупа. Їхнє стажування розпочнеться після новорічних свят.