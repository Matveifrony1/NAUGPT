Заголовок: Співпраця з посольством Словацької республіки
Дата: 16/03/2020
URL: https://nau.edu.ua/ua/news/2020/berezen/spivpratsya-z-posolstvom-slovatskoi-respubliki.html
==================================================

Надзвичайний та повноважний посол Словацької республіки Марек Шафін і військовий аташе Йозеф Шурі відвідали НАУ.
Проректор з міжнародного співробітництва і освіти Олександр Запорожець презентував діяльність університету та зазначив, що НАУ активно співпрацює з університетами Словацької республіки, зокрема, з Технічним університетом в Кошице.
Сторони обговорили перспективи та можливості співпраці за напрямками діяльності університету, організацію спільних наукових проєктів з університетами Словацької республіки, напрямки взаємодії щодо реалізації спільних з посольством проєктів.
Високоповажні гості  відвідали: випробувальну інтерактивну лабораторію «Авіатест» Українського науково-дослідного та навчального центру хіммотології і сертифікації паливно-мастильних матеріалів і технічних рідин; лабораторію альтернативних моторних палив імені професора В. П. Белянського.