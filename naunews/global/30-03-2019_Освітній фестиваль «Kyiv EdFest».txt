Заголовок: Освітній фестиваль «Kyiv EdFest»
Дата: 30/03/2019
URL: https://nau.edu.ua/ua/news/2019/3/osvitniy-festival-kyiv-edfest.html
==================================================

Уперше в НАУ проведено освітній фестиваль управлінської майстерності «Kyiv EdFest» під патронатом Департаменту освіти і науки КМДА та в межах партнерських зв’язків із Київською малою академією наук.
У заході взяли участь понад 130 учасників: учні-члени МАН України, їхні наукові керівники, вчителі ЗСО, студенти молодших курсів й викладачі Коледжу інженерії та управління та провідні науковці НАУ. Модератор заходу в НАУ – директор ННІІОТ Наталія Муранова, київську МАН представляли – Зінаїда Курлова, Тетяна Кот, Аліна Піліна.
Ректор Володимир Ісаєнко звернувся до присутніх з вітальним словом та побажав учасникам плідної роботи, конструктивного діалогу і нових здобутків.
У програмі «Kyiv EdFest» відбулась лекція професора Юрія Яковенка «Розробка соціологічного дослідження» та майстер-класи: «Робота з сучасним геодезичним обладнанням для потреб землеустрою» ‑ керівник доцент Петро Жолкевський; «Світ криміналістики» ‑ керівник завідувач навчально-наукової криміналістичної лабораторії Лілія Грєкова); «Електронний маркетинг: інструменти, технології» ‑ керівник доцент Олексій Ярмолюк.
Директор Інституту інноваційних освітніх технологій Наталія Муранова презентувала програму «Обдарована особистість», що передбачає інноваційний підхід до роботи з учнівською молоддю саме на базі НАУ із ефективним використанням його потужного наукового та кадрового потенціалу, сучасної матеріально-технічної бази, науково-дослідних лабораторій, обладнання, а також ресурсів Науково-технічної бібліотеки.
Учасники освітнього фестивалю управлінської майстерності «Kyiv EdFest» домовились співпрацювати задля реалізації спільних освітніх та науково-дослідних програм; організації спільних заходів, обміну планами наукової діяльності та інформацією про результати наукових досліджень.
Запрошуємо учнів ЗСО взяти участь в проектах та заходах Національного авіаційного університету. Заявки на участь приймаються за адресою: obdarovana@nau.edu.ua. Довідки за телефоном: (044)406-72-09, координатори: Куделя Людмила Анатоліївна, Науменко Оксана Вікторівна www.facebook.com/obdarovana.