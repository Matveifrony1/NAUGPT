Заголовок: Тиждень Програми імені Фулбрайта в НАУ
Дата: 26/01/2018
URL: https://nau.edu.ua/ua/news/1/1/tizhden-programi-imeni-fulbrayta-v-nau.html
==================================================

Програма імені Фулбрайта в Україні запрошує долучитися до заходів, що відбудуться 29 січня – 1 лютого 2018 року в НАУ.
Реєстрація для участі:
https://goo.gl/forms/E7pZJjh6aw67DJzH3
29.01 (понеділок) | 15:00 | актова зала 1 корпусу НАУ (Космонавта Комарова 1)
Fulbright Scholar Program та Fulbright Research and Development Program
Презентація Програми академічних обмінів імені Фулбрайта в Україні для науковців, викладачів - кандидатів та докторів наук, молодих дослідників та аспірантів. Презентація програм Fulbright Scholar Program та Fulbright Research and Development Program. Стипендії для дослідників та викладачів для проведення досліджень в університетах, наукових та дослідницьких інституціях США. На зустрічі з координатором Програми Веронікою Алексанич зацікавлені зможуть дізнатися про можливості, які надає Програма, умови участі у щорічних конкурсах на отримання фулбрайтівських стипендій.
29.01 (понеділок) | 16:00 | актова зала 1 корпусу НАУ (Космонавта Комарова 1)
Graduate Student Program
Презентація програм ім. Фулбрайта для студентів старших курсів, випускників ВНЗ та молодих викладачів Graduate Student Program. Стипендії для навчання в американських університетах від одного до двох років на здобуття ступеня магістра. Fulbright Foreign Language Teaching Assistant Program (FLTA). Стажування з викладання української мови в університетах/коледжах США. Координатор Програми Інна Бариш розповість про можливості, що надає Програма, умови участі у щорічних конкурсах, особливості заповнення анкети та вимоги до пакету конкурсних документів, складання тестів фіналістами програм.
30.01 (вівторок) | 17:00 | NAU HUB (Гарматна 53)
Алана Яскір – Empowering Women through Technology (англійською)
Алана Яскір – стипендіатка U.S. Student Program 2017/18, розповість про можливості у сфері ІТ-підприємництва для молодих жінок. Алана - одна з 16 американських молодих дослідників, які допомагають у викладанні англійської мови або проводять дослідження в Україні у 2017/18 рр. Алана отримала ступінь бакалавра комп’ютерних наук і нейронаук Принстонського університету, США (Princeton University, Princeton, NJ; B.A. in Computer Science, Neuroscience). Проводить дослідження та допомагає у викладанні англійської мови у Національному університеті водного господарства та природокористування, м. Рівне.
31.01 (середа) | 17:00 | NAU HUB (Гарматна 53)
Софія Фаріон – Social Media and the Conditions for Effective Civic Mobilization (англійською)
Софія Фаріон – стипендіатка U.S. Student Program 2017/18, розповість про соціальні медіа як елемент ефективної комунікації та форми діалогу у громадянському суспільстві. Софія закінчила бакалаврську програму одного з найстаріших навчальних закладів США – державного дослідницького університету The College of William & Mary ( Williamsburg, VA, USA) і отримала ступінь з англійської мови та державної політики (B.A. in English and Government). Як фулбрайтівська стипендіатка, Софія працює над дослідницьким проектом та допомагає у викладанні англійської мови у Прикарпатському національному університеті імені Василя Стефаника у Івано-Франківську.
1.02 (четвер) | 17:00 | NAU HUB (Гарматна 53)
Семінар з академічного письма
Практичний семінар з академічного письма проводитиме Софія Фаріон, стипендіатка програми Fulbright English Teaching Assistant Program/ U.S. Fulbright Student Program 2017-18. Софія розкаже про загальні правила академічного письма, а також про написання есе Personal Statement для вступу в університети США.