Заголовок: Звіт участі команд КВН НАУ у Лізі Сміху в Одесі
Дата: 12/02/2015
URL: https://nau.edu.ua/ua/news/2015/2/zvit-uchasti-komand-kvn-nau-u-lizi-smixu-v-odesi.html
==================================================

В той час як студенти НАУ відпочивали, творчий колектив КВН-щиків підкорював телевізійний проект «Ліга Сміху». З 30 січня по 7 лютого Одеса майоріла футболками с логотипом «НАУ». Саме тут реалізовували свої творчі таланти студенти 1-5 курсів разом з випускниками авіаційного.
У фестивалі взяли участь 7 команд нашого університету - «АГА», «Тріо «Різні» та ведучий», «Роби вітер», «Між рядків», «Диван», «Всі свої» та «Рідні». Своїм виступами вони довели, що КВН у НАУ на високому рівні.
Інші учасники фестивалю були вражені дружньої атмосферою, яка панувала серед наших студентів. Коли у наших студентів питали: «А ви звідки? З якої команди?», кожен із гордістю відповідав: «Ми з Національного авіаційного університету».
На жаль, в другий тур пройшли не всі, однак слід привітати команду «Між рядків», яка пройшла у фрагменти і «АГА» та «Тріо «Різні» та ведучий», які пройшли в другий тур у повному форматі, де їх рівень гумору оцінювало зіркове журі, до складу якого ввійшли: Олена Кравець (акторка 95-го кварталу), Антон Лірник (відомий шоумен та резидент Camedy Club), Ігор Ласточкин (актор та фіналіст Вищої Ліги КВН 2013 року) та Сергій Сівохо (актор, телеведучий та шоумен). За результатами другого туру учасником гала-концерту стала команда «Тріо «Різні» та ведучий».
«Ми щиро дякуємо керівництву нашого університету за те, що воно підтримало нас та допомогло нам потрапити на Лігу Сміху. Це величезний новий український проект, і завдяки НАУ ми стали його частиною» - коментують наші КВН-щики.