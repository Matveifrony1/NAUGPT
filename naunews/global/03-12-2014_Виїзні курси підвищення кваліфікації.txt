Заголовок: Виїзні курси підвищення кваліфікації
Дата: 03/12/2014
URL: https://nau.edu.ua/ua/news/2014/12/viizni-kursi-pidvishhennya-kvalifikaczii.html
==================================================

21-28 листопада 2014 року Інститутом післядипломного навчання були організовані виїзні курси підвищення кваліфікації викладачів дисциплін безпеки життєдіяльності та цивільного захисту. Курси проводились на базі Інституту безперервної фахової освіти Придніпровської академії будівництва та архітектури (м. Дніпропетровськ). Загалом на курсах були присутні 27 представників вищих навчальних закладів Дніпропетровської області. Заняття проводили викладачі кафедри безпеки життєдіяльності Інституту екологічної безпеки НАУ: доктор технічних наук, професор Олександр Запорожець, який очолює науково-методичну комісію з цивільної безпеки та  кандидат медичних наук, доцент Батир Халмурадов  – секретар науково-методичної комісії з цивільної безпеки. Слухачі високо оцінили фаховий рівень як викладачів, так і поданого матеріалу.