Заголовок: І знову в школу
Дата: 02/06/2015
URL: https://nau.edu.ua/ua/news/2015/6/i-znovu-v-shkolu.html
==================================================

29 травня 2015 року викладачі кафедри історії та документознавства Гуманітарного інституту В. Варенко, П. Брацький. та З. Свердлик провели профорієнтаційну роботу у школі № 46 м. Києва. Викладачі не тільки поспілкувалися з випускниками, а й представили Національний авіаційний університет на загальношкільному святі – останньому дзвонику.
В. Варенко виступив із презентацією спеціальності «Документознавство та інформаційна діяльність», розповів про умови вступу у 2015 році, особливості навчання та студентського дозвілля. Також була надана інформація про міжнародні зв’язки та наукову роботу кафедри, перспективи працевлаштування випускників-документознавців тощо. В свою чергу П. Брацький який у 1969 році закінчив школу № 46, привітав учнів та викладачів із завершенням навчального року і відзначив, що кафедра історії та документознавства буде рада бачити випускників цієї школи у лавах своїх студентів. Тож чекаємо нових абітурієнтів та майбутніх студентів у новому 2015-2016 навчальному році!