Заголовок: Студентка ННІЕМ стала переможцем конкурсу соціальних проектів Благодійного фонду Олени Тищенко
Дата: 27/10/2016
URL: https://nau.edu.ua/ua/news/2016/10/studentka-nniem-stala-peremozhtsem-konkursu-sotsialnih-proektiv-blagodiynogo-fondu-oleni-tishchenko.html
==================================================

За ініціативи Олени Тищенко був оголошений конкурс на кращу ідею соціального проекту для розвитку міста Овруч.
За результатами конкурсу перемогу здобула молода овручанка,  студентка 5 курсу кафедри маркетингу Навчально-наукового інституту економіки та менеджменту НАУ Ірина Костюк.
Переможниця отримала сертифікат на 10 тисяч гривень та солодощі.
Слід відзначити, що її проект по створенню дитячого центру розвитку та дозвілля в майбутньому буде втілений в життя у місті Овруч за підтримки Благодійного фонду Олени Тищенко.
Підтримка соціальних ініціатив молоді Полісся та сприяння збереженню місцевих традицій є пріоритетними напрямками діяльності Благодійного фонду Олени Тищенко, який і надалі робитиме все можливе для розвитку соціальної сфери Поліського регіону.
Адміністрація та викладацько-професорський склад ННІЕМ щиро вітає Ірину Костюк та бажає подальших успіхів!