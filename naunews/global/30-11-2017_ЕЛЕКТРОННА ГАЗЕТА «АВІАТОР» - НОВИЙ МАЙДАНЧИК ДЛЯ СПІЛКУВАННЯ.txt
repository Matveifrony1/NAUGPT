Заголовок: ЕЛЕКТРОННА ГАЗЕТА «АВІАТОР» - НОВИЙ МАЙДАНЧИК ДЛЯ СПІЛКУВАННЯ
Дата: 30/11/2017
URL: https://nau.edu.ua/ua/news/2017/11/elektronna-gazeta-aviator-novij-majdanchik-dlya-spilkuvannya.html
==================================================

Усім вам, сподіваємося, добре відома газета «Авіатор» - офіційний рупор Національного авіаційного університету. Але у вік цифрових технологій паперової газети замало для всебічного інформування про процеси та тенденції розвитку НАУ. Тож для вас ми створили електронну версію видання. Давайте познайомимося з нею ближче.
Головних рубрик у газеті вісім. Розділ «Офіційно» буде містити розпорядження, накази та коментарі до них. «Новини» оперативно інформуватимуть вас про найсвіжіші події університету. У розділі «Персони» ви зможете познайомитися не лише з адміністрацією, а й із цікавими людьми, лідерами думок НАУ. «Міжнародна співпраця» буде широко інформувати вас про нові здобутки університету у цій площині – нові угоди, тенденції розвитку міжнародної освіти. «Ноу-хау» - це розповіді про наукові відкриття та інженерні розробки. «Студентське життя» - розділ про молодь і загалом про майбутнє університету. Тут ви дізнаєтеся і про навчання, і про події культурного життя, і про роботу органів студентського самоврядування.
НАУ – заклад з багатою і славетною історією, наступного року йому виповнюється 85 років. Тож рубрика «Исторія» містить багато цікавих розповідей про яскраві подїї та видатні постаті.
Нарешті, найцікавіша рубрика – «Блоги». Тут ви можете не лише почути пряму мову тих, хто «боліє» за університет, а й самому висловити свою точку зору. Тому що електронна газета «Авіатор» ставить перед собою завдання не лише інформувати, а й створити своєрідний майданчик для плідних та цікавих дискусій.
Тож заходьте за адресою
aviator.nau.edu.ua
!
Чекаємо на ваші відгуки та пропозиції. А матеріали від наших потенційних авторів шліть на адресу:
news@nau.edu.ua
.