Заголовок: Урочисте закриття Літньої школи–2016
Дата: 30/08/2016
URL: https://nau.edu.ua/ua/news/2016/8/urochiste-zakrittya-litnoi-shkoli–2016.html
==================================================

27 серпня 2016 року в актовій залі університету відбулися урочистості з нагоди завершення роботи Літньої школи–2016. У її роботі, яка  тривала з 22 по 27 серпня, взяли участь 127 учнів 11-их класів зі всіх куточків нашої держави.
Організатор проекту – Інститут доуніверситетської підготовки, кафедра базових і спеціальних дисциплін; співучасники: кафедра хімії і хімічної технології ННІЕБ; кафедра української мови та культури, кафедра філософії, кафедра авіаційної психології та кафедра історії і документознавства ННГМІ; Товариство молодих вчених та науковців НАУ; Державний музей авіації.
Учасників привітали директор ІДП, професор Н. Муранова, доцент кафедри хімії і хімічної технології ННІ Екологічної безпеки М. Максимюк та випускниця підготовчих курсів–2016, а нині – студентка 1-го курсу ННІ Аеронавігації Катерина Макотерська.
Усі учасники отримали сертифікати, призери предметних олімпіад – «Подяки» НАУ, а переможці різноманітних конкурсів та квестів – «Грамоти» та цінні подарунки.
Святковий концерт під керівництвом художнього керівника, лауреата вітчизняних та міжнародних конкурсів і фестивалів, відмінника освіти України І. Кулика гостям подарували студенти університету, лауреати багатьох конкурсів: Влад Павлов, Катерина Романчук та Анастасія Демида. У святі також взяли участь хореографічний ансамбль «Радість» з м. Борисполя та виконавиця пісень, першокурсниця Катерина Макотерська.
Учасники почули побажання добра, щастя та високих результатів у навчанні, а ще було наголошено на тому, що будь-які мрії здійснюються, коли багато і натхненно працювати. Абітурієнти одержали запрошення ступити на першу сходинку до успіху – це навчання на підготовчих курсах ІДП НАУ.