Заголовок: Урочисте засідання з нагоди святкування 85-річчя НАУ
Дата: 11/10/2018
URL: https://nau.edu.ua/ua/news/1/10/urochiste-zasidannya-z-nagodi-svyatkuvannya-85-richchya-nau.html
==================================================

10 жовтня 2018 року у Центрі культури та мистецтв Національного авіаційного університету відбулось Урочисте засідання з нагоди святкування 85-ої річниці університету.
З вітальноюпромовою перед учасниками засідання виступив ректор НАУ Володимир Ісаєнко. Зокрема,ректор зазначив, що університет безсумнівно може виконувати міжнародні завдання щодо розвитку світової, регіональної та національної цивільної авіації. Він переконаний, що спільними зусиллями і наполегливою працею усіх працівників НАУ університет підтвердить свій високий статус на національному та міжнародному рівнях, посилить власну конкурентоспроможність. «Наш вибір – шлях від традицій до інновацій, від славетного минулого до наступних досягнень у високій справі підготовки нових генерацій фахівців для світової авіаційної галузі!» - наголосив Володимир Ісаєнко.
З відеопривітанням до присутніх звернувся Президент Ради ІСАО, випускник НАУ Олумуіва Бенард Аліу. У своєму зверненні він, зокрема, подякував університету за тісну співпрацю, що сприяє залученню  українських експертів до  формування  рішень і політики IСAO у  європейському регіоні, підвищенню кваліфікаційного рівня національних авіаційних фахівців, своєчасному врахуванню оновлених міжнародних вимог у нормотворчій діяльності.
Привітання колективу Національного авіаційного університетувід імені Прем'єр-міністра України Володимира Гройсмана виголосив Міністр Кабінету Міністрів України Олександр Саєнко, керівник Офісу реформ Прем'єр-міністра України, Голова координаційної ради з питань реформи державного управління.
Від імені Голови Верховної Ради України Андрія Парубія колектив університету привітав народний депутат України Костянтин Іщейкін, Голова підкомітету з питань бюджетної політики та удосконалення положень Бюджетного кодексу України Комітету Верховної Ради України з питань бюджету, заслужений діяч науки і техніки України, доктор медичних наук, професор.
Від імені Міністра  освіти і науки Лілії Гриневич – Перший заступник Міністра освіти і науки України Володимир Ковтунець, Член Наглядової Ради НАУ.
Особисто  привітали колектив Національного авіаційного університету з 85-річчям:
Олександр Більчук – Голова державної авіаційної служби України, випускник НАУ;
Луіш Фонсека де Альмейда – Директор Європейського/Північноатлантичного бюро ІСАО;
Бакір Ахмед Азіз Аль-Джаф – Надзвичайний та Повноважний
Посол Республіки Ірак в Україні;
Сомора Шандор – Виконавчий директор «LufthansaTechnic», випускник НАУ;
Адам Барболет – Радник з питань розвитку посольства Канади;
Нідал Ерефеджі – Голова авіаційної адміністрації Міністерства транспорту Йорданії, випускник НАУ;
Владика Епіфаній – Митрополит Переяслав-Хмельницький і Білоцерківський, Ректор Київської православної Богословської академії;
Протоієрей Олександр Трофимлюк – Перший проректор Київської православної Богословської академії;
Володимир Присяжнюк – Голова Федерації літакового спорту України, заступник Голови Наглядової Ради НАУ;
Петро Куліков – Голова Ради ректорів Київського вузівського центру, ректор Київського національного університету будівництва і архітектури, та передав вітання від президента ГО «Спiлка ректорiв вищих навчальних закладiв України» Л.В. Губерського, ректора Київського національного университету ім. Тараса Шевченка;
Іван Тимошенко – голова Асоціації навчальних закладів України приватної форми власності, засновник і ректор Європейського університету;
Вей Лімін – директор українсько-китайського центру розвитку культури та освіти;
Василь Кремінь –  Президент Національної академії педагогічних наук України;
Віталій Бабак – Член-кореспондент   НАН України, заст.  директора  з  наукової  роботи Інституту технічної теплофізики Національної академії наук України;
Валентин Підгорський – Директор інституту мікробіології і вірусології ім. Д.К. Заболотного, Академік Національної академії наук України.
Почесною грамотою Верховної Ради України нагороджено Анатолія Михненка, завідувача кафедри публічного управління та адміністрування ННІНО НАУ.
Грамотою Міністерства освіти і науки України нагороджено Олену Калініченко, начальника відділу по роботі зі студентами НАУ, подяками Міністерства – Галину Єнчеву, вченого секретаря університету, Олексія Іванкевича, заступника директора з питань інформаційно-технічного забезпечення Науково-технічної бібліотеки, Вадима Токарева, провідного наукового співробітника науково-дослідної частини НАУ.
Почесною грамотою Національної академії педагогічних наук України нагороджено колектив Національного авіаційного університету.                       Медаллю Академії «К. Д. Ушинський» нагороджено Наталю Муранову, директора ННІНО НАУ, а почесними грамотами – Лілію Барановську, професора кафедри педагогіки та психології професійної освіти ННГІ НАУ та Сергія  Ягодзінського, директора ННГІ НАУ,
Орденом Святого Рівноапостольного князя Володимира ВеликогоУкраїнської православної церкви Київського Патріархату нагороджено Володимира Ісаєнка, ректора НАУ, а орденами Святих Кирила і Мефодія – полковника Олександра Водчица, начальника кафедри військової підготовки НАУ, Октябрину Чемакіну, директора ННІАП НАУ, Володимира Свірка, директора УНДІДЕ НАУ.
Ректор НАУ Володимир Ісаєнко нагородив відзнаками Національного авіаційного університету сумлінних працівників університету, зокрема:
Нагрудним знаком «Ветеран Національного авіаційного університету» – Антоніну Лавринович, технічного редактора І категорії редакційно-видавничого відділу, Людмилу Старовойтову, провідного фахівця ННІІДС, Оксану Шостак, завідувача кафедри іноземних мов і прикладної лінгвістики ННГМІ, ОленуЯковицьку, техніка-наглядача господарського відділу;
Нагрудним знаком «За сумлінну працю» – Євгенію Іванченко, професора кафедри безпеки інформаційних технологій ННІІДС, Володимира Климчука, професора кафедри телекомунікаційних систем ННІАЕТ, Олену Ковтун, завідувача кафедри іноземної філології ННГМІ;
Відзнакою Національного авіаційного університету «Подяка ректора» – Юрія Багрія, водія самохідних механізмів Автоцентру НАУ, Світлану Вишновецьку, завідувача кафедри цивільного права і процесу ННЮІ, Євгенія Каплунського, слюсаря-сантехніка шостого розряду експлуатаційного відділу Студентського містечка.
Після урочистого засідання відбувся святковий концерт. Перед співробітниками, студентами тагостями університету виступили Злата Огнєвіч, Іво Бобул, Анна Добриднєва, гурт «Lumier» та хіп-хоп виконавці Ярмак та Тоф.