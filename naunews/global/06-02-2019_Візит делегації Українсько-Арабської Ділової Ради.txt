Заголовок: Візит делегації Українсько-Арабської Ділової Ради
Дата: 06/02/2019
URL: https://nau.edu.ua/ua/news/2019/2/vizit-delegatsii-ukrainsko-arabskoi-dilovoi-radi.html
==================================================

Відбулась робоча зустріч керівництва НАУ з делегацією  Українсько-Арабської Ділової Ради (УАДР).
Зі сторони Українсько-Арабської Ділової Ради в зустрічі взяли участь Шейх Імад Абу Алруб, президент Українського Центру Діалогу та Комунікацій (УЦДК), Олег Березюк, віце-президент УЦДК та  Іван Петухов, президент групи компаній «Адамант».
Під час зустрічі обговорено питання співробітництва в освітній галузі та створення навчальних центрів перепідготовки фахівців авіаційної галузі,  проведення Днів арабської культури на базі університету та зустрічей з Високоповажними Послами 22 арабських країн щодо популяризації вишу та можливостей здобуття освіти в НАУ.
Україно-арабську делегацію ознайомили з навчальною та науково-дослідною базою університету. Особливу зацікавленість у гостей викликали дослідження та розробка безпілотних літальних апаратів.
За результатами зустрічі розпочато підготовку Меморандуму про співробітництво в освітній галузі між українською та арабськими сторонами.