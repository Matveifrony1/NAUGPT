Заголовок: Представники трудового колективу НАУ не дали зірвати екс-керівникам університету засідання Комісії МОН
Дата: 13/05/2016
URL: https://nau.edu.ua/ua/news/2016/5/eks-kerivnikam-nau-ta-ix-poplichnikam-ne-vdalos-zirvati-zasidannya-komisii-mon-i-vchergove-diskredituvati-trudovij-kolektiv.html
==================================================

12 травня 2016 року відбулось перше засідання Комісії МОН України з розгляду скарг і заяв щодо Національного авіаційного університету, на якому було прийнято регламент роботи та ухвалено порядок денний на підставі наявних у МОН скарг і заяв.
Голова комісії Олег Шаров зазначив про те, що комісія не перебиратиме на себе повноваження правоохоронних і судових органів у разі розгляду ними по суті тих заяв і скарг, які одночасно знаходяться в МОН і в комісії. Рішення будуть прийматись по суті лише з тих питань (скарг і заяв), які стосуються управлінських аспектів діяльності університету.
В засіданні на підтримку НАУ та адміністрації університету взяли участь колеги і студенти з Гуманітарного інституту, ІКІТ і ІАН, інших інститутів, а також представники Наукового товариства студентів, аспірантів і докторантів, молодих вчених НАУ.
Провокативна, а подекуди аморальна поведінка деяких екс-керівників університету під час засідання не стала, як планувалось ними, чинником дестабілізації роботи комісії.
Комісія постановила підготувати та надати письмову інформацію та пояснення адміністрації НАУ до комісії в строк до 24 травня і зобов'язалася опрацювати відповідні матеріали в строк до 30 травня 2016 року.
Засідання комісії МОН