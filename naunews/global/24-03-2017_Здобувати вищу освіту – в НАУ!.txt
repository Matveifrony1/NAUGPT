Заголовок: Здобувати вищу освіту – в НАУ!
Дата: 24/03/2017
URL: https://nau.edu.ua/ua/news/2017/3/zdobuvati-vishchu-osvitu-–-v-nau.html
==================================================

23 березня 2017 року на екскурсійну програму до Національного авіаційного університету завітала група старшокласників спеціалізованої школи № 89 Печерського району м. Києва. Представники Навчально-наукового інституту неперервної освіти радо зустріли учнів, передали їм щирі слова вітання від в. о. ректора В. Ісаєнка і запропонували цікаву екскурсійну програму, що залишила учням незабутні враження від побаченого. Першими гостинно відчинили двері співробітники Музею історії університету. Вони розповіли молоді про історичні віхи розвитку вишу та його сучасні злети і досягнення. Наступним етапом екскурсії став навчальний ангар, де старшокласники змогли на власні очі побачити зразки авіаційної техніки і подивитися фрагмент практичного заняття для майбутніх фахівців-авіаторів.
Національний авіаційний університет – класичний ВНЗ, і це довели науковці та студенти Навчально-наукового юридичного інституту, продемонструвавши учням у криміналістичній лабораторії найважливіші етапи підготовки майбутніх фахівців у галузі криміналістики. Співробітники НН ІНО також розповіли учням про особливості навчально-виховного процесу, переваги навчання на підготовчому відділенні громадян України, можливість навчатися на англомовному проекті та військовій кафедрі,  а також дали вичерпні відповіді на запитання майбутніх абітурієнтів, значна частина з яких своє майбутнє хоче пов’язати саме із НАУ.