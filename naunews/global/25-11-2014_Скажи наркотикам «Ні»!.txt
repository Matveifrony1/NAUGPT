Заголовок: Скажи наркотикам «Ні»!
Дата: 25/11/2014
URL: https://nau.edu.ua/ua/news/2014/11/skazhi-narkotikam-ni.html
==================================================

18 листопада 2014 року завідувач лабораторії психології професійної діяльності Гуманітарного інституту Лілія Прудка разом зі студентами 3 курсу напряму «Соціальна робота» відвідали наркологічний центр «Реванш».
Мета заходу – інформувати студентів про сучасні методи лікування залежності від наркотичних і алкогольних продуктів та сформувати у студентів негативне ставлення до наркотиків, переконати у неприпустимості їх вживання.
Тільки в Україні понад 1 млн. людей, які вживають наркотики. Лякає те, що 95% наркоманів – це молодь у віці 15-30 років, 97% наркоманів вперше спробували наркотики у віці 12-19 років, третина всіх злочинів пов’язана з незаконним обігом наркотиків.  Наркотик не тільки знищує наркомана, але й приносить біль і страждання близьким.
У процесі роботи студенти дізналися про програму реабілітації «12 кроків» та методи лікування наркозалежних, що включають в себе:
•детоксикацію з використання максимально ефективних препаратів;
•індивідуальний комплексний підхід до пацієнтів;
•сучасні методи по відновленню організму після тривалого отруєння;
•повноцінну і ефективну програму реабілітації;
•допомогу в облаштуванні життя після проходження лікування.
Мали можливість поспілкуватися з наркозалежними та обговорити з ними причини вживання наркотичних речовин.
Студенти дійшли висновку, що залежність може призвести до втрати роботи, сім'ї і друзів, здоров'я і душевної рівноваги, принести страждання і залежній людині, і її близьким. Тобто, залежність однієї людини може зруйнувати життя багатьох людей.