Заголовок: 38-ий фестиваль «Студентська весна» оголошується відкритим!
Дата: 05/04/2016
URL: https://nau.edu.ua/ua/news/2016/4/38-ij-festival-studentska-vesna-ogoloshuetsya-vidkritim.html
==================================================

1 квітня 2016 року в Центрі культури та мистецтв Національного авіаційного університету відбулося урочисте відкриття 38-ї «Студентської весни». Тема цьогорічного фестивалю: «38 років онлайн».
Цього року на сцені встановили три екрани: на бокових подавалася візуальна анімація, а на центральному транслювався сам фестиваль.
За традицією перед початком фестивалю серед учасників розігрувалися сертифікати та призи від спонсорів.
Пролунала відбивка «Lilly Wood & The Prick and Robin Schulz - Prayer In C», а далі…
Спочатку прозвучала пісня «Паранойя» Миколи Носкова, потім на центральному екрані з’явився напис «Студвесна forever», а після цього були показані епізоди виступів команд минулих сезонів.
Після закінчення відеоролика на сцену вийшли команди-учасники «Студвесни-2016» та ведучі вечора: Дмитро Сєрков та Юрій Полюхович.
Протягом місяця виступи команд оцінюватиме журі, до складу якого ввійшли: випускник НАУ та «старик» фестивалю Артур Новак, випускник КПІ Євгеній Бульда, випусник НАУ та чемпіон «Студвесни» Роман Шутак, проректор НАУ з соціальної роботи Тетяна Калита, випускник НАУ, двічі чемпіон «Студвесни» Олександр Арутюнян, випускники НАУ Ваган Карапетян та Сергій Шинкарчук.
За традицією ведучі побажали командам «Ни пуха, ни пера» й отримимали у відповідь: «К черту».
Новинкою цьогорічного відкриття стала робота з публікою: Руслан Зарбалієв проводив короткі бесіди зі «стариками» команд, які давали настанови та поради командам своїх інститутів.
Першою на сцену вийшла команда інституту Міжнародних відносин: дівчата в чорних сукнях, тема візитки – «чорний бік «Студвесни». Команда зробила акцент на своїй дівочій складовій, розігрували діалоги у команді, покреативили з «переробленням» запрошення на цьогорічну «Студвесну» (зокрема, для дівчат, для хлопців, «блатне», сучасне, пасхальне тощо). Також дівчата вітали з днем народження М. Гоголя «по чорному», на сцені був торт та шалені танці.
Перед виступом ГМІ Руслан Зарбалієв спілкувався зі «стариком» Богданом Диким, який підтримав команду свого рідного інституту у віршованій формі. Підготувався чудовоJ
Гуманітарний інститут свій виступ відкрив зверненням «стариків» фестивалю з використанням проектору у вигляді 3D ілюзії, які побажали брати команді третій кубок поспіль. Потім учасники представили вокальний номер під супровід флейти. Тема візитки – «Повернемо людей до залу». У відеоролику команда запитувала працівників НАУ, чи відвідують вони концерти «Студвесни» і що варто робити, щоб зацікавити глядачів до відвідування виступів. Також команда змоделювала різні ситуації, використовуючи однакові репліки. А завершили візитку дуетним вокальним номером під «мінус» пісні Потапа та відповідною хореографічною постановкою. В першій частині свого конкурсного дня команда пообіцяла розповісти про І. Сікорського, а в другій – розкрити тему ролі НАУ в авіації.
Третьою на сцену вийшла команда Юридичного інституту. Слова підтримки та короткий коментар Руслану Зарбалієву дала учасниця команди ЮІ минулорічної «Студвесни», якій наприкінці виступу хлопець запропонував вийти заміж. Тож «Студвесна» єднає серця.
Юристи розпочали свій виступ з танцю. Також торкнулися теми «циганства» на фестивалі, роздумували, хто б з учасників команди міг зіграти відомих персон. Було розіграно багато мініатюр та показано відеоролик «Як збиралася команда».
Далі коментар Руслану Зарбалієву давав Руслан Бреус, старик команди ІЕБ.
Команда інституту Екологічної безпеки зробила акцент на темі «Поле чудес» та показала багато мініатюр.
Наступними сцену «захопив» інститут Аеронавігації. Традиційно розпочали з танцю. Також команда підготувала пісню «Спасибо» та розігрувала ситуації в команді.
Виступ інституту Комп’ютерно-інформційних технологій розпочався з відеоролика Андрія Матірко зі США, який проводив аналогію між американськими та НАУвськими «брендами». Крім того, команда підготувала відео листування суддів та важливих осіб НАУ в соцмережі «Вконтакте» про фестиваль, вибори, сам університет, поліцію.
Дівчата в чорних сукнях (команда інституту Економіки і менеджменту) відкрили візитку вокальним номером: власний текст під «мінус» пісні Світлани Лободи «К черту любовь». Також команда потішила масовою хореографічною постановкою та відеороликом про номери, які ІЕМ готує на основний концерт.
А от команда інституту Аеропортів цього року виступає разом з командою Кафедри військової підготовки. І свою візитку вони відкрили динамічним танцем. Також торкнулися теми відміни «циганства» в цьогорічному фестивалі, адже один з центральних персонажів – Едгар, рідним інститутом є ІМВ, став учасником саме команди ІАП. Також розіграли ситуації між членами команд ІАП та КВП, а завершили виступ спільним танцем.
Команда Аерокосмічного інституту почала свій виступ з конфлікту: учасники не хотіли виступати разом з відомою учасницею Танею. Але як виявляється, вона дуже змінилася, оскільки в нею з’явився коханий. Та все закінчилась невдачею: пара розійшлася, хлопець не витримав тиску дівчини. Але Таня зробила  втішний висновок: «Він не Кулик, а я не вуса, він не Порошенко, а я не фонтан…» Завершила виступ команда реп-виконанням і танцювальним супроводом.
Останньою на сцену вийшла команда інституту Інформаційно-діагностичних систем. «Старик» Максим Іваницький у короткому коментарі Руслану Зарбалієву побажав команді удачі.