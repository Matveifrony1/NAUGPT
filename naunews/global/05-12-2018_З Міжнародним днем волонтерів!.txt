Заголовок: З Міжнародним днем волонтерів!
Дата: 05/12/2018
URL: https://nau.edu.ua/ua/news/1/12/z-mizhnarodnim-dnem-volonteriv.html
==================================================

Сьогодні у всіх куточках планети відзначається Міжнародний день волонтерів.
Волонтери – дивовижні люди, які мають щирі душі, великі серця і невичерпну енергію. Вони завжди на передньому краї боротьби за Добро – на фронті, у лікарняних палатах, у дитячих будинках, у притулках для тварин, – скрізь, де потрібна їхня допомога. Не чекаючи нічого взамін, волонтери роблять все, щоб світ став кращим.
Саме волонтери у перші  ж хвилини стали поруч із захисниками Майдану, саме вони, не шкодуючи ні часу, ні сил вже п’ятий рік стоять за спинами наших воїнів, що зі зброєю у руках відстоюють наше право на мир і спокій у незалежній і сильній державі.
Тож бажаю всім, причетним до волонтерських справ, здоров’я, наснаги, витривалості і Божого благословення. Хай ваші справи повертаються до вас сторицею.
Щиро,
Володимир Ісаєнко