Заголовок: Кафедра військової підготовки скоро матиме нові аудиторії
Дата: 07/03/2018
URL: https://nau.edu.ua/ua/news/1/2/kafedra-viyskovoi-pidgotovki-skoro-matime-novi-auditorii.html
==================================================

На кафедрі військової підготовки НАУ наближається до завершення ремонт навчальних аудиторій для підготовки фахівців з цивільної безпеки.
2017 року в Національному авіаційному університеті розпочато підготовку фахівців за спеціальністю – цивільна безпека (спеціалізація – організація пожежної безпеки). Для більш якісної організації навчального процесу керівництво університету прийняло рішення обладнати спеціальні навчальні аудиторії для студентів цієї спеціалізації.
-         Ремонтні роботи завершуються, залишається вмеблювати приміщення, встановити спеціальне обладнання для підготовки фахівців, стенди з наочну інформацією, - розповідає начальник кафедри військової підготовки НАУ полковник Олександр Водчиць. - Також планується збудувати спеціально смугу перешкод для тренування та підготовки фахівців з пожежної безпеки.
Слід зазначити, що облаштування нових приміщень відбувається в рамках розбудови матеріально-технічної бази майбутнього факультету військової підготовки НАУ.
Ремонтні роботи, які перетворять старі лабораторії Інституту післядипломної освіти на сучасні класи, виконуються за рахунок коштів, виділених зі спецфонду НАУ.