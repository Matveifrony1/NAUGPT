Заголовок: Співпраця між співробітниками з НАУ і з університетів Перу
Дата: 28/04/2017
URL: https://nau.edu.ua/ua/news/2017/4/spivpratsya-mizh-spivrobitnikami-z-nau-i-z-universitetiv-peru.html
==================================================

На запрошення, отримане від директора Дослідного інституту відновлювальної енергії і ефективної енергетики при Національному університеті Сан Агустін, Арекіпа, Перу, Dr. Edgar Cáceres Cabana з 23.03.2017р, відбулось відрядження до Перу доцента кафедри біотехнології Валерія Івановича Карпенка.
Метою відрядження було налагодження дружніх зв’язків та співпраці з університетами, Міністерством освіти Перу в галузі біотехнології, відновлювальної енергетики та освіти.
У комітеті при Міністерстві освіти, CONCYTEC відділ «Розвитку інноваційних технологій» представник НАУ познайомився з видавничою діяльністю наукових журналів Перу, що входять до списку Скопус, взяв участь в обговоренні шляхів та можливостей співпраці університетів Перу з українським науково-технічним журналом НАУ «Proceedings of the National Aviation University». Також сторони обговорили актуальність організації та підготовки фахівців з професійно-технічною освітою для отримання відновлювальних джерел енергії і ефективної енергетики.
Під час відрядження були проведені біологічні, екологічні обстеження гірської місцевості біля міста Уануко тачастини території джунглів біля поблизу Арекіпа. У межах експедиції було визначено різноманіття видів рослин, їх продуктивність накопичення рослинної біомаси на цих територіях. Також був проведений екологічний та енергетичний аудит річок та деяких виробничих об’єктів. Отримані в результаті попередні наукові дані вказують на перспективність розвитку в Перу отримання біомаси, проведення утилізації органічних відходів для отримання відновлювальних, екологічно чистих різноманітних видів палива. У подальшому наукові результати будуть додатково проаналізовані і представлені для апробації на міжнародних наукових конференціях, у тому числі на  міжнародній конференції «Енергія від біомаси і органічних відходів» яка відбудеться в Арекіпі 21-23 червня 2017р. Відповідно до домовленостей заплановано продовжити спільні науково-дослідні роботи з питань біоенергетики та отримання відновлювальних джерел енергії як в Україні так і в Перу.
Під час відрядження до Перу проведені науково-тематичні зустрічі з керівництвом, співробітниками та студентами університетів UNIVERSIDAD NACIONAL HERMILIO VALDIZAN,  UNIVERSIDAD NACIONAL AGRARIE DE LA SELVA COMEDOR UNIVERSITARIO, UNIVERSIDAD NACIONAL DE SAN AUGUSTIN DE PERU за темами «Відновлювальна енергія і ефективна енергетика», «Проблеми очистки комунальних стічних вод з отриманням відновлювальної енергії в місті Арекіпа, Перу». Крім того, відбулися виступи за темами «Україна як велика країна на Європейському континенті», презентація – «Освіта в НАУ це сучасна і майбутня освіта», представлено науково-технічний проект «Модернізація очищення стічних вод в районі Чільпіно, м. Арекiпа,Перу»,
Під час зустрічі з проректором з наукової діяльності, ректором Національного університету Сан Аугустін була підписана Угода про співпрацю між нашими університетами та були узгоджені питання розповсюдження науково-технічного журналу «Proceedings of the National Aviation University» в Перу. Базовим університетом розповсюдження українського журналу НАУ в Перу буде Національний університет Сан Аугустін в місті Арекіпа, Перу.
Співробітник цього університету, Dr. Edgar Cáceres Cabanaпередав нам сучасні прилади, матеріали та комп’ютерні програми для їх налагодження, вдосконалення для використання в подальшій науковій роботі та навчальному процесі в НАУ.
Під час наступної поїздки має відбутися налагодження розповсюдження журналу «Proceedings of the National Aviation University» у Перу та залучення фахівців з Перу до подання наукових публікацій в наш журнал, для отримання нашому журналу індексу у відповідності вимогам Скопус.