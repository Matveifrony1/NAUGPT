Заголовок: Викладач Факультету міжнародних відносин став лауреатом міжнародного літературного конкурсу
Дата: 12/11/2024
URL: https://nau.edu.ua/ua/news/2024/11/vikladach-fakultetu-mizhnarodnih-vidnosin-stav-laureatom-mizhnarodnogo-literaturnogo-konkursu.html
==================================================

Викладач кафедри іноземних мов та перекладу ФМВ
Євгеній Мельник
став лауреатом міжнародного літературного конкурсу Книжкового містечка Фонтенуа-ля-Жут (Франція).
На цьогорічний конкурс «Un mot m’a raconté» («Слово мені розповіло»)
Євгеній Мельник представив вірш «L’Escalade de l’Escargot» (
«Сходження Равлика»), який в алегоричній формі розповідає про роль бажання, волі та докладених зусиль у досягненні мрії та присвячується Олімпійським Іграм 2024 року в Парижі.
Літературний конкурс Книжкового містечка Фонтенуа-ля-Жут організовується щорічно асоціацією «Les Amis du Livre» («Друзі Книги») в партнерстві з Регіональною радою Великого Сходу (Франція).
За результатами конкурсу
видається збірка текстів лауреатів, до якої увійде вірш Євгена Мельника.
Сьогодні у світі існує близько сотні Книжкових містечок, 20 з яких знаходяться в Європі (6 – у Франції). Перетворення селища Фонтенуа-ля-Жут у Книжкове містечко було політичним проєктом, мета якого полягала у культурно-економічному розвитку регіону Великий Схід, популяризації читання, сприянні друкарській справі та книготоргівлі, посиленні туристичної привабливості департаментів Лотарингії та Ельзасу, збереженні культурного спадку Франції.