Заголовок: Ректор Національного авіаційного університету Максим Луцький разом з почесними гостями відвідали виставку на території Державного музею авіації України імені О.К. Антонова
Дата: 28/05/2021
URL: https://nau.edu.ua/ua/news/2021/5/rektor-natsionalnogo-aviatsiynogo-universitetu-maksim-lutskiy-razom-z-pochesnimi-gostyami-vidvidali-vistavku-na-teritorii-derzhavnogo-muzeyu-aviatsii-ukraini-imeni-ok-antonova.html
==================================================

Голова Солом'янської районної в місті Києві державної адміністрації Ірина Чечотка, перший заступник голови Солом'янської районної в місті Києві державної адміністрації Олександр Смик, заступниця голови Солом'янської районної в місті Києві державної адміністрації Олена Горпинченко, заступник голови Солом'янської районної в місті Києві державної адміністрації Євген Малий разом з ректором Національного авіаційного університету Максимом Луцьким на території Державного музею авіації України імені О.К. Антонова оглянули авіаційну експозицію, яка налічує більше ніж 80 літаків і вертольотів, піднялися на борт літака ТУ-134А-3, побували в серці літака – кабіні пілота.
Пізніше присутні відвідали фестиваль ретротехніки «OldCarLand 2021». Один з експонатів, а саме автомобіль - ВАЗ-2101 для участі у фестивалі надав ректор НАУ Максим Луцький.
Гості спілкувалися з іншими відвідувачами та, поміж іншого, обговорили перспективи розвитку музею авіації.
Від сьогодні і до 30 травня включно завітати на фестиваль має можливість кожен бажаючий.