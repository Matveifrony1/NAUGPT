Заголовок: OPEN DAY на Факультеті права та міжнародних відносин КАІ
Дата: 02/05/2025
URL: https://nau.edu.ua/ua/news/2025/5/23939.html
==================================================

23 квітня 2025 року
на Факультеті права та міжнародних відносин відбувся
OPEN Day
для вступників, які цікавляться спеціальностями «Міжнародні відносини», «Міжнародні економічні відносини», «Міжнародне право», «Туризм та рекреація».
Захід розпочався із зустрічі школярів з випускницею факультету
Вікторією Кузьменко
, яка розповіла про роль міжнародних стратегічних комунікацій в міжнародних відносинах та поділилася власним кар’єрним досвідом.
Програма Дня відкритих дверей
включала ряд заходів:
майстер-клас
«Мистецтво дипломатії та дипломатичних переговорів
», який провів кандидат політичних наук, доцент кафедри міжнародних відносин та стратегічних студій
Артем Сапсай
;
майстер-клас
«Поринемо в світ японської культури»
, проведений кандидаткою філологічних наук, доценткою кафедри іноземних мов та перекладу
Дарією Ржевською.
Вона разом зі студентами продемонструвала можливості вивчення японської мови та провела майстер-клас з орігамі і японської каліграфії. Абітурієнти також дізналися про
програми академічної мобільності
, зокрема співпрацю з університетом Тойо, що дозволяє студентам навчатися в Японії протягом семестру;
модельоване судове засідання
«Justice Quest: поринь у світ міжнародного права»
, яке відбулося за участю представників юридичної фірми «Asters» та старшого викладача кафедри міжнародного та європейського права
Гліба Бялого;
міжнародний нетворкінг та
Q&A сесія «Кар’єрні перспективи в галузі міжнародних економічних відносин»
, проведені кандидатками економічних наук, доцентками кафедри міжнародних економічних відносин, бізнесу і туризму
Зоєю Пічкуровою і Аліною Прокоп’євою;
туристичний HUB,
організований доктором географічних наук, професором
Віктором Вишневським.
Учасники заходу
мали можливість також взяти участь у
розіграшах, вікторинах та отримати пам’ятні подарунки від факультету.
Екскурсійна частина включала відвідування навчального ангара, де абітурієнти ознайомилися з історією авіації, відомими авіаконструкторами та літальними апаратами, що зберігаються в університеті.
Захід був насичений цікавою інформацією та натхненною атмосферою, що дозволило майбутнім студентам ознайомитися з провідними міжнародними освітніми програмами.
Дякуємо всім, хто долучився до OPEN DAYта сподіваємося на нові зустрічі!