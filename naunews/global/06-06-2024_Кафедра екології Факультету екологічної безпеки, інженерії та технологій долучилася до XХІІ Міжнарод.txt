Заголовок: Кафедра екології Факультету екологічної безпеки, інженерії та технологій долучилася до XХІІ Міжнародної спеціалізованої виставки «Технології захисту/ПожТех»
Дата: 06/06/2024
URL: https://nau.edu.ua/ua/news/2024/6/kafedra-ekologii-fakultetu-ekologichnoi-bezpeki-inzhenerii-ta-tehnologiy-doluchilasya-do-xhii-mizhnarodnoi-spetsializovanoi-vistavki-tehnologii-zahistu/pozhteh.html
==================================================

Міжнародна спеціалізована виставка «Технології захисту/ПожТех» за 21 рік існування
набула статусу провідного галузевого виставкового проєкту України
у сфері пожежної та промислової безпеки, рятувальної справи, цивільного захисту та охорони праці. Цього року до програми виставки було додано нову складову –
конкурс наукових робіт молодих учених та аспірантів на тему: «Актуальні проблеми та інноваційні технології у сфері цивільного захисту та екологічної безпеки для повоєнного відновлення України».
Співорганізатором конкурсу виступила кафедра екології, яка забезпечила наукове рецензування робіт.
Участь у конкурсі взяли 29 науковців,
які представили роботи, присвячені захисту ґрунтового середовища, відновленню порушених екосистем, розробці заходів пожежогасіння, захисту від наслідків техногенних аварій, екологічно безпечній відбудові інфраструктури з урахуванням адаптації до кліматичних змін тощо.
Дипломами було відзначено 8 робіт,
які мають найвищу практичну цінність.
Серед переможців
— представники Сумського державного університету, Національного університету водного господарства та природокористування, Національного аерокосмічного університету ім. М.Є. Жуковського «Харківський авіаційний інститут», Національного університету цивільного захисту України та Національного авіаційного університету.
Офіційне урочисте вручення дипломів відбулось в останній день виставки, 30 червня
2024 року, на стенді Національного авіаційного університету за участі організаторів виставки, завідувачки кафедри екології, д.т.н., проф.
Тамари Дудар
та переможців конкурсу.
Дипломанти конкурсу та науковий комітет щиро сподіваються, що представлені розробки
зроблять вагомий внесок у підвищення екологічної та техногенної безпеки держави
на шляху до її відбудови та сталого розвитку.