Заголовок: Вітаємо команду Національного авіаційного університету з перемогою на Cybersecurity Innovations Hackathon 2024
Дата: 13/08/2024
URL: https://nau.edu.ua/ua/news/2024/8/vitaemo-komandu-natsionalnogo-aviatsiynogo-universitetu-z-peremogoyu-na-cybersecurity-innovations-hackathon-2024.html
==================================================

З 1 по 10 серпня
в Україні проходив хакатон з кібербезпеки
«Cybersecurity Innovation Hackathon»
, який об’єднав провідних фахівців для представлення інноваційних рішень у сфері кібербезпеки.
Захід організували
DEV Challenge, USAID та Unit.City за підтримки Міністерства цифрової трансформації України, Українського Фонду Стартапів, Diia City Union та ГО «Наукова асоціація кібербезпеки України». Учасники працювали над проєктами в
трьох напрямках
: Advanced Cyber Track, ICS Solutions Track та Secret Challenge.
Наш університет представляла команда
CyberForce у складі Алли Пінчук, Ігоря Закутинського та Богдана Чумаченка
(Факультет аеронавігації, електроніки та телекомунікацій, кафедра ТКРС). CyberForce обрали напрямок ICS Solutions Track, зосередившись на розробці інноваційних рішень для захисту критичної інфраструктури. Команда створила модель захищеної мережі 5G з використанням алгоритмів ШІ для моніторингу стану критичної інфраструктури України.
Проєкт спрямований
на забезпечення надійного та безпечного функціонування телекомунікаційної мережі 5G для обслуговування об’єктів критичної інфраструктури України, забезпечуючи безперервний моніторинг та швидке реагування на інциденти.
Наші переможці отримають менторську підтримку
від Проєкту USAID «Кібербезпека критично важливої інфраструктури України» для подальшої реалізації та розвитку інноваційних рішень. А також резидентство на пів року в першому інноваційному парку UNIT.City.
Щиро вітаємо наших молодих науковців
з успіхом та бажаємо подальших досягнень і нових перемог!