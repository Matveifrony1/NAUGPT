Заголовок: Профорієнтаційна зустріч на кафедрі авіоніки та систем управління ФАЕТ КАІ
Дата: 14/04/2025
URL: https://nau.edu.ua/ua/news/2025/4/proforientatsiyna-zustrich-na-kafedri-avioniki-ta-sistem-upravlinnya-faet-kai.html
==================================================

10 квітня 2025 року
в Державному університеті «Київський авіаційний інститут» відбулась чергова подія в межах серії профорієнтаційних зустрічей для майбутніх абітурієнтів.
До КАІ завітали вихованці Авіаційно-космічного центру Київського палацу дітей та юнацтва разом зі своїми наставниками. Візит відбувся в рамках
реалізації підписаного Меморандуму
про партнерство та співпрацю між КАІ і КПДЮ.
Організаторами заходу виступили Навчально-науковий інститут розвитку освіти (директорка —
Галина Лазарєва
, заслужена працівниця освіти України) спільно з Факультетом аеронавігації, електроніки та телекомунікацій (декан —
Роман Одарченко
).
Захід проходив за підтримки та сприяння докторки технічних наук, професорки
Олени Тачиніної,
завідувачки кафедри авіоніки та систем управління. Гостей приймали у навчально-науковій лабораторії електроніки компанії Ajax Systems на ФАЕТ.
Серед гостей були присутні:
Олександр Шапка
— завідувач Авіаційно-космічного центру Київського палацу дітей та юнацтва;
Анатолій Видолоб
— керівник гуртка «Ракетомоделювання» КПДЮ, випускник університету;
Ольга Кулігіна
— керівниця гуртка «Юні парашутисти» КПДЮ, майстер спорту, суддя змагань з парашутного спорту;
Марія Базаєва
— керівниця гуртка «Юні оператори БПЛА».
Також у заході взяли участь вихованці Авіаційно-космічного центру та студенти-практиканти, які проходять навчальну практику в центрі.
Під час зустрічі гуртківці отримали
можливість ознайомитися з сучасною навчально-науковою лабораторією,
оснащеною всім необхідним обладнанням для реалізації інноваційних ідей:
комп’ютерною технікою останнього покоління;
мікроконтролерами різних типів;
різноманітною елементною базою;
передовими оптичними приладами;
3D-принтерами та іншим сучасним обладнанням.
Гості дізналися про
спеціальності кафедри АСУ, які пов’язані з електронікою, телекомунікаціями, авіонікою та інтернетом речей (IoT). Особливу увагу було приділено перспективам працевлаштування випускників у провідних українських та міжнародних компаніях.
Унікальністю зустрічі стало
практичне заняття, яке провели досвідчені викладачі кафедри:
Тетяна Соломаха
— старша викладачка кафедри авіоніки та систем управління;
Юрій Безкоровайний
— кандидат технічних наук, доцент.
Під час практичної частини
учасники змогли власноруч попрацювати з обладнанням
, що викликало неабиякий інтерес у молоді та дозволило їм краще зрозуміти специфіку майбутньої професії.
Завдяки таким спільним проєктам ми повертаємо привабливість інженерним спеціальностям. Подібні заходи планується проводити регулярно, залучаючи якомога більше зацікавленої молоді до світу авіаційних технологій. Кафедра авіоніки та систем управління ФАЕТ КАІ відкрита для співпраці з освітніми закладами різних рівнів та запрошує всіх охочих долучатися до майбутніх профорієнтаційних заходів.