Заголовок: Українська мова – це модно!
Дата: 17/11/2016
URL: https://nau.edu.ua/ua/news/2016/11/ukrainska-mova-tse-modno.html
==================================================

9 листопада 2016 року на площі Центру культури та мистецтв Національного авіаційного університету відбулося святкування Дня української писемності та мови за участі студентів першого курсу спеціалізації «Практична психологія» Навчально-наукового Гуманітарного інституту та другого курсу спеціалізації «Журналістика» Навчально-наукового Інституту міжнародних відносин.
Студенти читали відомі твори видатних українських письменників; співали сучасних українських пісень; грали на бандурі, створили чудовий танцювальний флешмоб; проводили тематичні конкурси.
Площа була заповнена студентами та викладачами університету, які залюбки брали участь у заході, особливо, коли ведучі запропонували заспівати разом геніальний твір видатного українського композитора В. Івасюка «Червона рута».
Не заважаючи на погоду, атмосфера дійства була тепла і щира, оскільки мета заходу – довести всім, яка чудова і багатогранна наша українська мова, за неї треба боротися і популяризувати, бо мова – то душа народу.
Подібні заходи є надзвичайно важливими: вони не лише сприяють розвиткові творчих здібностей, але й згуртовують студентів різних спеціальностей університету, доводячи, що НАУ – одна сім’я.
Відео заходу можна переглянути за посиланням https://www.youtube.com/watch?v=xf4r5fpMNqs