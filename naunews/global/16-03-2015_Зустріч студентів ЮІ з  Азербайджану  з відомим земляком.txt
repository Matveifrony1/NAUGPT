Заголовок: Зустріч студентів ЮІ з  Азербайджану  з відомим земляком
Дата: 16/03/2015
URL: https://nau.edu.ua/ua/news/2015/3/zustrich-studentiv-yui-z-azerbajdzhanu-z-vidomim-zemlyakom.html
==================================================

12 березня 2015 року відбулася зустріч студентів-азербайджанців Юридичного інституту з д. ю. н., професором, завідувачем кафедри Національної Академії Авіації Республіки Азербайджан Кулієвим Ібрагімом Орудж огли, який давно сприяє розвитку  наукових  та освітніх зв’язків між вищими навчальними закладами  України та Азербайджану.
У зустрічі також узяв участь  д.ю.н., професор кафедри міжнародного права НАУ Аріф Гулієв.
Під час бесіди була підтримана думка, що  система  правової освіти іноземних студентів  в НАУ максимально спрямована на їхні фахові потреби, необхідність формування професійної ерудиції, комунікативної компетенції, що в майбутньому забезпечить  їм високий рівень фаховості в будь-якій сфері діяльності, зокрема юриспруденції. Студенти  розповіли гостям Інституту про свої проблеми та відзначили, що для них здійснюється широка  позааудиторна робота з правового навчання і виховання, до якої залучаються вчені, представники правозахисних організацій, працівники правоохоронних органів,  інші  фахівці  в галузі права.
Учасники зробили висновки, що форми і методи навчальних занять в Юридичному інституті дозволяють  іноземцю швидше адаптуватися до україномовного середовища і отримати необхідні знання, які підготують їх до конкурентоздатного середовища на міжнародному ринку праці.