Заголовок: Методика виховної роботи наставника студентської групи
Дата: 14/12/2015
URL: https://nau.edu.ua/ua/news/2015/12/metodika-vixovnoi-roboti-nastavnika-studentskoi-grupi.html
==================================================

9 грудня 2015 року в Навчально-науковому Юридичному інституті відбувся методичний семінар для наставників академічних груп на тему «Методика виховної роботи наставника студентської групи».
Мета заходу - надання методичної допомоги наставникам груп у плануванні та організації виховної роботи.
У роботі взяли участь директор НН ЮІ І. Сопілко, начальник відділу гуманітарного розвитку та соціальних комунікацій НАУ О. Калініченко, психолог відділу гуманітарного розвитку НАУ Г. Леньо, відповідальна особа по роботі зі студентами Н. Троцюк, старший наставник О. Макеєва, наставники груп.
Обговорювалися питання організації та здійснення виховної роботи наставника академічної групи зі студентами, аналізувалися чинники, що сприяють соціалізації студентів, а також були окреслені проблеми морального та естетичного виховання молоді. Були проведені психологічні тести, які розкрили особистісні якості наставників.
За підсумками семінару були накреслені шляхи удосконалення виховної роботи наставників академічних груп Навчально-наукового Юридичного інституту.