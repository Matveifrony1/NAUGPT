Заголовок: В НАУ пройшла міжнародна конференція «Актуальні проблеми вищої професійної освіти»
Дата: 01/05/2023
URL: https://nau.edu.ua/ua/news/2023/5/v-nau-proyshla-mizhnarodna-konferentsiya-aktualni-problemi-vishchoi-profesiynoi-osviti.html
==================================================

27 квітня 2023 року на Факультеті лінгвістики та соціальних комунікацій у межах V Міжнародного симпозіуму «Соціокультурний дискурс глобалізованого світу: наука, освіта, комунікація», а також з нагоди святкування 90-річчя НАУ відбулася ХІ Міжнародна науково-практична конференція «Актуальні проблеми вищої професійної освіти», зорганізована кафедрою педагогіки та психології професійної освіти ФЛСК.
Головою оргкомітету конференції виступила завідувач кафедри педагогіки та психології професійної освіти, доктор педагогічних наук, професор Ельвіра Лузік; модератором – доцент кафедри педагогіки та психології професійної освіти, доктор філософії (PhD) з психології Любомира Тягур.
Конференція відбулася в офлайн-онлайн форматі. Офлайн формат відбувся у залі вченої ради Національного авіаційного університету. Учасників конференції привітали: проректор з міжнародного співробітництва і освіти, доктор педагогічних наук, професор Ірина Зарубінська; декан ФЛСК, кандидат педагогічних наук, професор Наталія Ладогубець; завідувач кафедри педагогіки та психології професійної освіти, педагогічних наук, професор Ельвіра Лузік; доктор педагогічних наук. професор Глухівського НПУ імені Олександра Довженка Василь Ковальчук; доктор наук, професор Технічний університет, м. Варна, Болгарія Світлана Герганова-Савова.
Співорганізаторами міжнародної конференції виступили:
Міністерство освіти і науки України; Глухівський національний педагогічний університет імені Олександра Довженка, м. Глухів; Український державний університет імені Михайла Драгоманова, м. Київ; Університет ім. Яноша Шейе, м. Комарно, Словаччина; Печський університет, Факультет педагогічної освіти, м. Пейч, Угорщина; Жешувський університет, м. Жешув, Польща; Загребський університет, Хорватія; Університет у Кінгстоні-на-Темзі, Великобританія Мультикультурний дослідницький центр Університету Хучжоу, Китай; Національний університет штату Сан-Мартіна, Аргентина; Федеральний університет Ріо-де-Жанейро, Бразилія; Благодійний реабілітаційний центр допомоги дітям та сім’ї KinderVelt (Ізраїль); ДЗВО «Університет менеджменту освіти» НАПН України, м. Київ; Інститут психології імені Г.С. Костюка НАПН України; Закарпатський угорський інститут імені Ференца Ракоці ІІ, м. Берегове; Мелітопольський державний педагогічний університет імені Богдана Хмельницького, м.Запоріжжя; Національний університет оборони України імені Івана Черняховського, м.Київ; Чернівецький національний університет імені Юрія Федьковича, м. Чернівці; Хмельницький національний університет, м. Хмельницький.
На пленарному засіданні конференції було представлено доповіді науковців як українських, так і закордонних закладів вищої освіти. У межах конференції відбулося обговорення найактуальніших проблем вітчизняної і закордонної вищої освіти, обмін досвідом, вироблення колективної стратегії вдосконалення вищої освіти в умовах воєнного стану. Тематика доповідей зосередилася навколо проблем забезпечення якості вищої освіти в умовах війни; проблеми міжетнічних і міжкультурних відносин; особистісних ресурсів збереження психічного здоров’я населення України; психологічної реабілітації постраждалого мирного населення та військовослужбовців; застосуванні хмарних технологій в умовах онлайн навчання.
Колектив кафедри педагогіки та психології професійної освіти щиро дякує співорганізаторам та учасникам міжнародної конференції. Ми міцно тримаємо освітній фронт!
Дякуємо нашим захисникам, за те, що маємо можливість жити і професійно зростати! Слава Україні!