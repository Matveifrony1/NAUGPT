Заголовок: Шляхи удосконалення кримінального законодавства України
Дата: 25/12/2015
URL: https://nau.edu.ua/ua/news/2015/12/shlyaxi-udoskonalennya-kriminalnogo-zakonodavstva-ukraini.html
==================================================

25 грудня 2015 року кафедра кримінального права і процесу Навчально-наукового Юридичного інституту провела круглий стіл із залученням старшокласників школи № 54 м. Києва на тему: «Шляхи удосконалення кримінального законодавства України (14 років чинності КК України)».
У роботі взяли учать відомі науковці та практикуючі юристи: Б. Леонов - провідний науковий співробітник Українського науково-дослідного інституту спеціальної техніки та судових експертиз, д.ю.н., старший науковий співробітник; Н. Ярмиш - професор Національної академії прокуратури України, д.ю.н., професор; М. Марчук - провідний науковий співробітник Міжвідомчого науково-дослідного центру з проблем боротьби з організованою злочинністю при Раді національної безпеки і оборони України, к.ю.н.; М. Колос - к.ю.н., доцент, екс-суддя Конституційного Суду України, заслужений юрист України; О. Кришевич - професор кафедри кримінального права НАВС України, к.ю.н., доцент; викладачі та студенти Навчально-наукового Юридичного інституту.
У ході обговорення піднімалися питання, які турбують усіх свідомих українців: боротьба з корупцією, боротьба з тероризмом, гармонізація вітчизняного кримінального законодавства із європейськими нормами та стандартами тощо. За участю студентів-магістрів академічної групи ПР-502М обговорено проблемні питання удосконалення кримінального законодавства.
Присутні на засіданні круглого столу старшокласники змогли не тільки відчути себе студентами Навчально-наукового Юридичного інституту, а й узяти участь в обговоренні актуальних питань, які розглядалися на ньому.