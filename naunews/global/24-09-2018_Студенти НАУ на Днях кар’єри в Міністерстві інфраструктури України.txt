Заголовок: Студенти НАУ на Днях кар’єри в Міністерстві інфраструктури України
Дата: 24/09/2018
URL: https://nau.edu.ua/ua/news/1/9/studenti-nau-na-dnyah-kar’eri-v-ministerstvi-infrastrukturi-ukraini.html
==================================================

20 вересня 2018 року студенти Національного авіаційного університету разом із представниками відділу по роботі зі студентами, викладачами університету, взяли участь у Днях кар’єри, які відбулись у Міністерстві інфраструктури України.
У вітальному слові Міністр інфраструктури Володимир Омелян зазначив, що Міністерство інфраструктури є одним із 10 перших міністерств, де проходить реструктуризація. Міністр наголосив, що в 2016 році за підтримки ЄС Уряд України почав масштабну реформу державного управління, яка покликана залучити до державної служби найкращих фахівців. Державне управління має працювати в інтересах громадян і бізнесу, надавати якісні послуги та забезпечувати розвиток країни.
Присутні мали можливість дізнатися про умови конкурсу за якими здійснюється відбір фахівців на державну службу, а також заробітні плати державних службовців, про самореалізацію та кар’єрний ріст.
Зустріч завершилася у формі прямого діалогу, де студенти Національного авіаційного університету активно задавали питання, на які отримали вичерпні відповіді.