Заголовок: Зробити правильний вибір
Дата: 12/11/2014
URL: https://nau.edu.ua/ua/news/2014/11/zrobiti-pravilnij-vibir.html
==================================================

7 листопада 2014 року старший викладач кафедри іноземних мов та прикладної лінгвістики Гуманітарного інституту Галина Білоконь провела профорієнтаційну зустріч зі старшокласниками попільнянської загальноосвітньої школи № 2. Мета зустрічі - допомогти майбутнім випускникам у виборі навчального закладу, який би надав найкращу професійну підготовку та забезпечив комфортне та незабутнє студентське життя. Галина Михайлівна розповіла підліткам як  університет допомагає першокурсникам адаптуватися до студентського життя. Чуйні працівники дирекцій завжди готові виручити у скрутній ситуації, куратори груп турбуються про своїх студентів, у гуртожитках панує атмосфера доброзичливості. Студентські гуртки, клуби та спортивні секції допоможуть розкрити таланти та весело провести дозвілля. Старшокласники та керівництво школи радо прийняли пропозицію Галини Білоконь відвідати НАУ - один з кращих ВНЗ країни.