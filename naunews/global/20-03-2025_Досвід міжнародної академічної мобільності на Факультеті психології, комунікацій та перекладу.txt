Заголовок: Досвід міжнародної академічної мобільності на Факультеті психології, комунікацій та перекладу
Дата: 20/03/2025
URL: https://nau.edu.ua/ua/news/2025/3/dosvid-mizhnarodnoi-akademichnoi-mobilnosti-na-fakulteti-psihologii-komunikatsiy-ta-perekladu.html
==================================================

14 березня
на Факультеті психології, комунікацій та перекладу відбувся важливий захід, під час якого здобувачі вищої освіти спеціальності «Філологія»
Анастасія Голуб, Олена Бровчук і Аліна Аксюк
розповіли про
досвід академічної мобільності,
про перелік необхідних документів, етапи їх підготовки, труднощі та способи адаптації в іншомовному багатокультурному академічному середовищі, різноманітні культурні та інші позанавчальні заходи, що урізноманітнювали, збагачували, наповнювали закордонне студентське академічне життя наших дівчат, які
навчалися протягом осіннього семестру в університетах Швеції
(м. Євле) та Португалії (м. Абрантеш). Студентки з величезним ентузіазмом і захопленням ділилися своїми враженнями, світлинами про пережите і відчуте.
В.о. декана
Наталія Мельник наголосила на важливості міжнародної академічної мобільності
як студентів, так і викладачів, оскільки це сприяє набуттю нового досвіду, який може бути корисним як для особистісного розвитку, так і для розвитку українського освітнього середовища шляхом використання сучасних методик, підходів та практик, актуальних у європейському освітньому просторі; анонсувала нові перспективи міжнародної мобільності для студентів та викладачів.
Відповідальна за міжнародну діяльність на факультеті
Ольга Линтвар поділилася також і своїм досвідом міжнародного стажування
у Резекненській технологічній академії (м. Резекне, Латвія) в рамках Summer School-2024, підкреслила важливість культурно-просвітницьких подорожей, програми яких побудовані таким чином, щоб знайомитися з культурою, традиціями країни-господаря, а учасниками таких програм є представники з різних країн, професійних спільнот та віку. Таке спілкування сприяє взаємному збагаченню, міжкультурній взаємодії та набуттю неоціненного досвіду, який обов’язково стане у пригоді усім учасникам мобільності.
Загалом зустріч пройшла у невимушеній, теплій і щирій атмосфері. Присутні ставили питання і отримували на них вичерпні відповіді.
З актуальними можливостями
міжнародної академічної мобільності можна ознайомитися
за посиланням.