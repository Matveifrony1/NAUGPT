Заголовок: Аспіранти ФЕБА НАУ представили комісії результати своїх дисертаційних досліджень
Дата: 22/11/2022
URL: https://nau.edu.ua/ua/news/2022/11/aspiranti-feba-nau-predstavili-komisii-rezultati-svoih-disertatsiynih-doslidzhen.html
==================================================

15 листопада 2022 року на факультеті економіки та бізнес-адміністрування (ФЕБА) відбувся попередній захист здобувачів вищої освіти за третім, освітньо-науковим рівнем (PhD) на здобуття наукового ступеня «доктора філософії».
Вперше наукові здобутки були представлені за акредитованою освітньо-науковою програмою «Маркетинг», здобувачами Астаховим Кирилом Володимировичем та Зацариніним Сергієм Анатолійовичем.
Науковим керівником обох здобувачів є декан ФЕБА, професор кафедри маркетингу, доктор економічних наук професор Сергій Смерічевський.
Кирил Астахов презентував результати дисертаційного дослідження на тему «Формування конкурентної стратегії аеропорту».
Сергій Зацаринін досліджував та представив наукові здобутки за темою «Маркетингова стратегія управління попитом в умовах цифрової економіки».
Актуальність наукова новизна та здобутки за тематикою проведених досліджень дозволили присутнім рецензентам, науковцям ФЕБА рекомендувати здобувачів на подальше проходження процедури захисту дисертацій.
Бажаємо успіхів та визнання здобувачам і науковому керівнику!