Заголовок: Професори Факультету аеронавігації, електроніки та телекомунікацій провели наукову співпрацю з Dublin City University
Дата: 10/02/2025
URL: https://nau.edu.ua/ua/news/2025/2/profesori-fakultetu-aeronavigatsii-elektroniki-ta-telekomunikatsiy-proveli-naukovu-spivpratsyu-z-dublin-city-university.html
==================================================

Професори Факультету аеронавігації, електроніки та телекомунікацій КАІ
Іван Остроумов та Максим Заліський
здійснили робочий візит до
Dublin City University
(DCU, Ірландія) з 25 січня по 2 лютого 2025 року. Візит відбувся в межах
дослідницького проєкту «Дослідження та розвиток української наземної мережі навігаційних засобів для підвищення безпеки цивільної авіації»
(EU 3035, грант № 871072).
Під час візиту науковці:
Представили результати спільного дослідницького проєкту академічній спільноті DCU;
Провели аналіз даних та підготували публікації для журналів, індексованих у Scopus та Web of Science;
Ознайомились із дослідницькою інфраструктурою та навчальними лабораторіями університету.
За результатами зустрічей
досягнуто домовленостей про подальшу наукову співпрацю
між дослідницькими групами обох університетів.