Заголовок: «MATLAB та комп’ютерні обчислення в освіті, науці та інженерії»
Дата: 20/05/2019
URL: https://nau.edu.ua/ua/news/2019/5/matlab-ta-komp’yuterni-obchislennya-v-osviti-nautsi-ta-inzhenerii.html
==================================================

Наукове застосування та використання в освітньому процесі сучасних математичних пакетів MATLAB та впровадження сучасних інформаційних технологій в навчальний процес – питання, що розглядалися на триденній Загальноукраїнській конференції «MATLAB та комп’ютерні обчислення в освіті, науці та інженерії». Організатор заходу –  Факультет аеронавігації, електроніки та телекомунікацій (ФАЕТ) НАУ.
Привітавши учасників конференції ректор Володимир Ісаєнко, зазначив, що широке впровадження MATLAB в освітніх закладах країни є актуальним для сьогодення. Ця конференція є першою, що проводиться в освітній галузі за участі науковців ЗВО України та вчителів інформатики, математики та фізики середніх навчальних закладів.
Професор кафедри аерокосмічних систем управління ФАЕТ Євген Гаєв зауважив, що цей захід має ознайомити не лише викладачів вишів, а й середніх шкіл з сучасними інформаційними технологіями. Та наголосив, що в НАУ накопичено суттєвий досвід саме у використанні MATLAB у навчальному процесі.
На конференції працювали секції: «MATLAB та комп’ютерні обчислення у вищій освіті» (керівник – професор Вінницького національного технічного університету Сергій Штовба), «MATLAB та комп’ютерні обчислення у шкільній освіті (керівник – професор НАУ Євген Гаєв); «MATLAB та комп’ютерні обчислення в науці та виробництві» (керівник – професор Національного технічного університету «ХПІ» Сергій Іглін) та МATLAB та комп’ютерні обчислення в економіці (керівник –  доцент Національного університету біооресурсів і природокористування України Сергій Сілантьєв).
Також у рамках конференції відбувся майстер-клас «Використання MATLAB для розуміння аналізу Фур’є та спектральних оцінок» провідної американської дослідниці Чаран Ленгтон (
https://docs.google.com/document/d/1azZN5dK_JTA7b8URZs5TENhAoqf57ceuy02epQVJI2E/edit
). Перекладав професор кафедри аерокосмічних систем управління ФАЕТ Анатолій Тунік, який, власне, і розпочинав «еру MATLAB» в НАУ.
По закінченню конференції учасники отримали сертифікати, а найактивніші – подарунки від організаторів та спонсорів.
З тезами конференції можна ознайомитись за посиланням:
https://www.researchgate.net/publication/332655611_MATLAB_and_computer_calculations_in_education_science_and_engineering