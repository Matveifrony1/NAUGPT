Заголовок: Ректор НАУ Максим Луцький приєднався до привітань ректора Київського національного університету технологій та дизайну Грищенка Івана Михайловича з ювілеєм
Дата: 11/11/2021
URL: https://nau.edu.ua/ua/news/2021/11/rektor-nau-maksim-lutskiy-priednavsya-do-privitan-rektora-kiivskogo-natsionalnogo-universitetu-tehnologiy-ta-dizaynu-grishchenka-ivana-mihaylovicha-z-yuvileem.html
==================================================

Сьогодні, Міністр освіти і науки України Сергій Шкарлет, ректор Національного авіаційного університету Максим Луцький та Державний секретар МОН Сергій Захарін особисто привітали ректора Київського національного університету технологій та дизайну, члена Ради ректорів Київського вузівського центру Грищенка Івана Михайловича з 65-річчям.
Іван Грищенко – вчений у галузі економіки, має великий досвід наукової, навчально-організаторської та управлінської роботи. Доктор економічних наук, професор, академік Національної академії педагогічних наук України. Народний депутат України 1-го скликання (1990–1994 рр.). Заслужений працівник освіти України, державний службовець 1-го рангу, Лауреат Державної премії у галузі науки та техніки. Автор понад 260 наукових праць.
Присутні побажали Івану Михайловичу наснаги та енергії для реалізації найсміливіших планів і задумів. Також на адресу ювіляра пролунали слова вдячності за значний внесок у розвиток економічної та освітньої галузей України.