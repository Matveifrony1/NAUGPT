Заголовок: Щодо виплат заробітної плати
Дата: 18/12/2015
URL: https://nau.edu.ua/ua/news/2015/12/shhodo-viplat-zarobitnoi-plati.html
==================================================

Національний авіаційний університет завжди був непересічним вузом. Його багатотисячний колектив сформувався протягом десятиліть не просто як група висококласних фахівців – професорів, викладачів, співробітників, – але і як велика родина однодумців, у якій плідно працюють цілі династії, де з покоління в покоління передаються традиції, плекається гордість за свій навчальний заклад. Однією з непорушних традицій НАУ була турбота про усіх співробітників, забезпечення їм і їхнім родинам гідних умов для плідної праці й повноцінного відпочинку. Крім численних баз відпочинку, спортивного комплексу, власної поліклініки це забезпечувалося також гідним рівнем заробітної плати, яка зазвичай була навіть вищою, ніж в інших подібних навчальних закладах.
Зусилля адміністрації, спрямовані на вирішення проблеми існування унікального творчого, наукового колективу: гостро постало питання збереження професорсько-викладацького складу висококласних фахівців, вжиття термінових заходів щодо поліпшення матеріального становища співробітників. І як результат співробітники НАУ відчули, коли в жовтні отримали на свої банківські картки п’ятнадцятивідсоткову, а в листопаді – двадцятивідсоткову премію. Грудневу премію для усіх співробітників було заплановано також в обсязі 20 % від посадових окладів.
Адміністрація вживала надзвичайних заходів і щодо підвищення розміру посадових окладів: спрямовано численні звернення й клопотання, задіяно особисті контакти в Кабінеті Міністрів України, Міністерстві освіти і науки, Міністерстві економіки тощо. Відтак Кабінетом Міністрів України було прийнято постанову про підвищення розмірів посадових окладів усім держслужбовцям і бюджетникам на 10 %. Проте відповідних коштів з держбюджету виділено не було. Тому весь фінансовий тягар ліг на бюджетні установи, зокрема, Національний авіаційний університет має забезпечити  встановлене Кабміном підвищення зарплати за рахунок спецкоштів університету.
Відповідно до постанови Кабміну, посадові оклади в грудні буде збільшено
всім
працівникам (сумісникам включно)
. Це, в свою чергу, значно збільшить витрати зі спецфонду НАУ, проте передбачену Кабміном підвищену заробітну плату буде виплачено  своєчасно і в повному обсязі, незважаючи ні на що.
Отже, не втрачаймо оптимізму. Адміністрація НАУ докладатиме всіх зусиль, аби досягнуту динаміку підвищення заробітної плати професорсько-викладацікого складу, співробітників вузу було збережено і унікальний колектив мав гідні умови для плідної, творчої наукової та навчальної праці у 2016 р. та протягом усіх наступних років.