Заголовок: Місто та жінка: від давнини до сьогодення
Дата: 06/04/2016
URL: https://nau.edu.ua/ua/news/2016/4/misto-ta-zhinka-vid-davnini-do-sogodennya.html
==================================================

1-3 квітня 2016 року викладач кафедри української мови та культури Навчально-наукового Гуманітарного інституту Н. Сенчило була учасником V Міжнародного симпозіуму «Місто та жінка: від давнини до сьогодення», який проходив у місті Самсун (Турецька Республіка). Викладач виступила з доповіддю на тему: «Типологія жіночих образів у новелах українських та турецьких письменників-реалістів», у якій представила порівняльний аналіз новел Марка Вовчка та Суад Дервіш.
Вже п’ятий рік поспіль, за сприяння міського муніципалітету Джаник, захід організовує професор Осман Кьосе. Цьогоріч симпозіум зібрав науковців філологів, соціологів, істориків, психологів, які займаються гендерною проблематикою, з усіх регіонів Туреччини та таких країн як Азербайджан, Афганістан, Іран, Ірак, Україна, Хорватія тощо. Учасники конференції у академічній атмосфері обговорили широке коло питань, було виголошено понад 150 доповідей у різних аспектах заявленої теми.