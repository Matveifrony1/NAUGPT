Заголовок: Робота Приймальної комісії НАУ в Узбекистані
Дата: 23/09/2019
URL: https://nau.edu.ua/ua/news/2019/9/robota-priymalnoi-komisii-nau-v-uzbekistani.html
==================================================

Тимчасовий повірений у справах України в Республіці Узбекистан Денис Погрібний, третій секретар з культурно-гуманітарних питань Костянтин Сільвейстров та представники Приймальної комісії НАУ вручили нагороди найкращим  випускникам НАУ, що проживають у Республіці Узбекистан.
Також відбулась зустріч представників Посольства України в Узбекистані,  членів Приймальної комісії НАУ та працівників СП «Авіа-центр» міста Ташкент. Під час зустрічі сторони відзначили, що розвиток відносин між Україною та Узбекистаном у галузі міжнародної освіти успішно розвивається. Було обговорено декілька варіантів залучення університету до розвитку освіти в Республіці Узбекистан, що дасть можливість постійно збільшувати кількість іноземних студентів. Представники Посольства наголосили, що з кожним роком цікавість до розбудови напрямку цивільної авіації зростає, міжнародне та внутрішнє авіасполучення постійно розвивається, а для цього потрібні високоякісні фахівці в сфері обслуговування повітряного транспорту, яких і готує НАУ.
Варто зазначити, що Приймальною комісією НАУ, Навчально-науковим інститутом інноваційних освітніх технологій та Інститутом міжнародного співробітництва та освіти традиційно проводиться активна профорієнтаційна робота та надання консультативних послуг серед майбутніх абітурієнтів. Представники СП «Авіа-центр» відмітили високу організацію роботи та висловили слова вдячності Національному авіаційному університету.