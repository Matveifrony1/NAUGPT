Заголовок: Студенти НАУ взяли участь у конкурсі з фахової англійської мови
Дата: 08/05/2023
URL: https://nau.edu.ua/ua/news/2023/5/studenti-nau-vzyali-uchast-u-konkursi-z-fahovoi-angliyskoi-movi.html
==================================================

28 квітня на кафедрі іноземних мов за фахом Факультету лінгвістики та соціальних комунікацій був проведений онлайн-конкурс з фахової англійської мови.
У конкурсі взяли участь найкращі студенти різних факультетів НАУ, з якими працює кафедра.
До учасників конкурсу з вітальним словом звернулася зав. кафедри та голова журі, професор Акмалдінова О.М. У журі також увійшли провідні викладачі кафедри: доценти Гурська О.О., Теремінко Л.Г.; ст. викладачі Шульга Т.В., Козелецька І.С. та Сорокун Г.В.
Онлайн-конкурс складався з двох етапів (усної та письмової частини), під час яких студенти продемонстрували: високий рівень володіння фаховою англійською мовою, гарні знання граматики англійської мови, вміння вільно висловлювати англійською мовою
власну думку та обґрунтовувати обрану позицію, вміння висловлюватись спонтанно, відповідаючи на питання учасників олімпіади та членів журі.
За результатами випробувань призові місця були розподілені таким чином: перше місце поділили між собою студенти Стецюк Михайло (121 гр., ФКПІ, керівник Теремінко Л.Г.) та Шульга Микита (172 гр., ФКПІ, керівник Теремінко Л.Г.); друге місце посіли Ахметов Богдан (175 гр., ФКПІ, керівник Сорокун Г.В.) та Шпак Анатолій (121 гр.,ФКПІ, керівник Теремінко Л.Г.); третє місце отримали Ахметов Олег та Красуляк Артем (135 гр., ФКНТ, керівник Гурська О.О.), а також Куришко Владислав (132 гр., ФКНТ, керівник Шульга Т.В.).
Продемонстровані студентами під час проведення онлайн-конкурсу високий рівень мовленнєвих навичок та вмінь, знання граматики, а також надзвичайна пізнавальна активність підтверджують високу мотивацію та інтерес студентів до опановування фаховою англійською мовою, що значно підвищує їх конкурентоспроможність як майбутніх фахівців та сприяє їх інтеграції до європейського та світового простору.