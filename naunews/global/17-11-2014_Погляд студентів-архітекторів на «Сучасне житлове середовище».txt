Заголовок: Погляд студентів-архітекторів на «Сучасне житлове середовище»
Дата: 17/11/2014
URL: https://nau.edu.ua/ua/news/2014/11/poglyad-studentiv-arxitektoriv-na-suchasne-zhitlove-seredovishhe.html
==================================================

13 листопада  2014 року на кафедрі містобудування Інституті аеропортів відбувся семінар  «Сучасне житлове середовище» зі студентами 3-го курсу напряму підготовки архітектура. Він мав на меті розглянути новітні тенденції в створенні житла – починаючи від незвичної функціональної наповненості та закінчуючи космічними образами й надсучасними будівельними матеріалами.
Захід був організований викладачами кафедри містобудування Людмилою Бармашиною та Іриною Лисюк. Студенти демонстрували приклади сучасної житлової архітектури та розповідали про кожен об’єкт, визначаючи стильові, планувальні та образні характеристики. Вони зазначали особливості, які вирізняють той чи інший дім серед подібних йому, висловлювали власну думку про те, яким має бути ідеальний будинок майбутнього.
Під час обговорення було виявлено два основні напрямки житлової архітектури – повна геометризація форм, протиставлення оточенню, а також плавність, дзеркальна поверхня, що зливається з навколишнім середовищем.  Оскільки тема дуже зацікавила слухачів, було запропоновано в подальшому провести додаткові семінарські заняття на тему житла.