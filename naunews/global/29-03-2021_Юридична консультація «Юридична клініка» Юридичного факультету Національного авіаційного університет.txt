Заголовок: Юридична консультація «Юридична клініка» Юридичного факультету Національного авіаційного університету в дії!
Дата: 29/03/2021
URL: https://nau.edu.ua/ua/news/2021/3/yuridichna-konsultatsiya-yuridichna-klinika-yuridichnogo-fakultetu-natsionalnogo-aviatsiynogo-universitetu-v-dii.html
==================================================

Директор Ірина Богатюк представляла Юридичну консультацію у Весняному форумі 2021 Асоціації юридичних клінік України, членом якої є і Юридичний факультет.
З вітальним словом до учасників Форуму звернулась Голова Асоціації Юлія Ломжець: “Весняний Форум Асоціації ми присвятили аналізу наших досягнень і здобутків. 2020-ий, не дивлячись на карантинні обмеження, виявився надзвичайно плідним для нашої спільноти. Ми створили багато цікавих продуктів та розробок, якими хотіли і поділитися, і показати їх ефективність в налагодженні консультування та правової просвіти в повсякденній діяльності юридичних клінік“.
Також представників юридичних клінік привітали Карін Рьольке, старша керівниця проєктів Координатора проектів ОБСЄ в Україні та Девід Вон, керівник Програми USAID “Нове правосуддя”
Під час заходу учасники презентували свої розробки у сфері захисту прав споживачів фінансових послуг, а також взяли участь у воркшопах, майстер-класах з консультування, правопросвіти та діджиталізації роботи юридичних клінік, зокрема: енерджайзер Kahoot «Знавець фінансових послуг»;воркшоп «Фінансові лайфхаки: розумний кредит»; воркшоп «Ти і фінанси: Хто Кого?»; воркшоп «Фінансові перегони» тощо.
На форумі також було презентовано ряд навчальних посібників, до яких увійшли найкращі методичні розробки юридичних клінік України: навчальний посібник «Правнича клінічна освіта в Україні», навчально-методичний посібник для проведення занять з практичного права «Streetlaw: Захист прав споживачів у сфері фінансових послуг», посібник «Консультування споживачів фінансових послуг», Порадник клініцисту щодо роботи зі складними клієнтами та інші.
Подібні заходи є надзвичайно корисними з огляду на обмін досвідом і напрацюваннями, генерації нових ідей, та сприяють покращенню ефективності роботи юридичних клінік.