Заголовок: НАУ посилює співпрацю з державними банками
Дата: 21/03/2016
URL: https://nau.edu.ua/ua/news/2016/3/nau-posilyue-spivpraczyu-z-derzhavnimi-bankami.html
==================================================

"НАУ посилює співпрацю з державними банками і це пов'язано з гострою необхідністю раціонального та ефективного використання бюджетних коштів, а також їх гарантованого збереження та отримання додаткових надходжень до спеціального фонду", - про це заявив перший проректор з адміністрування Андрій Майснер.
"Державні банки створили комфортні умови обслуговування для бюджетників і це очевидний факт, який дає можливість без додаткових комісій і інших обтяжень отримати якісні банківські послуги. Як для фізичних осіб (студентів і співробітників), так і для НАУ. Цим треба користуватись", - зауважив Андрій Майснер.
Користуючись стовідсотковою гарантією держави щодо збереження та своєчасного повернення коштів на рахунках державних банків, які були розміщені державними установами, а також беручи до уваги можливість отримання додаткових надходжень до спеціального фонду НАУ унаслідок розміщення тимчасових вільних коштів за рішенням Вченої ради ВНЗ та відповідним наказом керівника, що передбачено Законом України «Про вищу освіту», НАУ має намір дієво підвищити ефективність використання тимчасово вільних бюджетних коштів в інтересах університету, держави, студентів та трудового колективу.
З огляду на дію Постанови Кабінету Міністрів України №37 від 25.12.2013 року НАУ уклав відповідні договори з ПАТ « Державний ощадний банк України» та АБ « Укргазбанк» на обслуговування заробітної плати працівників, стипендії студентів, розміщення тимчасово вільних коштів, тощо.
Таким чином, НАУ мінімізує ризики, пов’язані з нестабільною ситуацією на фінансовому ринку України, в економіці в цілому та створює синергію державних ВНЗ та державних банків.