Заголовок: Студенти-маркетологи НАУ отримали корисні поради від тренера консалтингової компанії з побудови та впровадження систем продажу
Дата: 04/05/2022
URL: https://nau.edu.ua/ua/news/2022/5/studenti-marketologi-nau-otrimali-korisni-poradi-vid-trenera-konsaltingovoi-kompanii-z-pobudovi-ta-vprovadzhennya-sistem-prodazhu.html
==================================================

В рамках раніше підписаного Договору про співпрацю між Національним авіаційним університетом та Європейською бізнес асоціацією, 29 квітня для студентів спеціальності 075 «Маркетинг» Факультету економіки та бізнес-адміністрування НАУ відбулася online-лекція «Стратегії продажу, які можуть працювати».
Спікером заходу виступив засновник і тренер консалтингової компанії з побудови та впровадження систем продажу Martsenko Sales, сертифікований бізнес-коуч по методу Морено, психодрама-практик та психотерапевт, акредитований консультант ЄБРР Вадим Марценко.
Під час лекції було висвітлено актуальні питання:
- адаптації у нових економічних реаліях України;
- пошуку працюючих стратегій продажу в Україні та за кордоном;
- роботи перевірених інструментів продажу;
- зміцнення каналів комунікування з клієнтами тощо.
Такі івенти є дуже важливими для студентства, адже вони дають змогу покращити практичну підготовку та знайти місце для подальшого працевлаштування чи стажування.