Заголовок: Доцентка Факультету міжнародних відносин прочитала лекцію в Університеті Пассау (Німеччина)
Дата: 30/01/2024
URL: https://nau.edu.ua/ua/news/2024/1/dotsentka-fakultetu-mizhnarodnih-vidnosin-prochitala-lektsiyu-v-universiteti-passau-(nimechchina).html
==================================================

Доцентка кафедри журналістики Факультету міжнародних відносин НАУ
Олена Мельникова-Курганова
, яка перебуває як гостьова дослідниця в Університеті Пассау (Німеччина), прочитала публічну лекцію
«Як маріупольські журналісти переживали осаду свого міста».
Із вступним словом виступив завідувач кафедри політичних комунікацій у Східній Європі та пострадянських країнах, професор
Флоріан Тьопфль
. Під час виступу пані Олена поділилася власним досвідом перебування у блокадному Маріуполі, а також представила результати свого дослідження на основі інтерв'ю з маріупольськими журналістами, які пережили облогу міста, зокрема інформаційну блокаду.
Лекцію відвідали співробітники університету, студенти та мешканці Пассау. Також онлайн долучилися учасники з різних країн. Олена Мельникова-Курганова виступала англійською мовою, і після доповіді учасники заходу поставили їй запитання з приводу теми дослідження.