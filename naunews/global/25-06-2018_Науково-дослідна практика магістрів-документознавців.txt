Заголовок: Науково-дослідна практика магістрів-документознавців
Дата: 25/06/2018
URL: https://nau.edu.ua/ua/news/1/7/naukovo-doslidna-praktika-magistriv-dokumentoznavtsiv.html
==================================================

11-24 червня 2018 р. магістри ННГМІ спеціальності 029 «Інформаційна, бібліотечна та архівна справа» проходили науково-дослідну практику на базі профільних установ: Українського науково-дослідного інституту архівної справи та документознавства, Міністерства інформаційної політики, Українського національного інформаційного агентства «Укрінформ» та НАУ.
Під час практики студенти прослухали цикл лекцій та виконували науково-дослідні завдання відповідно до профілю установ. В УНДІАСД аналізувалася нормативно-методична база, яка регламентує діяльність державних архівних установ щодо нормування праці; вивчалися типові норми часу для виконання тих чи інших робіт, узагальнювалася пропозиції архівних установ з нормування часу та вносилися відповідні доповнення у таблиці. Дані зібрані студентами будуть використані при розробленні нормативного збірника типових норм часу для архівних установ.
Студенти, які працювали в Міністерстві інформаційної політики, знайомились з методами і засобами інформаційної безпеки, методами збору інформації з відкритих джерел за проектом OSIN, вивчали комунікаційні проекти міністерства, зокрема щодо стратегії реінтеграції Криму та Донбасу. Міністерство інформаційної політики висловило подяку кафедрі історії та документознавства за якісну підготовку фахівців та подарувало книжки у фонд кафедри.
На базі Українського національного інформаційного агентства «Укрінформ» студенти вивчали принципи і засади інформаційної культури та редакційної політики, які викладені у «Вимогах до професійної етики», ознайомилися з практикою організації  та проведення прес-конференцій.
На базі кафедри історії та документознавства студенти закріпили знання аналізу та обробки потоків інформації; застосовували методи наукового аналізу при роботі з потоками документної інформації, при визначенні її обсягів, організації діловодства та створені інформаційно-аналітичної продуктів.
Проходження практики студенти представили у формі презентаційних матеріалів та фотографій з баз практики.