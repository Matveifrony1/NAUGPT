Заголовок: Дозвілля студентської молоді Юридичного факультету
Дата: 02/07/2024
URL: https://nau.edu.ua/ua/news/2024/7/dozvillya-studentskoi-molodi-yuridichnogo-fakultetu.html
==================================================

Протягом травня-червня 2024 року
здобувачі вищої освіти академічних груп ПР-101Б, ПР-103Б та ПР-301Б Юридичного факультету у супроводі наставників
Людмили Шапенко
та
Ірини Слободської
здійснили ряд екскурсій видатними місцями Києва.
Студенти відвідали
один з найвеличніших храмів світу, збудованих у ХІХ ст., — Свято-Володимирський кафедральний патріарший собор м. Києва, де змогли не лише поринули у світ християнського життя, а й зрозуміли важливість духовної культури людини, яка є основою сприйняття морально-етичних норм, формування естетичного світогляду.
Цікавим для майбутніх юристів стало
відвідання «юрти незламності», розміщеної під час російсько-української війни в київському парку Шевченка за ініціативи міжпарламентської групи дружби «Україна-Казахстан» та підтримки казахської діаспори в Україні. У юрті можна як зарядити гаджети під час відключень світла та зігрітися в холодну пору року, так і ближче познайомитися з культурою казахського народу, оглянувши виставку національного одягу та речей побуту.
Наставниками академічних груп також організовано екскурсію
до літературно-меморіального музею-квартири П. Тичини, який уособлює життєвий шлях і творчість відомого українського поета, перекладача, публіциста, громадського та державного діяча. Відвідини музеєфікованого помешкання дозволили відчути багатогранність та глибину особистості Павла Григоровича, а також дізнатися про діяльність української інтелігенції в середині ХХ ст. та її вплив на розвиток тогочасного суспільно-політичного життя України.
Найбільш натхненним для кожного екскурсанта
стало знайомство з творами сучасних художниць
Еллен Орро, Ольги Галагуз та Ольги Костюченко під час візиту на виставку «Барви нашої весни». Адже виставка є продовженням авторського проєкту трьох художниць «Наші барви», яка об'єднує любов до рідного краю, краси нашої землі, безмежної величі природи, а також демонструє красу кожної деталі нашого життя.
Подібні екскурсії сприяють розширенню кругозору студентів,
формуванню культурно-естетичних смаків, залученню до світу історичної минувшини.