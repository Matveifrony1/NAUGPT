Заголовок: Всеукраїнський фестиваль «Архітектура, дизайн, будівництво» завершився
Дата: 27/04/2017
URL: https://nau.edu.ua/ua/news/2017/4/vseukrainskiy-festival-arhitektura-dizayn-budivnitstvo-zavershivsya.html
==================================================

Всеукраїнський фестиваль «Архітектура, дизайн, будівництво» завершився
25 квітня 2017р. в Навчально-науковому інституті аеропортів відбулося урочисте закриття Всеукраїнського фестивалю «Архітектура, дизайн, будівництво», який розпочався  ще з 27 березня 2017р.
З вітальним словом до викладачів, студентів і гостей звернулася директор ННІАП Октябрина Володимирівна Чемакіна: "Я рада привітати всіх присутніх із таким урочистим святом - Всеукраїнським фестивалем архітектури, дизайну та будівництва. Сьогодні багато хто отримає нагороди за майстер-класи, виставки, конкурси, це невеликі нагороди за те, як ви старанно працювали і показували свою майстерність протягом трьох тижнів, оскільки участь у конкурсах, виставках та олімпіадах - це щоденна робота на заняттях, в стінах університету і вдома, з досвідченими викладачами і самостійно. Хочу окремо подякувати завідувачам кафедр і викладачам, які допомагали та брали участь в усіх заходах. Сподіваюся, що всі отримали задоволення від участі у фестивалю. Чекаємо вас на Фестивалі «Архітектура, дизайн, будівництво" уже в наступному році».
Уперше за всю історію існування Фестивалю «Архітектура, дизайн, будівництво» участь в ньому взяли учні авіакосмічного ліцею ім. Сікорського. Навчально-науковий інститут аеропортів вдячний за допомогу в організації та активну участь у фестивалі завучу з виховної роботи Т. В. Іванюк  та учням авіакосмічного ліцею ім. Сікорського .
Відзначено подяками кафедри, що активно долучилися до участі та організації проведення Фестивалю «Архітектура, дизайн, будівництво». Подяки отримали наступні кафедри:
- Основ архітектури та дизайну (завідувач кафедри О.А. Трошкіна).
- Містобудування (завідувач кафедри Г.М. Агєєва).
- Комп'ютерних технологій будівництва (завідувач кафедри О.І. Лапенко).
- Дизайну інтер'єру (завідувач кафедри О.П. Олійник).
- Комп'ютерних технологій дизайну і графіки (завідувач кафедри Ю.М. Ковальов).
Знаковою подією було те, що під час проведення заходу відбувся майстер-клас з дизайну від представника італійської школи архітектури і дизайну Леонардо Рагаццо та зустріч із президентом Торгівельно-промислової палати України в Італії і почесним консулом Італії в Україні Марко Тосоном. Під час зустрічі обговорювалося питання навчання студентів напряму «Дизайн» за програмою отримання подвійного диплому та одержання дипломів освітнього рівня «Бакалавр» і «Магістр» європейського зразка.
Подяки, грамоти і статуетки отримали найактивніші студенти, які взяли участь у заходах фестивалю.
Варто сказати, що проведення фестивалю має важливе культурне й колективне значення і для студентів, і для викладачів: прагнучи створити цікаві проекти, вони спільно розробляють концепції окремих виробів та проведення виставкових заходів. Щороку навесні колектив інституту максимально мобілізує свій творчий потенціал, продукуючи і втілюючи новітні ідеї.
Тож ми привітаємо всіх учасників фестивалю і побажаємо їм подальших успіхів у конкурсах і виставках.