Заголовок: Продовжується співпраця НАУ з Дипломатичною академією України
Дата: 12/07/2023
URL: https://nau.edu.ua/ua/news/2023/7/prodovzhuetsya-spivpratsya-nau-z-diplomatichnoyu-akademieyu-ukraini.html
==================================================

Ректор Національного авіаційного університету Максим Луцький провів зустріч з директором Дипломатичної академії України імені Геннадія Удовенка при Міністерстві закордонних справ Геннадієм Надоленком.
До обговорень приєднався декан Факультету міжнародних відносин НАУ Юрій Волошин.
Учасники зустрічі обговорили подальші шляхи співробітництва між Національним авіаційним університетом та Дипломатичною академією імені Геннадія Удовенка. Максим Луцький наголосив на важливості співпраці дипломатичних навчальних закладів задля підготовки висококваліфікованих фахівців у сфері міжнародних відносин.
За результатами зустрічі сторони домовились про організацію та проведення спільних наукових конференцій та майстер-класів для студентів з представниками дипломатичних місій.