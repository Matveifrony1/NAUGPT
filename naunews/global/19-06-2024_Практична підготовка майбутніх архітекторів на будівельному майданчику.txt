Заголовок: Практична підготовка майбутніх архітекторів на будівельному майданчику
Дата: 19/06/2024
URL: https://nau.edu.ua/ua/news/2024/6/praktichna-pidgotovka-maybutnih-arhitektoriv-na-budivelnomu-maydanchiku.html
==================================================

Студенти 3 курсу
кафедри архітектури та просторового планування Факультету наземних споруд і аеродромів за спеціальністю 191 «Архітектура та містобудування» разом зі старшою викладачкою
Наталією Бжезовською проходять будівельно-технологічну практику
на будівництві ЖК FJORD у центральному районі Києва. Цей унікальний житловий комплекс являє собою 4-секційну будівлю з каскадною архітектурою від 4 до 30 поверхів.
FJORD
зводять за монолітно-каркасною технологією, використовуючи екологічно чисті та довговічні будівельні матеріали. Забудовником комплексу є компанія ENSO.
Майбутні архітектори
ознайомилися з будівельним майданчиком та розташуванням на ньому об’єктів будівництва.
Фахівці ENSO докладно розповіли студентам про технології, організацію та методи виконання окремих видів будівельних робіт, а також відповіли на їхні запитання.
Під час екскурсій на будмайданчик сту
денти мали змогу детально ознайомитися з:
загальними умовами здійснення будівництва;
особливостями архітектурно-конструктивних рішень будівель житлового комплексу;
організацією та виконанням будівельних робіт;
сучасними тенденціями організації будівництва;
особливостями технологічних процесів окремих видів будівельних робіт та їхнім взаємозв'язком на будівельному майданчику;
новітніми будівельними матеріалами та конструкціями.
Практичний досвід, отриманий студентами на будівельному майданчику
ЖК FJORD, є надзвичайно цінним та корисним для майбутніх архітекторів, які братимуть активну участь у відбудові України. Знання сучасних будівельних технологій, матеріалів та процесів допоможе їм створювати якісні, екологічні та довговічні архітектурні проєкти.