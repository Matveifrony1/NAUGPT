Заголовок: На Факультеті екологічної безпеки, інженерії та технологій КАІ  відбувся Open Day
Дата: 08/04/2025
URL: https://nau.edu.ua/ua/news/2025/4/na-fakulteti-ekologichnoi-bezpeki-inzhenerii-ta-tehnologiy-kai-vidbuvsya-open-day.html
==================================================

4 квітня
відбувся день відкритих дверей на Факультеті екологічної безпеки, інженерії та технологій. На гостину завітали майже 1
50 майбутніх абітурієнтів.
Зокрема були представники з Київського ліцею «Еко» №198, з ліцею № 304 Святошинського району міста Києва, із спеціалізованої школи № 52 з поглибленим вивченням інформаційних технологій, з авіакосмічного ліцею НАУ ім. І. Сікорського, із спеціалізованої школи № 254 та середньої загальноосвітньої школи № 67.
В рамках Дня відкритих дверей майбутні вступники ознайомилися з кафедрами факультету, долучилися до майстер-класів та цікавих кейсів. Викладачами-екологами було проведено
майстер-клас «Екологічні інвестиції у Твоє майбутнє»
, в якому гостям кафедри запропонували оцінити їх особистий екологічний слід та визначити, як можна обмежити свій вплив на довкілля у повсякденному житті. Адже, екологічні інвестиції реалізуються не лише через професійну діяльність — це внесок кожного у безпечне середовище життя для себе і своїх дітей. На кафедрі біотехнології учні обговорили перспективи застосування сучасної біотехнології та ознайомилися із сучасним обладнанням
BiotechLab
.
Додатково абітурієнти мали змогу відвідати
лабораторію Антарктичного центру
та побачити сучасне обладнання, на якому зможуть працювати у майбутньому. Багато абітурієнтів були у захваті від можливостей та сучасного обладнання
лабораторії AJAX
, де викладачі кафедри біокібернетики та аерокосмічної медицини організували майстер-клас з дослідження та створення медичних гаджетів. На кафедрі хімії школярі долучилися до незвичного
хімічного квесту
, а також відвідали
центр безпеки та стійкості критичної інфраструктури
.
Завершилися активності
Open Day
виступом команди ФЕБІТ на фестивалі
«Студентська весна — 2025»
. А перед концертом для відновлення сили усі підкріпилися смаколиками, чаєм та пловом.
Дякуємо усім, хто долучився до нашого заходу та сподіваємося на наступні зустрічі! Адже ФЕБІТ — це не просто факультет, це спільнота, яка об'єднує людей, небайдужих до майбутнього нашої планети.