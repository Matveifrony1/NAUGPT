Заголовок: Відвідали цитадель шевченкознавства
Дата: 11/03/2015
URL: https://nau.edu.ua/ua/news/2015/3/vidvidali-czitadel-shevchenkoznavstva.html
==================================================

10 березня 2015 року студенти разом з викладачем кафедри української мови та культури Гуманітарного інституту Л. Сидоренко відвідали Національний музей Тараса Шевченка. Похід до музею був приурочений відзначенню 201-річниці від дня народження Кобзаря.
У провідному закладі України та світу із шевченкознавства студенти змогли ознайомитися з багатою малярською спадщиною та гравюрами Т. Г. Шевченка, які належить до золотого фонду української культури. Окрім зразків художніх творів та особистих речей поета, музей допомагає відтворенню історичної картини епохи, в якій жив та творив митець, дозволяє простежити життєвий та творчий шлях великого Кобзаря. Колекція основного фонду музею налічує близько 34 тисячі експонатів.