Заголовок: В НАУ обговорили план створення українсько-китайського авіаційно-космічного інституту
Дата: 17/04/2018
URL: https://nau.edu.ua/ua/news/1/4/v-nau-obgovorili-plan-stvorennya-ukrainsko-kitayskogo-aviatsiyno-kosmichnogo-institutu.html
==================================================

17 квітня 2018 року в НАУ відбулась зустріч керівництва університету та представників китайського підприємства «Zhejiang Golden Egg Science and Technology» щодо подальшого розвитку співпраці в рамках проекту створення Українсько-китайського авіаційно-космічного інституту.
У зустрічі взяли участь ректор НАУ Володимир Ісаєнко, проректор з наукової роботи Володимир Харченко, директор НН ІЕБ Олександр Запорожець, керівник відділу міжнародних зв’язків В’ячеслав Тимохін, заступник начальника ВМЗ Дмитро Бугайко, помічник ректора Катерина Бабікова, китайську сторону представляли: генеральний директор ТОВ «Zhejiang Golden Egg Science and Technology» Люмен Лі, асистент ген директора Кун Юе, регіональні представники компанії  Чан Сі Цо та Б. Андрющенко.
У ході зустрічі відбулися переговори щодо подальшого розвитку співпраці в рамках проекту створення Українсько-китайського авіаційно-космічного інституту.
Відкриваючи зустріч, ректор НАУ Володимир Ісаєнко відзначив активну динаміку розвитку цього проекту та окреслив конкретні напрямки подальшої співпраці.
Представник китайської компанії запропонував до спільного виконання ряд заходів, спрямованих на узгодження технічних деталей проекту. Йшлося, зокрема, про визначення графіку робіт,  обговорення фінплану проекту, визначення науковців, які братимуть участь у лабораторних дослідженнях, склад проектних команд.
Сторони дійшли згоди, що вже в травні перша група фахівців НАУ відбуде до Китаю, аби на місці оцінити обсяг необхідних робіт для того, щоб розгорнути обладнання лабораторій спільного інституту та деталізувати  план подальших дій.