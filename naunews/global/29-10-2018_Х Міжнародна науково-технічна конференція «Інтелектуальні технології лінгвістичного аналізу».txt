Заголовок: Х Міжнародна науково-технічна конференція «Інтелектуальні технології лінгвістичного аналізу»
Дата: 29/10/2018
URL: https://nau.edu.ua/ua/news/1/10/h-mizhnarodna-naukovo-tehnichna-konferentsiya-intelektualni-tehnologii-lingvistichnogo-analizu.html
==================================================

25–26 жовтня 2018 р. у Навчально-науковому інституті комп’ютерних інформаційних технологій (НН ІКІТ) відбулася Х Міжнародна науково-технічна конференція «Інтелектуальні технології лінгвістичного аналізу», присвячена актуальним проблемам комп’ютерної лінгвістики та штучного інтелекту. В роботі конференції взяли участь представники Інституту космічних досліджень та Інституту проблем реєстрації інформації Національної академії наук України, Державного космічного агентства України, Національного технічного університету України «Київський політехнічний інститут», Національного університету «Києво-Могилянська академія», Інституту інформаційних досліджень провінції Шандунь Академії наук КНР тощо.
Пленарне засідання відкрив директор НН ІКІТ д. т. н., проф. Валерій Козловський, який підкреслив, що у наш час, коли світове суспільство інформатизації поступово трансформується у суспільство знань, проблеми інтелектуальних технологій набувають особливу вагу та актуальність. Суспільство знань – це суспільство, в якому знання виступають основним вирішальним чинником інтелектуального, культурного, економічного, соціального і політичного розвитку країни та стають продуктивною силою разом з працею і капіталом.
На пленарному засіданні були заслухані доповіді докторів наук, професорів Яценко В. О. (Інститут космічних досліджень НАНУ), Ланде Д. В. (Інституту проблем реєстрації інформації НАНУ), Глибовця М. М. із співавторами («Києво-Могилянська академія») та ін. В роботі секцій конференції «Теорія та методологія інтелектуальних мовно-інформаційних систем», «Комп’ютерна технологія порівняльного аналізу електронних текстів», «Теорія та технологія інформаційного пошуку», «Методи системного моделювання» взяли участь більше ста науковців, викладачів та студентів НАУ, інших навчальних закладів та наукових установ.