Заголовок: Студенти НАУ поїхали на навчання до Університету Тойо
Дата: 12/05/2022
URL: https://nau.edu.ua/ua/news/2022/5/studenti-nau-poihali-na-navchannya-do-universitetu-toyo.html
==================================================

В рамках підписаної раніше Угоди про співпрацю між Національним авіаційним університетом та Університетом Тойо (Японія) та за результатами нещодавньої онлайн-зустрічі ректора Максима Луцького з керівництвом Університету Тойо, студенти НАУ виїхали на навчання до японського університету.
За результатами проведеного відкритого конкурсу в Університеті Тойо навчатимуться:
- Ірина Ганусовська, 2 курс Факультету міжнародних відносин (ФМВ);
- Олександра Казімірова, 2 курс ФМВ;
- Дмитро Соломко, 2 курс ФМВ;
- Ксенія Журавльова, 2 курс Факультету архітектури, будівництва та дизайну (ФАБД).
НАУвці будуть відвідувати академічні курси за звичайним навчальним планом та пройдуть курси японської мови та культури за програмою Toyo NEST.
Згідно з домовленостями, університет Японії покриває витрати студентів на переліт, проживання і харчування в кампусі університету, а також медичне обслуговування. Також, студенти отримуватимуть стипендію.
Наразі наші студенти перебувають у Варшаві, де подали документи на отримання візи та будуть вилітати до Токіо 14 травня.
Національний авіаційний університет висловлює щиру подяку Надзвичайному та Повноважному Послу України в Японії Сергію Корсунському за налагодження співпраці з японським університетом та особисту участь в підписанні Угоди про співпрацю НАУ з Університетом Тойо (Японія).
12:45