Заголовок: Авторів НАУ опубліковано у престижних виданнях
Дата: 14/09/2022
URL: https://nau.edu.ua/ua/news/2022/9/avtoriv-nau-opublikovano-u-prestizhnih-vidannyah.html
==================================================

9 вересня, чергова книга «Evaluating Mental Workload for Improved Workplace Performance» проіндексована у наукометричній базі даних Scopus. До монографії увійшов розділ
«Artificial Intelligence for Evaluating the Mental Workload of Air Traffic Controllers»
за авторством науковців Національного авіаційного університету, а саме:
- професора кафедри аеронавігаційних систем Факультету аеронавігації, електроніки та телекомунікацій (ФАЕТ) Тетяни Шмельової;
- професора кафедри конструкції повітряних суден, авіадвигунів та підтримання льотної придатності Льотної академії НАУ Юлії Сікірди.
У монографії 12 розділів, авторами яких є фахівці з Мексики, Туреччини, ОАЕ, Чилі. У виданні розглянуті питання, пов'язані з дослідженнями розумового навантаження та його впливу, як негативного, так і позитивного, на працівників.
Також, нещодавно була проіндексована в наукометричній базі даних Scopus монографія
«Cases on modern computer systems in aviation»
(Сучасні комп’ютерні системи в авіації) (редактори Тетяна Шмельова, Юлія Сікірда, Дмитро Кучеров (Національний авіаційний університет, Україна), Ніна Різун (Гданський технологічний університет, Польща). Міжнародне видання містить 17 розділів. Воно об'єднало майже 50 вчених з 20 університетів різних країн (Україна, Польща, Індія, Казахстан, Азербайджан, Китай). 9 розділів цієї монографії підготували фахівці НАУ, а саме:
- з Аерокосмічного центру та кафедри аеронавігаційних систем - Віталій Ларін, Тетяна Шмельова, Федір Шишков, Валерій Конін, Валер’ян Швець, Світлана Ільницька, Олександр Куценко;
- з кафедри прикладної математики - Пилип Приставка, Ірина Юрчук, Олексій Піскунов;
- з кафедри телекомунікаційних та радіоелектронних систем - Роман Одарченко, Максим Заліський, Олександр Соломенцев, Іван Яшанов;
- з науково-дослідної лабораторії протидії кіберзагрозам в авіаційній галузі - Сергій Гнатюк, Юлія Поліщук, Вікторія Сидоренко;
- з кафедри комп’ютеризованих систем управління - Дмитро Кучеров;
- з Льотної академії НАУ - Юлія Сікірда).
Книга присвячена застосуванням інформаційних технологій та обчислювальних систем в авіації, від чого на даний момент залежить ефективність і безпека польотів пілотованих і безпілотних літальних апаратів. Ці публікації будуть корисними для наукових проектів, інженерів, студентів, наукових дослідників.