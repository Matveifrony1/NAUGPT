Заголовок: Фаховий та художній переклад: запрошуємо до участі
Дата: 30/10/2018
URL: https://nau.edu.ua/ua/news/1/10/fahoviy-ta-hudozhniy-pereklad-zaproshuemo-do-uchasti.html
==================================================

Шановні колеги, кафедра англійської філології і перекладу НН ГМІ запрошує Вас узяти участь у ХIІ Міжнародній науково-практичній конференції «Фаховий та художній переклад: теорія, методологія, практика», яка відбудеться 5-6 квітня 2019 р. у Національному авіаційному університеті. Тематика конференції охоплює різноманітні аспекти теорії та практики перекладу, підготовки фахівців із перекладу. Основні проблемні напрямки конференції: 1) Переклад фахових (галузевих) текстів – актуальні проблеми і перспективи. Термінологія та переклад; 2) Соціокультурні та прагматичні аспекти перекладу; 3) Лексичні, граматичні та стилістичні аспекти перекладу; 4) Перекладацька традиція та перекладознавство; 5) Підготовка перекладачів на сучасному етапі; 6) Новітні технології в роботі перекладача.
Для участі у конференції необхідно до 10 лютого 2019 р. надіслати на електронну адресу конференції:заявку учасника (бланк заявки додається); статтю у вигляді комп’ютерного файлу, оформлену відповідно до зазначених нижче вимог; для студентів магістратури, які подають статті одноосібно – скановану копію рекомендації наукового керівника (достатньо стислої рекомендації обсягом 10-15 рядків, яка свідчить про те, що керівник ознайомився зі змістом статті та вважає, що за змістом та оформленням вона відповідає тематиці та вимогам конференції).
Докладніше –
в інформаційному листі