Заголовок: Фахівці НАУ провели правопросвітницький тренінг для учнів Гощанського академічного ліцею Рівненської області
Дата: 18/11/2022
URL: https://nau.edu.ua/ua/news/2022/11/fahivtsi-nau-proveli-pravoprosvitnitskiy-trening-dlya-uchniv-goshchanskogo-akademichnogo-litseyu-rivnenskoi-oblasti.html
==================================================

14 листопада 2022 року Інформаційно-просвітницьким центром з прав людини Юридичного факультету НАУ спільно з кафедрою цивільного права і процесу проведено правопросвітницький тренінг «Альтернативні форми сімейного виховання в сучасних умовах» для учнів Гощанського академічного ліцею Рівненської області.
У заході взяли участь директор Інформаційно-просвітницького центру з прав людини, завідувач кафедри теорії та історії держави і права Олена Макеєва, завідувач кафедри цивільного права і процесу Світлана Вишновецька, науково-педагогічні працівники, здобувачі освіти та школярі.
Учнів ознайомлено з правами дітей у воєнний період, обговорено з ними альтернативні форми сімейного виховання, особливості прийому дітей-сиріт і дітей, позбавлених батьківського піклування до дитячих будинків сімейного типу та прийомних сімей під час війни тощо.
«В нашій державі сьогодні діє Координаційний штаб з питань захисту прав дитини в умовах воєнного стану, який створений на виконання постанови Кабінету Міністрів України від 17 березня 2022 р. № 302. Даний штаб є тимчасовим консультативно- дорадчим органом Кабінету Міністрів України і утворений з метою сприяння координації діяльності центральних і місцевих органів виконавчої влади, інших державних органів, органів місцевого самоврядування з питань захисту прав дитини в умовах воєнного стану.
Основні завдання Координаційного штабу: визначення шляхів і способів вирішення проблемних питань щодо захисту прав дитини в умовах воєнного стану та прийняття оперативних рішень щодо захисту прав дітей», - під час свого виступу зазначила Світлана Вишновецька.
З метою закріплення матеріалу про види альтернативних форм сімейного
виховання та соціальний захист дітей-сиріт та дітей, позбавлених батьківського
піклування для учнів було проведено тестування.
Наприкінці заходу школярі прослухали інформацію про переваги навчання на
Юридичному факультеті НАУ та переглянули відеоролик про даний навчальний структурний підрозділ Національного авіаційного університету.