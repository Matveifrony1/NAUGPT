Заголовок: На ФЛСК НАУ відбулося засідання старостату
Дата: 13/09/2023
URL: https://nau.edu.ua/ua/news/2023/9/na-flsk-nau-vidbulosya-zasidannya-starostatu.html
==================================================

11 вересня 2023 року на Факультеті лінгвістики та соціальних комунікацій відбулося засідання старостату у зв'язку з початком нового навчального року.
До зустрічі доєдналися заступник декана з навчальної роботи Олександра Алпатова, заступник декана з наукової та міжнародної діяльності Анжеліка Кокарєва, заступник декана по роботі зі студентами Леся Хоменко-Семенова., а також очільники студентського самоврядування ФЛСК.
Старости академічних груп отримали інформацію стосовно:
- організації 2023-2024 навчального року, термінів складання заліково-екзаменаційної сесії;
- процедури нарахування додаткових балів до загального рейтингу та отримання стипендії;
- особливостей ведення облікового журналу навчальних занять;
- також отримали інформацію про роботу Медичного центру НАУ та, зокрема, терапевта, якого закріплено за факультетом.
Разом з тим на зустрічі обговорили надважливі аспекти сьогодення:
- алгоритм дій під час оголошення сигналу «Повітряна тривога»
- правила поводження в укритті та після завершення небезпеки, а саме з отриманням сигналу «Відбій повітряної тривоги»;
- алгоритм дій у разі виникнення пожежі або загоряння у гуртожитку.
Голова студентської ради ФЛСК Ігор Шевченко поділився планами роботи студради та набору до студентських організацій.
Голова студентської ради гуртожитку ФЛСК Костянтин Істратов розповів про правила проживання в гуртожитку під час воєнного стану.
Дякуємо Захисникам за можливість жити й навчатися!
Слава Україні!