Заголовок: Презентація НАУ у м. Бучі
Дата: 22/04/2015
URL: https://nau.edu.ua/ua/news/2015/4/prezentacziya-nau-u-m-buchi.html
==================================================

17 квітня 2015 року «Ярмарку професій» для учнів 9-11 класів ЗНЗ Ірпінського району, на базі загальноосвітньої школи №3 м. Бучі, організував Ірпінський міськрайонний центр зайнятості. Національний авіаційний університет на масовому профорієнтаційному заході представив Інститут доуніверситетської підготовки. Близько 200 старшокласників отримали вичерпну інформацію про галузі знань та напрями підготовки фахівців НАУ, спеціалізації напрямів підготовки, терміни навчання, організацію навчально-виховного процесу, наукове життя студентів, особливості проходження практики, студентське дозвілля, міжнародні зв’язки та переваги навчання на підготовчих курсах.
Учні отримали інформаційно-рекламні буклети навчальних інститутів університету, а також спецвипуск газети «Авіатор». Їх було запрошено вступати до Національного авіаційного університету, у якому на талановиту молодь завжди чекають.
Адміністрація Ірпінського МРЦЗ передала щирі вітання керівництву університету і висловила сподівання на подальшу плідну співпрацю.