Заголовок: Екскурсія  кулуарами ТОВ  «Аеропракт»
Дата: 16/04/2018
URL: https://nau.edu.ua/ua/news/1/4/ekskursiya-kuluarami-tov-aeroprakt.html
==================================================

12 квітня 2018 року студенти груп ПР-301 та ПР-102 Навчально-наукового юридичного інституту в супроводі наставника Олени Макеєвої відвідали ТОВ «Аеропракт», на якому здійснюється розробка та серійне виробництво надлегких літаків різних модифікацій.
«Аеропракт» - це сучасне, добре оснащене підприємство, що має необхідне обладнання для виробництва легких одно-двох-, трьох- і чотиримісних літаків загального призначення, а також літаків спеціалізованих модифікацій для наукових, сільськогосподарських та інженерних робіт.
«Літаки «Аеропракту» є призерами міжнародних конкурсів і користуються гарною репутацією у пілотів всього світу. Підприємство має розвинену збутову мережу за кордоном, зокрема, літаки поставляються до країн Європи, Азії, Північної та Південної Америки», -  зазначив екскурсовод.
Правники з цікавістю ознайомились з повним циклом моделювання літака, починаючи з креслень і до фінальної частини виготовлення повітряного судна.