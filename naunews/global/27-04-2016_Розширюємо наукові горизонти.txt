Заголовок: Розширюємо наукові горизонти
Дата: 27/04/2016
URL: https://nau.edu.ua/ua/news/2016/4/rozshiryuemo-naukovi-gorizonti.html
==================================================

22 квітня 2016 року завідувач кафедри історії та документознавства Навчально-наукового Гуманітарного інституту Ірина Тюрменко та доцент кафедри Тетяна Курченко взяли участь у науково-практичній конференції, організованій Державним архівом Київської області та Бориспільською міською радою «Виставкова діяльність архівних установ Київщини: досвід та перспективи». Конференція відбулась у місті Бориспіль у приміщенні міської ради. На конференції були присутні представники центральних державних архівних установ, працівники місцевих архівів, науковці.
Конференція об’єднала не тільки фахових архівістів, але й представників широкої громадськості, краєзнавців, яким не байдужа проблема формування історичної пам’яті українського народу та доступу до його історико-культурного надбання, що міститься в архівах. Учасники з цікавістю заслухали доповідь професора І. Тюрменко на тему «Виставки он-лайн, як засіб доступу до цифрової історико-культурної спадщини».