Заголовок: Відтепер працівники і студенти НАУ можуть підписати декларацію із сімейним лікарем у Авіаційному медичному центрі університету
Дата: 10/11/2021
URL: https://nau.edu.ua/ua/news/2021/11/vidteper-pratsivniki-i-studenti-nau-mozhut-pidpisati-deklaratsiyu-iz-simeynim-likarem-u-aviatsiynomu-medichnomu-tsentri-universitetu.html
==================================================

На виконання Меморандуму про співпрацю між Національним авіаційним університетом і Медичним центром первинної ланки надання медичних послуг «Мій Лікар» та з метою покращення якості надання медичної допомоги студентам і працівникам університету, з цього тижня на базі Авіаційного медичного центру (АМЦ) НАУ починає працювати сімейний лікар.
З 11 листопада сімейний лікар університету буде вести прийом за адресою: АМЦ НАУ, вул. Гарматна, 47, кабінет № 110, телефон 406 74 78 згідно узгодженого графіка (ПН, ЧТ з 9:00). Для задекларованих пацієнтів (студентів і працівників університету) обслуговування у сімейного лікаря безкоштовне (в межах щорічно затвердженої Державної програми медичних гарантій).
Усі бажаючі можуть укласти декларацію з лікарем, щоб отримувати пакет безкоштовних послуг, а саме:
- медичне консультування сімейного лікаря;
- електронні лікарняні листи та медичні довідки;
- направлення до вузьких спеціалістів лікувальних закладів вторинної ланки;
- окремі аналізи та дослідження (за призначенням лікаря);
- вакцинація (відповідно до Національного календаря щеплень);
- ПЛР-тести (за призначенням);
- координація і консультування щодо алгоритму обов’язкової вакцинації від COVID-19;
- оформлення сертифікату вакцинації від COVID-19.
Для укладання декларації необхідно мати при собі паспорт, ідентифікаційний код та телефон. Також всі бажаючи студенти й працівники НАУ, які вже мають договори з сімейними лікарями, можуть переукласти їх з сімейним лікарем в АМЦ НАУ.