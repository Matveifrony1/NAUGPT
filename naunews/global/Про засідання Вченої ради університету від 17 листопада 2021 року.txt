Заголовок:Про засідання Вченої ради університету від 17 листопада 2021 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-17-listopada-2021-roku/
==================================================
Про засідання Вченої ради університету від 17 листопада 2021 року
17 листопада відбулося засідання Вченої ради Національного авіаційного університету.

 

На початку засідання ректор НАУ Максим Луцький вручив почесні нагороди співробітникам університету:

– «Орден княгині Ольги» ІІІ ступеня вручено завідувачу кафедри педагогіки та психології професійної освіти Факультету лінгвістики та соціальних комунікацій Лузік Ельвірі Василівні за багаторічну сумлінну працю, високі професійні досягнення, вагомий особистий внесок у розвиток національної освіти України.

– нагрудний знак і посвідчення до почесного звання «Заслужений працівник освіти України» вручено директору Відокремленого структурного підрозділу «Криворізький фаховий коледж Національного авіаційного університету» Андрусевичу Анатолію Олександровичу за вагомий особистий внесок у розвиток вітчизняної науки, зміцнення науково-технічного потенціалу України, багаторічну сумлінну працю та високий професіоналізм.

– нагрудний знак Міністерства освіти і науки України «За наукові та освітні досягнення» вручено завідувачу кафедри авіаційних комп’ютерно-інтегрованих комплексів Факультету аеронавігації, електроніки та телекомунікацій Синєглазову Віктору Михайловичу.

– нагрудний знак Міністерства освіти і науки України «Відмінник освіти» вручено начальнику Управління кадрів та документообігу Національного авіаційного університету Бондарчуку Сергію Миколайовичу.

– Подяки Міністерства освіти і науки України вручено: заступнику декана Юридичного факультету Вишновецькому Вадиму Михайловичу; проректору з міжнародного співробітництва і освіти Зарубінській Ірині Борисівні; доценту кафедри телекомунікаційних та радіоелектронних систем Факультету аеронавігації, електроніки та телекомунікацій Заліському Максиму Юрійовичу; начальнику центру мовної сертифікації та англомовної освіти Інституту новітніх технологій та лідерства Мельничук Ларисі Михайлівні; доценту кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій Морозовій Ірині Володимирівні; доценту кафедри аеронавігаційних систем Факультету аеронавігації, електроніки та телекомунікацій Погурельському Олексію Сергійовичу; завідувачу кафедри організації авіаційних робіт та послуг Факультету транспорту, менеджменту і логістики Разумовій Катерині Миколаївні; доценту кафедри маркетингу Факультету економіки та бізнес-адміністрування Шевченко Анні Валеріївні.

– нагрудні знаки «Ветеран Національного авіаційного університету» вручено: завідувачу кафедри філософії Факультету лінгвістики та соціальних комунікацій Дротянко Любові Григорівні; заступнику начальника відділу управління інноваційними проєктами освіти Малютіну Сергію Олексійовичу; доценту кафедри загальної та прикладної фізики Аерокосмічного факультету Чернезі Петру Івановичу.

– Грамоту Національного авіаційного університету вручено доценту кафедри автоматизації та енергоменеджменту Аерокосмічного факультету Товкачу Сергію Сергійовичу.

– Подяки Національного авіаційного університету вручено: доценту кафедри автоматизації та енергоменеджменту Аерокосмічного факультету Мазур Тетяні Аркадіївні; доценту кафедри автоматизації та енергоменеджменту Аерокосмічного факультету Прохоренко Ірині Володимирівні; доценту кафедри автоматизації та енергоменеджменту Аерокосмічного факультету Соколовій Наталії Петрівні; доценту кафедри автоматизації та енергоменеджменту Аерокосмічного факультету Чуріній Олександрі Йосипівні.

Також, було прийняте рішення щодо присвоєння вчених звань: професора по кафедрі аеронавігаційних систем Авер’яновій Юлії Анатоліївні – професору кафедри аеронавігаційних систем Факультету аеронавігації, електроніки та телекомунікацій, доктору технічних наук, доценту; професора по кафедрі менеджменту та економіки Смутчак Зінаїді Василівні – завідувачу кафедри менеджменту та економіки Факультету менеджменту Льотної академії Національного авіаційного університету, доктору економічних наук, доценту; доцента по кафедрі аерокосмічної геодезії та землеустрою Іщенко Наталії Федорівні – доценту кафедри аерокосмічної геодезії та землеустрою Факультету екологічної безпеки, інженерії та технологій, доктору філософії в галузі економіки; доцента по кафедрі англійської філології і перекладу Семигінівській Тетяні Григорівні – доценту кафедри англійської філології і перекладу Факультету лінгвістики та соціальних комунікацій, кандидату педагогічних наук; доцента по кафедрі професійної педагогіки та соціально-гуманітарних наук Урсол Оксані Володимирівні – доценту кафедри професійної педагогіки та соціально-гуманітарних наук Факультету менеджменту Льотної академії Національного авіаційного університету, кандидату педагогічних наук; доцента по кафедрі військової підготовки Шарабайку Олександру Миколайовичу – доценту кафедри військової підготовки Льотної академії Національного авіаційного університету, кандидату технічних наук.

Також прийняте рішення про затвердження квот делегатів (членів) на Конференцію трудового колективу Національного авіаційного університету; ухвалено внесення змін до складу Статутної ради Національного авіаційного університету; внесено зміни до структури Науково-технічної бібліотеки НАУ та Управління кадрів та документообігу.

Було створено наукову школу «Фінансово-кредитні, аналітичні та обліково-контрольні механізми сталого розвитку національної економіки» Факультету економіки та бізнес-адміністрування; наукову школу «Економіка та управління економічними системами і процесами підприємств повітряного транспорту» Факультету економіки та бізнес-адміністрування; наукову школу «Інформаційні технології та системи дистанційного зондування природних середовищ і об’єктів» Факультету аеронавігації, електроніки та телекомунікацій.

Вчена раду університету прийняла рішення про затвердження тем докторських дисертацій. Окрім того, внесено зміни до редакційних колегій наукових журналів «Наукоємні технології» та «Проблеми екологічної біотехнології». А також, рекомендовано до друку низку навчальних та наукових праць.

 