Заголовок: Привітання ректора НАУ Максима Луцького з Всесвітнім Днем авіації та космонавтики!
Дата: 12/04/2023
URL: https://nau.edu.ua/ua/news/2023/4/privitannya-rektora-nau-maksima-lutskogo-z-vsesvitnim-dnem-aviatsii-ta-kosmonavtiki.html
==================================================

12 квітня ми відзначаємо Всесвітній День авіації та космонавтики, який символізує розвиток науки, технологій та невпинність людства на шляху до підкорення неба.
Сьогодні, попри всі випробовування, війну і спробу ворога знищити українську авіацію, галузь героїчно стоїть на захисті Батьківщини.
Наші фахівці продемонстрували ривок у напрямку розвитку безпілотних літальних апаратів і переймають передовий досвід пілотування авіаційної техніки у західних партнерів.
Авіаційна освіта, своєю чергою, не зупинилася у своєму розвитку ані на мить. Науковці, викладачі, адміністрація Національного авіаційного університету у цей складний період згуртовані як ніколи. Нам вдалося значно посилити свою міжнародну діяльність, досягти домовленостей про навчання наших студентів закордоном, започаткувати низку наукових проєктів і програм, серед яких — домовленість НАУ та Японської авіаційної академії про відкриття міжнародного центру професійної підготовки.
Україна — завжди була і буде потужною авіаційною державою дякуючи, у першу чергу, надзвичайно високому потенціалу та спраги до знань усіх її представників.
Я вітаю фахівців авіації та авіаційної освіти. І бажаю кожному ніколи не втрачати спраги до підкорення неба.
А наша Перемога — вже незабаром! І найчистіше українське мирне небо, вірю, що зовсім скоро знову розмалюють літаки!