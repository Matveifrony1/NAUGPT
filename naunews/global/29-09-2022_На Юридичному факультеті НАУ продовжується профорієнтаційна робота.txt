Заголовок: На Юридичному факультеті НАУ продовжується профорієнтаційна робота
Дата: 29/09/2022
URL: https://nau.edu.ua/ua/news/2022/9/na-yuridichnomu-fakulteti-nau-prodovzhuetsya-proforientatsiyna-robota.html
==================================================

20 вересня доцент кафедри цивільного права і процесу Юридичного факультету (ЮФ) Національного авіаційного університету Ганна Грабовська спільно з управлінням освіти, молоді та спорту Святошинської РДА м. Києва провели зустріч з старшокласниками середньої загальноосвітньої школи №35 м. Києва на тему «Особливості функціонування сімейних форм виховання в сучасних умовах».
Під час зустрічі Ганна Грабовська акцентувала увагу учнів на важливості обговорення та ознайомлення з правовими питаннями усиновлення дітей-сиріт та дітей позбавлених батьківського піклування в сучасних умовах, а також забезпечення захисту інтересів неповнолітніх.
Здобувачі вищої освіти третього курсу ЮФ НАУ Анастасія Лисюк, Єлизавета Хомусько, Анжеліка Шепетько підготували презентацію, яка допомогла старшокласникам не тільки теоретично сприйняти інформацію, а й практично перевірити свої знання з поданого матеріалу.
Наприкінці заходу присутнім презентували інформацію щодо діяльності та особливостей підготовки фахівців на Юридичному факультеті.
Також, відповідальними особами обговорено перспективи подальшої співпраці з управлінням освіти, молоді та спорту Святошинської РДА м. Києва в аспекті подальшого проведення організаційно-виховних заходів серед учнів закладів загальної середньої освіти.