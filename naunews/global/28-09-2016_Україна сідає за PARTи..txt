Заголовок: Україна сідає за PARTи.
Дата: 28/09/2016
URL: https://nau.edu.ua/ua/news/2016/9/ukraina-sidae-za-parti.html
==================================================

27 вересня 2016 року на виконання Наказу Голови Державіаслужби України  сектор авіаційної медицини ДАА провів робочий семінар з обговорення Частини IV PART MED проекту Авіаційних правил України «Технічні вимоги та адміністративні процедури для льотних екіпажів цивільної авіації». Необхідність цих заходів обумовлена заходи потребою уніфікації законодавчої бази України до діючих вимог ЕС, у тому числі, і в питаннях медичної сертифікації авіаційного персоналу.
До участі у робочому семінарі були запрошені профільні керівники Державіаслужби України, керівники авіаційних медичних центрів, авіаційні медичні екзаменатори.  Національний авіаційний університет представляв головний лікар АМЦ, вповноважений АМЕ, президент Української асоціації авіаційно-космічної медицини, лікар вищої кваліфікаційної категорії Вадим Петлін.
На семінарі були розглянуті актуальні питання удосконалення діяльності авіаційних медичних центрів. Мета такої роботи – поліпшити якість надання ними послуг та підвищити рівень авіаційної безпеки в Україні.
Сектор авіаційної медицини ДАА дав високу оцінку діяльності авіаційних медичних центрів НАУ (АМЦ НАУ, АМЦ КЛА, АМЦ КЛК). Нагадуємо, що АМЦ НАУ отримав в поточному році від Державіаслужби України Сертифікат на право сертифікації авіаційного персоналу відповідно вимог JAR-FCL3 з максимальним спектром повноважень. Також було підтверджено членство АМЕ, які представляють університет, у Європейській асоціації з авіаційно-космічної медицини (ESAM).