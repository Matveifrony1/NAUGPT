Заголовок: Факультет наземних споруд і аеродромів долучається до розробки індустріального парку Bucha Techno Garden
Дата: 16/01/2024
URL: https://nau.edu.ua/ua/news/2024/1/fakultet-nazemnih-sporud-i-aerodromiv-doluchaetsya-do-rozrobki-industrialnogo-parku-bucha-techno-garden.html
==================================================

Команда Бучанської агенції регіонального розвитку провела онлайн-зустріч із викладачами та студентами Факультету наземних споруд і аеродромів, під час якої було презентовано амбітний проєкт Bucha Techno Garden та обговорено перспективи співпраці.
Зокрема, проєкт охоплює територію площею у майже 3,5 тис. гектарів. Планується створити такі кластери, як транспортно-логістичний, виробничо-складський, медичний, IT та інші.
Основна увага приділяється відбудові та реконструкції аеропорту «Антонов», який стане стратегічним об'єктом для відновлення регіону. Цей проєкт враховує розбудову інфраструктури для пілотів та пасажирів. Турецькі партнери вже долучилися до розробки концепції реконструкції, спрямованої на стрімке зростання міжнародних пасажиро- та вантажних потоків.
Наприкінці цього місяця студенти НАУ разом з командою агенції проведуть  воркшоп, щодо розробки просторових та програмних рішень для активації території індустріального парку BTG та формування комплексного та обґрунтованого бачення розвитку території аеропорту «Антонов» в цілому.
Команда Агенції висловлює вдячність декану Факультету наземних споруд і аеродромів – кандидату архітектури, доценту Октябрині Чемакіній за організацію зустрічі, студентам за активну участь та всьому професійному викладацькому колективу за жваве і важливе обговорення проєкту Bucha Techno Garden.