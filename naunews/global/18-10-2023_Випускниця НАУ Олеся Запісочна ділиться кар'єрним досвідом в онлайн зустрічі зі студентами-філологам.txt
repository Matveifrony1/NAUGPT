Заголовок: Випускниця НАУ Олеся Запісочна ділиться кар'єрним досвідом в онлайн зустрічі зі студентами-філологами
Дата: 18/10/2023
URL: https://nau.edu.ua/ua/news/2023/10/vipusknitsya-nau-olesya-zapisochna-dilitsya-karernim-dosvidom-v-onlayn-zustrichi-zi-studentami-filologami.html
==================================================

12 жовтня на кафедрі англійської філології і перекладу Факультету лінгвістики та соціальних комунікацій НАУ відбулася перша зустріч студентів з випускницею кафедри, Олесею Запісочною, в межах циклу "Стратегія успіху".
У ролі модераторів виступили викладачі кафедри, доценти Сітко А.В. та Линтвар О.М. Під час заходу пані Олеся розповіла про свій професійний шлях, поділилася секретами кар'єрного зростання та згадала період навчання в Національному авіаційному університеті. Закінчивши університет у 2011 році з відзнакою, вона розпочала кар'єру в галузі перекладу та реклами.
Починаючи з 2016 року, Олеся працює в галузі кіноперекладу, спеціалізуючись спочатку на озвучуванні, а потім на дубляжі фільмів з англійської на українську мову. Наразі вона є перекладачем і керує відділом перекладу в одній із провідних українських студій "ПОСТМОДЕРН". Її успішний шлях служить натхненням для сучасних студентів та випускників.