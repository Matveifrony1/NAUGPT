Заголовок:Публічна пропозиція на укладання договору про надання платних освітніх послуг

Дата: ----------
URL: https://nau.edu.ua/ua/info/publichna-propozitsiya-na-ukladannya-dogovoru-pro-nadannya-platnih-osvitnih-poslug.html
==================================================
Публічна пропозиція на укладання договору про надання платних освітніх послуг
 

0. Вступ

0.1. Державне некомерційне підприємство «Державний університет «Київський авіаційний інститут» (далі - КАІ) оголошує цю публічну пропозицію з метою встановлення договірних відносин з особами, які бажають замовити в КАІ освітні послуги у сфері вищої освіти.

0.2. КАІ пропонує укласти договір приєднання («договір»), умови якого викладені у цій публічній пропозиції. Прийняття цієї публічної пропозиції здійснюється шляхом підписання іншими сторонами («одержувач», «платник») та КАІ заяви–договору за формою, наведеною у Додатку 1.

У розумінні цього Договору:

(1) «одержувачем» є фізична особа, якій надаються освітні послуги відповідно до договору про надання освітніх послуг.

(2) «платником» може бути фізична та/або юридична особа, яка частково або повністю оплачує вартість навчання одержувача на користь КАІ, що додатково зазначається в заяві-договорі.

(3) «надавачем» є юридична особа, що безпосередньо забезпечує освітній процес відповідно до затверджених програм та зобов’язань за цим договором

0.3. Одержувач/платник може приєднатися до договору лише в цілому і не може запропонувати свої умови (за винятком додаткових умов, щодо яких прямо передбачена необхідність їх погодження сторонами у заяві–договорі). КАІ вважатиме себе зобов'язаним лише, якщо ця публічна пропозиція прийнята у встановленому у ній порядку.

0.4. Ця публічна пропозиція не є публічним договором у розумінні статті 633 Цивільного кодексу України.

0.5. КАІ розміщує цю публічну пропозицію на своєму офіційному вебсайті у вигляді електронного документа.

0.6. Ця Публічна пропозиція (разом із додатками), наказом про визначення ціни послуг, які надаються за цим договором, а також оформлені (одержувачем та платником) Заяви на приєднання до договору разом складають єдиний документ – Договір про надання платних освітніх послуг.

0.7. Умови договору приєднання, запропоновані КАІ, наведені нижче.

 

1. Загальні положення. Предмет договору

1.1. КАІ за завданням одержувача/платника надає освітні послуги у сфері вищої освіти («освітні послуги»), а одержувач та/або платник сплачує такі послуги.

1.2. Освітні послуги включають навчання за освітньою програмою, за якою здійснюється підготовка здобувачів вищої освіти («освітня програма»).

1.3. Освітні послуги надаються у межах ліцензії КАІ на провадження освітньої діяльності у сфері вищої освіти.

1.4. Конкретні освітні послуги, які надаватимуться одержувачу, сторони визначають у заяві–договорі.

1.5. Фінансування підготовки здобувачів вищої освіти згідно з цим договором здійснюється:

- за кошти фізичних та/або юридичних осіб (на умовах договору, зокрема на умовах повної або часткової оплати навчання за рахунок коштів державних грантів для здобуття вищої освіти);

- за кошти грантів, які отримав заклад вищої освіти на проведення наукових досліджень, за якими передбачається підготовка здобувачів вищої освіти ступеня доктора філософії.

 

2. Умови надання освітніх послуг

2.1. Загальні умови

2.1.1. Обсяг освітніх послуг для цілей цього договору визначається у кредитах Європейської кредитної трансферно-накопичувальної системи («ЄКТС»), обчислюється відповідно до умов, визначених у цьому Договорі, та фіксується у заяві–договорі станом на момент її підписання.

2.1.2. КАІ відповідальний за залучення кваліфікованих викладачів та забезпечення інших ресурсів, необхідних для надання освітніх послуг.

2.1.3. Зміст і порядок надання освітніх послуг визначається, зокрема, освітньою програмою на відповідний навчальний рік, навчальним планом до неї та локальними нормативно-правовими актами КАІ, які регулюють порядок провадження освітньої діяльності у сфері вищої освіти (включаючи Положення про організацію освітнього процесу). Ці документи КАІ затверджує і змінює самостійно, вони є обов'язковими для одержувача.

КАІ розміщує документи, вказані у цьому пункті, на своєму офіційному вебсайті.

2.1.4. Якщо протягом 5 робочих днів після завершення навчання одержувач письмово не сповістив КАІ про зауваження до якості освітніх послуг, вважається, що одержувач не має таких зауважень і втрачає право посилатися на можливі недоліки наданих освітніх послуг у подальшому.

2.2. Навчання за освітньою програмою

2.2.1. Одержувачем освітніх послуг з навчання за освітньою програмою може бути особа, яка у встановленому порядку зарахована, поновлена або переведена на навчання до КАІ, уклала договір про навчання та набула статусу здобувача вищої освіти.

2.2.2. Освітні послуги передбачають можливість одержувача один раз пройти нормативні та вибіркові освітні компоненти у межах загального обсягу освітніх послуг.

2.2.3. Навчання на освітній програмі здійснюється за окремими семестрами. Послідовність вивчення освітніх компонентів за навчальних семестрів встановлюється у навчальному плані освітньої програми та індивідуальному навчальному плані одержувача.

2.2.5. Освітні послуги вважаються наданими у певному семестрі з моменту завершення такого семестру, в тому числі при повторному проходженні освітніх компонентів та/або проходженні компонентів у статусі слухача, незалежно від того, чи виконав одержувач умови успішного завершення освітніх компонентів, які він вивчав у відповідному семестрі (тобто, без огляду на те, отримав він задовільну чи незадовільну оцінку за такі освітні компоненти).

2.2.6. Період надання освітніх послуг збігається з періодом навчання одержувача у КАІ. КАІ має право збільшувати чи зменшувати цей період у порядку, встановленому локальними нормативно-правовими актами.

2.2.7. Одержувач, який повністю виконав вимоги освітньої програми, має право на отримання відповідного документа про вищу освіту, за умови, що освітня програма, на якій він навчається, буде акредитованою на момент завершення навчання.

 

3. Оплата освітніх послуг

3.1. Ціна, порядок і строк оплати освітніх послуг

3.1.1. КАІ визначає ціну навчання на кожній освітній програмі на кожен навчальний рік та затверджує її своїм наказом.

3.1.2. Вартість освітньої послуги встановлюється як ціна за весь період навчання, що розподілена по конкретним навчальним семестрам та встановлюється в заяві-договорі. Платник/одержувач вносить плату щосеместрово відповідно до графіку оплат, встановленого в заяві-договорі.

3.1.3. При поновленні чи переведення на освітні програми КАІ, обсяг освітніх послуг визначається як різниця між загальним обсягом освітньої програми у кредитах ЄКТС та кількістю кредитів ЄКТС, у межах яких КАІ до укладання договору визнає попередньо здобуті результати навчання одержувача.

3.1.4. Оплата за навчання здійснюється шляхом одноразового внесення повної суми за навчальний семестр не пізніше 10 днів після дати укладання цього Договору, надалі не пізніше 10 днів початку навчання кожного наступного навчального семестру в розмірі вартості освітньої послуги за навчальний семестр.

3.1.5. Оплата освітніх послуг здійснюється виключно у національній валюті - українській гривні.

3.1.6. Одержувач або платник оплачує освітні послуги шляхом безготівкового переказу на рахунок КАІ. Датою оплати є дата зарахування коштів на рахунок КАІ.

3.1.9. Підставами для повернення коштів Платнику є:

Виконавець (КАІ) припинив свою діяльність;
Закриття спеціальності або освітньої програми;
Одержувач або платник сплатив більшу суму, ніж було визначено у договорі;
Платіж був здійснений на неправильний рахунок;
Відрахування одержувача за власним бажанням до дати початку занять;
Зміна форми фінансування.
3.3. Коригування ціни освітніх послуг

3.3.1. КАІ ухвалює рішення про коригування ціни освітніх послуг шляхом видання відповідного наказу.

3.3.2. КАІ має право змінювати розмір плати за навчання не частіше одного разу на рік і не більше як на офіційно визначений рівень інфляції за попередній календарний рік, з обов'язковим інформуванням про це одержувача та платника (шляхом публікації цієї інформації на офіційному вебсайті КАІ). Коригування застосовується до усіх договорів, укладених у відповідному календарному році для відповідної освітньої програми.

3.3.3. Коригування ціни освітніх послуг є односторонньою зміною умов договору (графіку платежів) зі сторони КАІ. Укладання додаткової угоди для зміни умов договору у цьому випадку не вимагається.

3.3.4. Зміни способів фінансування здійснюються шляхом укладання між сторонами окремої додаткової угоди до цього договору, якщо інше прямо не передбачено умовами цього договору чи нормативними актами КАІ. Такі додаткові угоди набирають чинності з моменту їх підписання обома сторонами, якщо інше не погоджено у тексті додаткової угоди.

Сторони погодили, що розміщення наказу про коригування ціни освітніх послуг на офіційному веб-сайті КАІ вважається належним повідомленням платника та одержувача про відповідне коригування.

 

4. Припинення договору

4.1. Відрахування одержувача з КАІ, а у випадку навчання на освітній програмі – також переведення на іншу освітню програму у межах КАІ, тягне за собою припинення договору з дати відрахування чи переведення. Припинення договору не потребує укладання додаткової угоди між сторонами. При переведенні укладається новий договір про надання освітніх послуг у сфері вищої освіти.

4.2. У разі відрахування одержувача з КАІ у зв'язку із завершенням навчання цей договір вважається припиненим у зв'язку з його виконанням, за винятком зобов'язань платника або одержувача щодо оплати освітніх послуг, які діють до їх повного виконання згідно з графіком платежів.

4.3. Сторони усвідомлюють і погоджуються, що у разі відрахування одержувача з КАІ (з будь-яких підстав, окрім завершення навчання), КАІ не повертає платнику/одержувачу сплачені за договором кошти, а також не компенсує різницю між сумою фактично сплачених коштів та вартістю невикористаних освітніх послуг.

4.6. Сторони усвідомлюють, що їх відносини за цим договором є нерозривно пов'язаними з відносинами між одержувачем і КАІ, які виникають під час здобуття ним вищої освіти або отримання інших освітніх послуг. З цих міркувань сторони погодили, що:

(1) припинення цього договору шляхом його розірвання за ініціативою одержувача допускається лише до початку навчання за освітньою програмою.

(2) визнання цього договору недійсним тягне за собою скасування наказу про зарахування одержувача на навчання до КАІ і, як наслідок, втрату ним статусу здобувача вищої освіти КАІ.

 

5. Забезпечення виконання договору

5.1. Договір може бути достроково розірваний з ініціативи КАІ в односторонньому порядку у разі:

- не надання КАІ документів, необхідних для навчання у ЗВО України;

- неприбуття одержувача для навчання в КАІ впродовж 10 календарних днів від початку навчання без поважних причин (цей пункт поширюється лише на здобувачів вищої освіти першого семестру навчання);

- невиконання індивідуального навчального плану, порушення умов Договору;

- у разі заборгованості платника/одержувача за оплату навчання понад два місяці;

- у разі ненадання КАІ повідомлень про зміну персональних даних платника/одержувача (прізвище, ім'я, по батькові, паспортні дані, місце проживання, контактні телефони, електронну пошту тощо).

 

6. Запевнення сторін

6.1. КАІ запевняє, що він має ліцензію на провадження освітньої діяльності у сфері вищої освіти та укладання цього договору не призводить до порушення її умов.

6.2. Якщо платник не є одержувачем, він запевняє, що він погодив укладення цього договору з одержувачем, а також має достатні правові підстави для обробки персональних даних одержувача і їх передання КАІ.

6.3. Платник запевняє, що він ознайомився з усіма локальними нормативно-правовими актами КАІ, які стосуються надання освітніх послуг, провадження освітньої діяльності, дотримання академічної доброчесності, надання академічних грантів, стипендій. Якщо платник не є одержувачем, платник також запевняє, що він ознайомив одержувача з цими нормативно-правовими актами.

6.4. Якщо платник є юридичною особою, він запевняє, що особа, яка підписує заяву–договір від імені платника, має належний обсяг повноважень діяти від імені платника.

6.5. Якщо платник є юридичною особою, він запевняє, що він не перебуває, прямо чи опосередковано, під контролем (у значенні, наведеному у статті 1 Закону України «Про захист економічної конкуренції») резидентів держав, які здійснюють збройну агресію проти України, та не діє в їх інтересах.

 

7. Інші умови

7.1. Договір вважається укладеним з моменту підписання сторонами заяви–договору і діє до його припинення у зв’язку з відрахуванням одержувача, розірвання договору за згодою сторін або рішення суду. У частині розрахунків договір діє до повного виконання сторонами своїх зобов’язань.

7.2. Сторони погоджуються, що строк позовної давності за вимогами, які виникають з цього договору, становить 5 (п’ять) років з дня, коли сторона дізналася або могла дізнатися про порушення свого права.

7.3. Якщо заява–договір підписана після початку навчання одержувача, сторони відповідно частини третьої до статті 631 Цивільного кодексу України погодили поширити його дію також на відносини, що виникли до підписання заяви–договору.

7.4. Цей договір замінює будь-які попередні домовленості сторін, які стосуються надання освітніх послуг.

7.5. Обмін повідомленнями, які стосуються цього договору, може відбуватися електронною поштою за електронними адресами, вказаними у цій публічній пропозиції та заяві– договорі.

7.6. КАІ має право самостійно вносити зміни та доповнення до умов цього Договору в односторонньому порядку.

7.6.1. Проєкт змін або нову редакцію Договору Університет розміщує на офіційному вебсайті КАІ.

7.6.2. Зміни набирають чинності з моменту їх офіційного оприлюднення на вебсайті, якщо інше не передбачено текстом змін.

7.6.3. Здобувач вищої освіти вважається ознайомленим і погодженим із внесеними змінами з дати їх публікації на сайті КАІ. Подальше користування освітніми послугами (навчання, участь у освітньому процесі тощо) після публікації свідчить про прийняття одержувачем/платником нових умов Договору.

7.6.4. Якщо здобувач вищої освіти не погоджується з внесеними змінами, він має право повідомити про це КАІ у встановленому порядку та при необхідності припинити навчання.

* Електронний документ прирівнюється до письмового за умови, що він підписаний кваліфікованим електронним підписом (КЕП) або удосконаленим електронним підписом, що базується на кваліфікованому сертифікаті відкритого ключа, відповідно до вимог законодавства України.

 

8. Реквізити КАІ:

Державне некомерційне підприємство «Державний університет «Київський авіаційний інститут»

Юридична адреса: 03058, м. Київ, проспект Гузара Любомира, 1

Тел.: 497-71-24

Одержувач коштів: Державне некомерційне підприємство «Державний Університет «Київський авіаційний інститут»

Код отримувача: 45853942

Банк одержувач коштів: АТ КБ «ПРИВАТБАНК»

Р/р: UA473052990000026003035031679

Призначення платежу: за навчання в КАІ; № договору; № субрахунку.

 

Від імені КАІ –

Ігор КРАВЧИШИН, перший проректор (діє на підставі довіреності від 19.05.2025 № 1250/06.01)

 

 

Додаток 1 "Заява–Договір на надання платних освітніх послуг у сфері вищої освіти"
Документ з електронним підписом