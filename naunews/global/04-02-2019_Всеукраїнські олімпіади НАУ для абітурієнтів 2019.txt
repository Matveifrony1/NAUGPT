Заголовок: Всеукраїнські олімпіади НАУ для абітурієнтів 2019
Дата: 04/02/2019
URL: https://nau.edu.ua/ua/news/2019/2/vseukrainski-olimpiadi-nau-dlya-abiturientiv-2019.html
==================================================

Триває реєстрація на участь у Всеукраїнських олімпіадах НАУ для абітурієнтів-2019! Цьогоріч олімпіади відбуватимуться з таких предметів: математика, фізика, хімія, біологія, англійська мова, українська мова та література, географія, історія України.
Передбачено два тури, перший із яких – дистанційний, а другий – очний в Національному авіаційному університеті. З графіком їх проведення можна ознайомитися за посиланням:
http://iiot.nau.edu.ua/index.php/nauka/olimpiady
Уже 9 березня відбудеться дистанційний тур першої олімпіади з української мови. Переможці матимуть змогу вийти до основного туру, за результатами якого при вступі на спеціальності, яким надається особлива підтримка держави (природничо-математичні та інженерно-технічні), до загального рейтингу абітурієнта додаватиметься до 20 балів.
Тим, хто планує пов’язати своє майбутнє з точними науками, олімпіади дозволять не лише перевірити свої навички й освіжити знання, готовність до ДПА та ЗНО, а й допоможуть значно поліпшити свій рейтинг вступника за рахунок додаткових балів до конкурсного балу абітурієнта.