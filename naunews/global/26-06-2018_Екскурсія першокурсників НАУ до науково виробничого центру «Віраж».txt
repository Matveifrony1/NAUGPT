Заголовок: Екскурсія першокурсників НАУ до науково виробничого центру «Віраж»
Дата: 26/06/2018
URL: https://nau.edu.ua/ua/news/1/6/ekskursiya-pershokursnikiv-nau-do-naukovo-virobnichogo-tsentru-virazh.html
==================================================

19 та 20 червня 2018 року студенти-першокурсники Національного авіаційного університету, котрі навчаються на ФЕБА й опановують спеціальність «Менеджмент» (073), відвідали науково-виробничий центр НАУ «Віраж».
Директор центру Михайло Матійчик розповів студентам про розробку та промислове серійне виробництво сучасної конкурентоспроможної безпілотної авіаційної техніки, а також наголосив на застосуванні її в інтересах різних галузей економіки.
Першокурсники в свою чергу, захопившись екскурсією, активно ставили запитання, на які Михайло Петрович охоче й фахово відповідав.
Завдяки таким заходам студенти мають змогу глибше ознайомитися  з новим та перспективним напрямком розвитку авіації.