Заголовок: Лекція про міжнародну адвокацію у сфері прав людини в Навчально-науковому інституті неперервної освіти
Дата: 26/04/2024
URL: https://nau.edu.ua/ua/news/2024/4/lektsiya-pro-mizhnarodnu-advokatsiyu-u-sferi-prav-lyudini-v-navchalno-naukovomu-instituti-neperervnoi-osviti.html
==================================================

19 квітня 2024 року
в Навчально-науковому інституті неперервної освіти відбулася зустріч та
лекція на тему «Міжнародна адвокація»
. Захід був організований кафедрою публічного управління та адміністрування на запрошення
Олександри Романцової
, правозахисниці та виконавчої директорки Центру громадянських свобод.
На зустрічі були присутні студенти, аспіранти та співробітники ННІНО, а також студенти Юридичного факультету та Факультету міжнародних відносин.
Лекторка розкрила низку важливих питань
, пов’язаних з міжнародною адвокацією у сфері прав людини.
Зокрема,
Олександра Романцова пояснила
, що таке міжнародна адвокація, з яких організацій складається міжнародна система захисту прав людини та які з них доступні для України. Також вона розповіла, хто і як може звертатися до міжнародної спільноти для просування норм прав людини у світі.
Лекція пройшла в
інтерактивному форматі
, що сприяло жвавому обговоренню та обміну думками між учасниками. Розглянуті питання викликали значний інтерес, оскільки є надзвичайно актуальними в сучасному контексті захисту прав людини в Україні та світі.
Така зустріч стала чудовою нагодою для студентів та викладачів НАУ
дізнатися більше про
міжнародні механізми адвокації у сфері прав людини та можливості їх використання. Обговорення цієї теми сприяє підвищенню обізнаності та розвитку практичних навичок у галузі правозахисту.