Заголовок: Вітання з початком нового навчального року
Дата: 02/09/2019
URL: https://nau.edu.ua/ua/news/2019/8/vitannya-z-pochatkom-novogo-navchalnogo-roku.html
==================================================

Сьогодні в усіх навчальних закладах країни розпочинається відлік іще одного навчального року – періоду нових знань, нових досягнень і відкриттів. Для когось це буде першим кроком до омріяної професії – для когось – вирішальним етапом у здобутті диплома.
Нехай цей рік буде натхненним і плідним, хай відкриваються іще недосліджені таємниці науки.
Бажаю кожному студентові знайти в навчальних аудиторіях відповіді на питання, які його хвилюють, зустріти мудрих і талановитих наставників, готових вести до освітніх вершин.
Хочу, щоб наш висококваліфікований педагогічний колектив щохвилини помічав у студентських очах  рефлексію, бажання злітати до зірок, долати труднощі і перешкоди, прагнення завжди бути першими.
Окреме привітання – нашим першокурсникам. Бажаю вам стати гідними членами міцної та дружньої родини НАУ. Бережіть і примножуйте авторитет і здобутки нашого університету, пишайтеся його успіхами й додавайте до них ваші перемоги в олімпіадах та конкурсах. Нехай ваші імена лунають з почесних п‛єдесталів в Україні і світі.
У цей урочистий день пам’ятайте про тих, хто зі зброєю у руках захищає нашу з вами можливість вчити і вчитися. Будьте гідними тих, хто віддав життя за свободу і незалежність нашої держави.
Бажаю всім міцного здоров’я, благополуччя, щастя, наполегливості й терпіння, мудрості й порозуміння, злагоди і миру!
Щиро,
Володимир Ісаєнко