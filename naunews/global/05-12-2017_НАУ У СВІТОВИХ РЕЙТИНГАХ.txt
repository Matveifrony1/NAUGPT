Заголовок: НАУ У СВІТОВИХ РЕЙТИНГАХ
Дата: 05/12/2017
URL: https://nau.edu.ua/ua/news/2017/12/nau-u-svitovih-rejtingah.html
==================================================

Третій рік поспіль Національний авіаційний університет посідає 9-те місце поміж 16-ти університетів України, представлених у топ-300 університетів країн, що розвиваються, опублікованого QS 2018 Еmerging Europe and central Asia University Rankings.
У загальному рейтингу з 250 університетів 20 країн НАУ нині знаходиться у групі 161-170 (2018). Тож університету ще є багато над чим працювати. Робота над «помилками» має вестися активно у таких напрямках: академічна репутація (30%), репутація поміж роботодавців (20%), співвідношення викладач/студент (15%), публікації на одного викладача (10%), міжнародна взаємодія та комунікації, за даними Webometrics Ranking of World Universities (10%), кількість персоналу зі ступенями (5%), цитування (5%), факультет міжнародних відносин (2,5%), та кількість студентів іноземців (2,5%).
Ретельний аналіз наведених показників, за якими проводиться оцінка діяльності університетів різними рейтинговими агенціями, засвідчує, що просте «лінійне» зростання дозволить увійти у сотню кращих не скоро. Отже, нам потрібні нестандартні, інноваційні рішення, методології впровадження, які б дозволили стрімке, нелінійне зростання чи фазовий перехід.