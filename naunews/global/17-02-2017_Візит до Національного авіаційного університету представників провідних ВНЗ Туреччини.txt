Заголовок: Візит до Національного авіаційного університету представників провідних ВНЗ Туреччини
Дата: 17/02/2017
URL: https://nau.edu.ua/ua/news/2017/1/vizit-turetskoi-delegatsii.html
==================================================

У період з 13 по 14 лютого Національний авіаційний університет спільно з державним концерном «Укроборонпром» проводив прийом делегації з Туреччини – д-ра А. Хікмета Ючішік, професора Стамбульського університету, і д-ра Метіна У. Саламкі, професора Університета Газі. Під час зустрічі з В.о. ректора професором В.М. Ісаєнком було окреслено основну мету візиту – проведення переговорів щодо подальшої співпраці в авіакосмічній сфері, а також ознайомлення з освітньою та науково-технічною базою університету.
Турецькі гості ознайомилися з історією нашого університету та його структурою. Найважливішою частиною візиту була демонстрація науково-технічної бази Національного авіаційного університету – центру безпілотної авіації «Віраж», навчального ангару, диспетчерського тренажеру, лабораторій Науково-навчальних інститутів аеронавігації, екологічної безпеки, інформаційно-діагностичних систем, комп’ютерних інформаційних технологій, аерокосмічного інституту, а також аеродинамічного комплексу. Особливу увагу було приділено організації навчального процесу кафедр НАУ, який має сучасне науково-технічне забезпечення та базується на інноваційних наукових дослідженнях наших науковців. Гостями було відзначено високий рівень освіти та наукового пошуку в НАУ.
У ході заключної зустрічі з В.о. ректора професором В.М. Ісаєнком було обговорено перспективні напрямки та подальші кроки співпраці, яка може включати науково-дослідну діяльність, організацію навчальних курсів, академічну мобільність та ін. Цей візит є ще одним кроком розвитку плідної співпраці між науковцями наших країн.