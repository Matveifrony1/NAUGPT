Заголовок:Інноваційна схема контролю мікробіологічного забруднення та біостійкості авіаційних палив і матеріалів

Дата: ----------
URL: https://nau.edu.ua/ua/menu/science/naukova-robota/naukovi-rozrobki/innovatsiyna-shema-kontrolyu-mikrobiologichnogo-zabrudnennya-ta-biostiykosti-aviatsiynih-paliv-i-materialiv.html
==================================================
Інноваційна схема контролю мікробіологічного забруднення та біостійкості авіаційних палив і матеріалів
Призначення та сфера застосування

Вчасне виявлення мікробіологічного ураження авіаційних палив та здійснення попереджувальних заходів для ліквідації мікробіологічного забруднення паливної системи, забиття фільтрів та порушення роботи паливорегулювальної апаратури, погіршення фізико-хімічних та експлуатаційних характеристик палива.

 

Основні характеристики, суть розробки

У сучасному світі постійно відбувається підвищення вимог до якості авіаційних палив. У 2012 році Міжнародна організація цивільної авіації прийняла директиву 9977/489 "Керівництво з постачання авіаційного палива для цивільної авіації", в якій основна увага акцентується на забезпеченні чистоти палива. Чистота палив залежить від наявності механічних домішок, вологи і мікробіологічної фази. Сутність розроблення колориметричного методу виявлення мікробіологічної фази полягає в тому, що в результаті життєдіяльності мікроорганізмів-нафтодеструкторів в паливах накопичуються сполуки, що містять первинну та вторинну аміногрупи (-NH2 чи NH-), амінокислоти, аміни, ферменти тощо. Клітини мікроорганізмів мають у своєму складі білкові частини, до яких входять вищеназвані сполуки. В якості індикатору на аміногрупи та амінокислоти обрано нінгидрин (2,2-диокси-1,3-інданон). Під час взаємодії нінгидрину з сполуками, що містять вказані аміногрупи, утворюється синьо-фіолетове забарвлення. Інтенсивність забарвлення свідчить про масштаб біоураження палива. Розроблений метод впроваджено до сфери авіапаливозабезпечення та виявлення мікробіологічного забруднення в авіаційних паливах. Може бути використаний в сфері нафтопродуктозабезпечення, особливо для палив для довготривалого зберігання, для автомобільної, суднової промисловостей.

 

Порівняння зі світовими аналогами, основні переваги розробки

            У порівнянні з відомими аналогами методів виявлення мікробіологічного ураження палив розроблений нами колориметричний метод дає змогу оперативніше виявити наявність або відсутність мікробіологічної фази.

 

Стан охорони інтелектуальної власності

            Отримано патент України.

 

Затребуваність на ринку

            Метод може бути впроваджений діяльність служб ПММ аеропортів, випробувальних лабораторій, на заводах нафтопродуктозабезпечення, на нафтобазах.

 

Стан готовності розробки

            Метод розроблено, впроваджено у випробувальну діяльність лабораторії.

 

Фото розробки



 

Рис. 1. Вигляд колоній мікроорганізмів, зрощених на поживному середовищі  з нафтовими вуглеводнями та виявлених після використання методики виявлення мікробіологічного забруднення

 

 


