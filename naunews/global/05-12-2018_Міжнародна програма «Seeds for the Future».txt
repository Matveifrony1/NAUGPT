Заголовок: Міжнародна програма «Seeds for the Future»
Дата: 05/12/2018
URL: https://nau.edu.ua/ua/news/1/12/mizhnarodna-programa-seeds-for-the-future.html
==================================================

Студентка НАУ Анастасія Коберник стала переможницею міжнародної програми «Seeds for the Future», яку проводить компанія Huawei Ukraine. Вона разом із дев’ятьма переможцями побувала в дослідницькому центрі компанії Huawei в Шеньчжені, ознайомилися з мережевими та хмарними технологіями, стандартами зв'язку 4-го покоління, вивчали китайську мову та відвідали безліч цікавих історичних місць в різних містах Китаю.
«Seeds for the Future» спрямований на підтримку талановитої молоді в галузі інформаційно-комунікаційних технологій. За 10 років у проекті взяли участь понад 3600 студентів із 108 країн. Кількість українських вищих освітніх закладів-учасників відбору збільшилася за три роки з трьох до 39, а КНР відвідали 30 студентів 14 вищих освітніх закладів з 8 міст України.
4 грудня відбулася церемонія з нагоди третьої річниці даного проектуй підписання Меморандуму про співпрацю в освітній галузі між компанією Huawei та Міністерством освіти і науки України. Захід відвідали перший проректор НАУ Валерій Козловський, директор Інституту аеронавігації, електроніки та телекомунікацій Ігор Мачалін, викладачі та студенти кафедри телекомунікаційних систем. Представники НАУ обговорили з колегами напрямки можливої співпраці із компанією Huawei як в освітній, так і науковій галузях.