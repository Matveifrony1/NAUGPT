Заголовок: ДП «Завод 410 цивільної авіації» – святкує своє 70-річчя!
Дата: 09/07/2018
URL: https://nau.edu.ua/ua/news/1/7/dp-zavod-410-tsivilnoi-aviatsii-–-svyatkue-svoe-70-richchya.html
==================================================

6 липня на території ДП «Завод 410 цивільної авіації» були проведені урочисті заходи з нагоди 70-річчя підприємства. На святкуванні ювілею легендарного заводу були присутні Президент України Петро Порошенко, повноважні представники уряду нашої держави, ректор НАУ Володимир Ісаєнко, керівництво Повітряних сил ЗСУ та інших силових структур (Нацгвардія, ДСНС, Військово-Морські Сили), а також представники партнерів підприємства зарубіжних країн.
Нагадаємо, що розташований в Києві 410-й завод – це держпідприємство  авіаційної промисловості України, котре здійснює діагностику, ремонт, технічне обслуговування, переобладнання та модернізацію літаків і гелікоптерів. Він входить до переліку підприємств, що мають стратегічне значення для економіки і безпеки України.
Із вітальним словом до присутніх звернувся президент України, який нагадав, що для заводу нині держава є основним замовником: зокрема, цього річ із ЗСУ підприємству на ремонт було віддали одразу п’ять літаків, а ще два – прибудуть на модифікацію восени.
Перед присутніми також виступив і ректор НАУ Володимир Ісаєнко.
Варто додати, що за свою 70-літню історію завод дав нове життя не одній тисячі літаків, а ще більше їх тут модернізували. Крім того, останні розробки підприємства стають неодмінним надбанням наших збройних сил.
АН-24, АН-30, АН-32 та низка інших металевих «монстрів» роками припадала пилом в ангарах. Проте за лічені місяці їх на заводі відремонтували та модернізували випустивши з гнізда охороняти рідне небо.
До свого ювілею підприємство показало найновіші проекти.
Найурочистішим моментом святкування ювілею заводу стала передача підприємством літака АН-26КПА №64-06 замовнику – повітряним силам ЗСУ. Цей унікальний літак-лабораторію відремонтували й модернізували на заводі упродовж трьох місяців.
Учасникам урочистостей також було представлено відремонтовану та модернізовану авіаційну техніку ПС ЗСУ та інших силових структур України: літаки Ан-26, Ан-30, Ан-72, авіаційні двигуни Д-36, АШ-62ИР, АШ-82Т та  допоміжні силові установки РУ-19А-300.