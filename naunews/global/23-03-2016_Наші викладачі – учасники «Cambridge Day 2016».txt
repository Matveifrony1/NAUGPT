Заголовок: Наші викладачі – учасники «Cambridge Day 2016»
Дата: 23/03/2016
URL: https://nau.edu.ua/ua/news/2016/3/nashi-vikladachi-–-uchasniki-cambridge-day-2016.html
==================================================

16 березня 2016 року викладачі кафедри іноземних мов і прикладної лінгвістики Навчально-наукового Гуманітарного інституту Леся Конопляник та Наталія Березнікова стали учасниками VII Щорічної методичної конференції для вчителів англійської мови «Cambridge Day 2016». Її організатори - Видавництво Кембриджського університету (Cambridge University Press) та Екзаменаційний департамент Кембриджського університету (Cambridge English language Assessment). Наші фахівці  взяли участь у майстер-класах, присвячених викладацькій майстерності, особливостям викладання іноземної мови студентам нелінгвістичних спеціальностей, віковим особливостям навчання іноземним мовам тощо.
Викладачі мали унікальну змогу поспілкуватися з провідним спеціалістом Cambridge University Press Метью Сігалом, досвідченим педагогом та знаним мовознавцем, що отримав величезний педагогічний досвід, працюючи у Великобританії, Чехії, Лаосі, Австрії. Польщі.
Учасники конференції переглянули виставку навчальних та екзаменаційних матеріалів видавництва Кембриджського університету, а також поспілкувалися з представниками екзаменаційних центрів Cambridge English. Це дасть їм можливість професійно консультувати своїх студентів з приводу складання міжнародних іспитів на знання англійської мови та вступу до провідних європейських ВНЗ.