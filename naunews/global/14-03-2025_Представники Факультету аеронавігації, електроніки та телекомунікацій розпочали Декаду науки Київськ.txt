Заголовок: Представники Факультету аеронавігації, електроніки та телекомунікацій розпочали Декаду науки Київського Природничо-наукового ліцею № 145
Дата: 14/03/2025
URL: https://nau.edu.ua/ua/news/2025/3/predstavniki-fakultetu-aeronavigatsii-elektroniki-ta-telekomunikatsiy-rozpochali-dekadu-nauki-kiivskogo-prirodnicho-naukovogo-litseyu-№-145.html
==================================================

З 10 по 21 березня
в Природничо-науковому ліцеї №145, одному з кращих ліцеїв Києва, проходить
Декада науки «3,14». Факультет аеронавігації, електроніки та телекомунікацій
активно долучився до цього заходу, надаючи можливість випускникам ліцею ознайомитися з досягненнями науковців факультету, можливостями навчання та перспективами подальшого працевлаштування.
Декан ФАЕТ,
Роман Одарченко, відкрив цикл науково-популярних лекцій,
виступивши перед випускними класами ліцею з лекцією на тему
«Перспективи розвитку телекомунікаційних систем та технологій».
Під час своєї лекції
Роман Одарченко особливо підкреслив, що факультет пропонує сучасні освітні програми
, які повністю відповідають актуальним тенденціям розвитку науки і техніки, роблячи акцент на тому, що студенти мають можливість отримати не лише теоретичні знання, але й необхідні практичні навички, працюючи в сучасних лабораторіях, оснащених новітнім обладнанням. Він також зазначив, що
випускники ФАЕТ є висококваліфікованими фахівцями,
які мають широкі перспективи працевлаштування в провідних компаніях галузі, а також наголосив на
активній міжнародній співпраці факультету,
що відкриває перед студентами можливості участі в програмах обміну та стажуваннях за кордоном.
Лекція викликала жвавий інтерес у слухачів,
які активно ставили запитання та брали участь в обговоренні.
Протягом Декади науки
випускники ліцею матимуть можливість:
ознайомитися з останніми досягненнями науковців ФАЕТ у галузі аеронавігації, електроніки та телекомунікацій;
дізнатися про освітні програми, які пропонує факультет;
отримати інформацію про перспективи працевлаштування після закінчення ФАЕТ.
Участь науковців ФАЕТ у Декаді науки «3,14» є
важливою подією, яка сприяє популяризації науки серед молоді
та залученню талановитих випускників до навчання на факультеті.