Заголовок: З Днем авіації України!
Дата: 26/08/2017
URL: https://nau.edu.ua/ua/news/2017/7/z-dnem-aviatsii-ukraini.html
==================================================

Шановні авіатори, працівники авіаційної галузі, викладачі та студенти НАУ!
Дозвольте щиро привітати вас з професійним святом! Українська земля народила плеяду відважних льотчиків, дослідників-випробувачів, вчених, конструкторів. Зараз їхніми іменами називають літальні апарати, їх присвоюють державним установам, навчальним закладам, вони відомі у всьому світі.
Україна має прекрасні традиції і нам є чим пишатися – від перших аеропланів киянина Ігоря Сікорського до потужних і суперсучасних «Руслана» та «Мрії», які багато людей мали можливість неодноразово бачити на різноманітних святах і заходах. Весь світ літає на наших літаках. Завдяки таланту конструкторів Україна увійшла до елітного клубу країн, які здатні самі, своїми виробничими силами і власними науковими розробками випускати суперсучасні літальні апарати.
Усім підкорювачам «п'ятого океану» бажаю міцного здоров'я, благополуччя в сім'ях, нових досягнень і розробок, вдалих злетів і м'яких посадок! А тим, хто готується до того, щоби долучитися до славної плеяди авіаторів, – наполегливості в навчанні і закоханності в свою майбутню професію!
З повагою,
в.о. ректора                                                                                      Володимир Ісаєнко