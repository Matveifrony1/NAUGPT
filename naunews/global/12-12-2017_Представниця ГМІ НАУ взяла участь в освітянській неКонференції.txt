Заголовок: Представниця ГМІ НАУ взяла участь в освітянській неКонференції
Дата: 12/12/2017
URL: https://nau.edu.ua/ua/news/2017/12/predstavnitsya-gmi-nau-vzyala-uchast-v-osvityanskiy-nekonferentsii.html
==================================================

8 грудня у Чернігові за підтримки Міністерства освіти і науки України відбулася освітянська неКонференція, що стала одним з майданчиків комунікації реформи Нової української школи.
Інна Семенець-Орлова, доцент кафедри соціології та політології НН ГМІ, була запрошена на захід презентувати результати дослідження на тему громадянських компетентностей.
Пані Інна обміркувала у своєму виступі нові можливості для освіти у демократичному громадянстві та освіти з прав людини в новій українській школі, провела майстер-клас для педагогів і керівників шкіл з усієї України. Промовиця наголосила на потребі розвитку громадянських компетентностей у дітей та молоді відповідно до нового Закону України «Про освіту», Концепції «Нова українська школа», а також проекту Концепції з розвитку громадянської освіти в Україні, що наразі перебуває на етапі громадського обговорення.
Формат неКонференції передбачає свободу учасників у виборі спікерів і тем, відсутність офіційних частин та довгих пленарних засідань, інтерактивність, динамічність спільного обговорення проблемних питань та колективну діяльність з вироблення нових ідей.