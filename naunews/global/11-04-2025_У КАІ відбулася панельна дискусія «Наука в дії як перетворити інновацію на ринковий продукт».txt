Заголовок: У КАІ відбулася панельна дискусія «Наука в дії: як перетворити інновацію на ринковий продукт?»
Дата: 11/04/2025
URL: https://nau.edu.ua/ua/news/2025/4/u-kai-vidbulasya-panelna-diskusiya-nauka-v-dii-yak-peretvoriti-innovatsiyu-na-rinkoviy-produkt.html
==================================================

9 квітня
в інноваційному просторі D-Hub КАІ відбулася панельна дискусія, організована Центром підтримки технологій та інновацій (TISC КАІ). Захід став місцем зустрічі ключових гравців української інноваційної екосистеми — правників, підприємців, стартаперів, представників державних структур і науковців.
Мета дискусії
— обговорити, як ефективно перетворювати наукові ідеї на реальні продукти, здатні конкурувати на ринку. Серед ключових тем: акселерація стартапів, захист інтелектуальної власності, трансфер технологій, патентування, юридичні виклики та моделі комерціалізації.
Учасники панелі:
Катерина Олійник
— партнерка АО ARZINGER, патентна повірена, арбітерка з розгляду доменних спорів;
Ігор Паренчук
— заступник директорки IP офісу;
Тетяна Бундз
— співзасновниця стартапу ALOF та сервісу NOWL;
Костянтин Зеров
— адвокат у сфері ІВ, асистент кафедри інтелектуальної власності та інформаційного права КНУ ім. Тараса Шевченка;
Сергій Гнатюк
— проректор з наукових досліджень та трансферу технологій ДУ КАІ;
Юліана Зух-Кіпріянова
— фахівчиня з інноваційної діяльності відділу розвитку мережі TISC.
Модератор:
Валерія Філінович
, директорка Центру підтримки технологій та інновацій (TISC КАІ)
Ключові обговорення включали:
Досвід реалізації стартапів та головні виклики на цьому шляху;
Програми підтримки інновацій в Україні;
Акселераційні програми для стартапів у КАІ;
Юридичні ризики при виході на міжнародний ринок;
Моделі комерціалізації інтелектуальної власності, які працюють в українських реаліях.
За словами модераторки Валерії Філінович:
«Успішний трансфер технологій — це не випадковість. Це інституційна стратегія, юридичні гарантії, людська ініціатива та постійна взаємодія з бізнесом».
Захід пройшов у динамічному форматі з великою кількістю запитань від аудиторії, відкритими дискусіями та новими знайомствами. Участь взяли студенти, дослідники, підприємці та адміністрація КАІ, що свідчить про зростаючий інтерес до інноваційної тематики в університеті.