Заголовок:Про затвердження Положення про стипендіальну комісію з попереднього відбору претендентів на призначення стипендії Кабінету Міністрів України для молодих вчених
Дата: ----------
URL: https://zakon.rada.gov.ua/laws/show/z1013-22#Text
==================================================
МІНІСТЕРСТВО ОСВІТИ І НАУКИ УКРАЇНИ

НАКАЗ

18.07.2022  № 634



Зареєстровано в Міністерстві
юстиції України
06 вересня 2022 р.
за № 1013/38349

Про затвердження Положення про стипендіальну комісію з попереднього відбору претендентів на призначення стипендії Кабінету Міністрів України для молодих вчених

Відповідно до Закону України «Про наукову і науково-технічну діяльність», постанови Кабінету Міністрів України від 16 серпня 1994 року № 560 «Про стипендії Кабінету Міністрів України для молодих вчених», підпункту 3 пункту 6 Положення про Міністерство освіти і науки України, затвердженого постановою Кабінету Міністрів України від 16 жовтня 2014 року № 630, та з метою якісного відбору претендентів на призначення стипендій Кабінету Міністрів України для молодих вчених

НАКАЗУЮ:

1. Затвердити Положення про стипендіальну комісію з попереднього відбору претендентів на призначення стипендії Кабінету Міністрів України для молодих вчених, що додається.

2. Директорату науки та інновацій (Таранов І.) подати цей наказ на державну реєстрацію до Міністерства юстиції України в установленому законодавством порядку.

3. Визнати таким, що втратив чинність, наказ Міністерства освіти і науки, молоді та спорту України від 25 липня 2012 року № 835 «Про затвердження Положення про стипендіальну комісію з проведення попереднього конкурсу на здобуття стипендій Кабінету Міністрів України для молодих учених», зареєстрований в Міністерстві юстиції України 14 серпня 2012 року за № 1371/21683.

4. Департаменту забезпечення документообігу, контролю та інформаційних технологій (Єрко І.) в установленому порядку зробити відмітку у справах архіву.

5. Цей наказ набирає чинності з дня його офіційного опублікування.

6. Контроль за виконанням наказу покласти на заступника Міністра з питань європейської інтеграції Шкуратова О.

Міністр

С. Шкарлет



ЗАТВЕРДЖЕНО
Наказ Міністерства
освіти і науки України
18 липня 2022 року № 634



Зареєстровано в Міністерстві
юстиції України
06 вересня 2022 р.
за № 1013/38349

ПОЛОЖЕННЯ
про стипендіальну комісію з попереднього відбору претендентів на призначення стипендії Кабінету Міністрів України для молодих вчених

I. Загальні положення

1. Це Положення визначає основні завдання та повноваження стипендіальної комісії з попереднього відбору претендентів на призначення стипендії Кабінету Міністрів України для молодих вчених, які працюють (навчаються) у закладах вищої освіти та наукових установах, що належать до сфери управління Міністерства освіти і науки України (далі - Стипендіальна комісія).

2. Стипендіальна комісія є дорадчим органом Міністерства освіти і науки України та утворюється з метою організації та проведення попереднього відбору претендентів на призначення стипендії Кабінету Міністрів України для молодих вчених (далі - Стипендія).

3. Терміни, що використовуються у цьому Положенні, вживаються у значеннях, наведених у Законах України «Про наукову і науково-технічну діяльність», «Про вищу освіту», «Про запобігання корупції».

4. Стипендіальна комісія у своїй діяльності керується Конституцією та законами України, постановами Верховної Ради України, прийнятими відповідно до Конституції та законів України, указами Президента України, актами Кабінету Міністрів України, іншими нормативно-правовими актами, а також цим Положенням.

II. Завдання та повноваження Стипендіальної комісії

1. Завданнями Стипендіальної комісії є:

організація та проведення попереднього відбору претендентів на призначення Стипендії;

розгляд матеріалів претендентів на призначення Стипендії, висунутих вченими (науковими, науково-технічними, технічними) радами закладів вищої освіти (далі - ЗВО), наукових установ (далі - НУ), які належать до сфери управління МОН;

попередній відбір претендентів на призначення Стипендії з урахуванням загальної оцінки їх наукових результатів згідно з Критеріями та індикаторами оцінювання наукових результатів претендента на призначення Стипендії (додаток 1);

формування попереднього списку претендентів, які рекомендуються на призначення Стипендій, відповідно до кількості Стипендій, виділених Міністерству освіти і науки України Комітетом з Державних премій України в галузі науки і техніки.

2. Стипендіальна комісія розглядає відомості про наукові результати претендента на призначення Стипендії, поданими згідно з додатком 2.

III. Порядок формування Стипендіальної комісії

1. Стипендіальну комісію утворює МОН у складі голови, заступника голови, секретаря та членів Стипендіальної комісії, які виконують свої обов’язки на громадських засадах.

2. Стипендіальна комісія формується з трьох представників МОН, трьох представників Ради молодих вчених при МОН (за її поданням) та голови Ради проректорів з наукової роботи закладів вищої освіти та директорів наукових установ, що належать до сфери управління МОН.

3. Персональний склад Стипендіальної комісії, голова, заступник голови та секретар затверджується наказом МОН.

IV. Права та обов’язки членів Стипендіальної комісії

1. Члени Стипендіальної комісії мають право:

бути ознайомленими з будь-якою інформацією та матеріалами з питань, що належать до компетенції Стипендіальної комісії;

висловлювати свої думки, пропозиції, зауваження.

2. Члени Стипендіальної комісії зобов’язані:

дотримуватись моральних норм та правил етичної поведінки, доброчесності, сумлінності й об’єктивності під час розгляду матеріалів, поданих до Стипендіальної комісії;

бути неупередженими в прийнятті рішень;

письмово повідомляти голову Стипендіальної комісії про наявність у члена Стипендіальної комісії потенційного конфлікту інтересів відповідно до Закону України «Про запобігання корупції» під час розгляду матеріалів, поданих до Стипендіальної комісії. Член Стипендіальної комісії, у якого є потенційний конфлікт інтересів, не бере участі у розгляді документів і за бажанням може бути присутнім на засіданні Стипендіальної комісії під час прийняття рішення без права голосу;

дотримуватись вимог цього Положення;

брати особисту участь у роботі Стипендіальної комісії та в ухваленні її рішень.

V. Організація роботи Стипендіальної комісії

1. Голова Стипендіальної комісії:

формує порядок денний засідань Стипендіальної комісії;

веде засідання Стипендіальної комісії, забезпечує розгляд питань порядку денного засідання, ставить питання на голосування, оголошує його результати;

підписує протоколи засідань.

У разі відсутності голови Стипендіальної комісії його обов’язки виконує заступник голови.

2. Секретар Стипендіальної комісії:

здійснює організаційне забезпечення засідань Стипендіальної комісії;

готує матеріали, що подаються до Стипендіальної комісії для розгляду на засіданнях;

інформує членів Стипендіальної комісії про дату, місце та час проведення засідання;

забезпечує ведення й оформлення протоколів засідань та надання інформації про роботу Стипендіальної комісії структурному підрозділу МОН, на який покладено функції із забезпечення реалізації державної політики у сфері науки та інновацій (далі - структурний підрозділ МОН);

є співробітником структурного підрозділу МОН.

У разі відсутності секретаря Стипендіальної комісії його обов’язки виконує член Стипендіальної комісії, уповноважений головою Стипендіальної комісії.

3. Матеріали, що подаються на розгляд Стипендіальної комісії, інформація про дату, час і місце проведення та порядок денний засідання доводяться до відома її членів секретарем Стипендіальної комісії не пізніше ніж за десять календарних днів до дати його проведення.

4. Засідання Стипендіальної комісії вважається таким, що відбулось, якщо на ньому присутні не менше ніж 2/3 її складу.

5. Стипендіальна комісія при ухваленні рішення щодо попереднього відбору претендента на призначення Стипендії враховує наукові результати, що отримані ним під час проведення наукової роботи.

Рішення Стипендіальної комісії приймається відкритим голосуванням простою більшістю голосів присутніх на її засіданні членів.

У разі рівного розподілу голосів вирішальним є голос голови (або заступника голови за відсутності голови) Стипендіальної комісії.

Після закінчення голосування голова Стипендіальної комісії оголошує результати голосування та прийняте рішення.

6. Член Стипендіальної комісії, не згодний з прийнятим рішенням, може письмово висловити окрему думку з відповідного питання, яка додається до протоколу засідання.

7. На засіданні Стипендіальної комісії ведеться протокол, який складається протягом одного робочого дня після проведення засідання та підписується головою та секретарем Стипендіальної комісії.

8. У протоколі зазначаються:

дата (день, місяць, рік) та місце проведення засідання;

присутні та відсутні на засіданні члени Стипендіальної комісії;

питання, внесені до порядку денного засідання;

результати обговорення та голосування;

прийняті рішення (рекомендації).

9. Протокол засідання надається Стипендіальною комісією структурному підрозділу МОН для підготовки подання колегії МОН з метою прийняття рекомендацій про призначення Стипендій, які затверджуються наказом Міністерства освіти і науки України.

10. Структурний підрозділ МОН здійснює:

організаційно-методичне забезпечення підготовки та проведення засідань Стипендіальної комісії;

підготовку відповідного подання колегії МОН про результати попереднього відбору Стипендіальною комісією претендентів на призначення стипендій Кабінету Міністрів України для молодих вчених;

передавання двічі на рік (до 25 квітня і до 25 жовтня) Комітетові з Державних премій України в галузі науки і техніки рекомендацій щодо призначення стипендій на існуючі вакансії.

Генеральний директор
директорату науки та інновацій


І. Таранов



Додаток 1
до Положення про стипендіальну комісію
з попереднього відбору претендентів
на призначення стипендії
Кабінету Міністрів України
для молодих вчених
(абзац четвертий пункту 1 розділу II)

КРИТЕРІЇ ТА ІНДИКАТОРИ
оцінювання наукових результатів претендента на стипендію Кабінету Міністрів України для молодих вчених

№

Найменування критерію (індикатора)

Порогове значення

(max)

Ваговий коефіцієнт

1

2

3

4

1.

Цитування

0,35

1.1.

Сумарний h-індекс претендента в базі даних Web of Science

5

0,08 (0,05)*

1.2.

Сумарний h-індекс претендента в базі даних Scopus

5

0,08 (0,05)*

1.3

Сумарний h-індекс претендента в базі даних Google Scholar

10

0,10 (0,15)*

1.4

Сумарна кількість цитувань наукових публікацій претендента в базі даних Web of Science

50

0,03 (0,02)*

1.5

Сумарна кількість цитувань наукових публікацій претендента в базі даних Scopus

50

0,03 (0,02)*

1.6

Сумарна кількість цитувань наукових публікацій претендента в базі даних Google Scholar

300

0,03 (0,06)*

2.

Публікаційна активність за останні повні 5 років станом на 01 січня року, у якому подаються результати

0,35

2.1

Статті в журналах включених до категорії «А» Переліку наукових фахових видань України та у закордонних виданнях, проіндексованих у базах даних Web of Science Core Collection та/або Scopus**

15

0,12 (0,09)*

2.2

Статті у наукових виданнях, включених до категорії «Б» Переліку наукових фахових видань України**

50

0,09 (0,12)*

2.3

Виключно одноосібні статті та одноосібні тези доповідей в інших, ніж зазначені у пунктах 2.1 і 2.2, наукових виданнях

20

0,03

2.4

Монографії та/або розділи монографій, що опубліковані у закордонних видавництвах мовами країн, які входять до Організації економічного співробітництва та розвитку (далі - ОЕСР) та/або офіційними мовами Європейського Союзу, які не входять до ОЕСР (вказується кількість друкованих аркушів, що належать претенденту)

30

0,03

2.5

Монографії та/або розділи монографій, що опубліковані українськими видавництвами державною мовою (вказується кількість друкованих аркушів, що належать претенденту)

60

0,05

2.6

Підручники (навчальні посібники) та/або розділи підручників (навчальних посібників) (вказується кількість друкованих аркушів, що належать претенденту)

40

0,03

3

Науковий доробок за останні повні 5 років станом на 01 січня року, у якому подаються результати

0,30

3.1

Кількість отриманих патентів на винахід України або інших країн, щодо яких претендент є автором/співавтором або власником/співвласником

3

0,05

3.2

Кількість отриманих патентів на корисну модель, промисловий зразок (для соціо-гуманітарних наук свідоцтв про реєстрацію авторського права на твір) чи інших отриманих охоронних документів на об’єкти права інтелектуальної власності, щодо яких претендент є автором/співавтором або власником/співвласником.

5

0,07

3.3

Кількість вітчизняних наукових проєктів та грантів, за якими працював претендент

15

0,09

3.4

Кількість закордонних наукових проєктів та грантів, за якими працював претендент

10

0,09

__________
* для соціо-гуманітарних наук.
** кількість публікацій обліковується з урахуванням персонального внеску претендента: як сума публікацій як одноосібних, так і у співавторстві, при цьому, кожна одноосібна публікація рахується як 1, а публікація у співавторстві - як 1/n, де n - кількість авторів (наприклад, у випадку чотирьох співавторів внесок претендента вважатиметься як 1/4).

Загальна оцінка наукових результатів претендента визначається як сума добутків кожного унормованого значення визначеного вище критерію (індикатора) на відповідний ваговий коефіцієнт.

Унормування - перерахунок фактичного значення критерію (індикатора) у нормоване - проводиться для діапазону нормованих значень кожного критерію (індикатора) від 0 до 1 як відношення фактичного значення критерію (індикатора) до порогового, якщо фактичне значення менше порогового, або ж прирівнюється до 1, якщо фактичне значення більше або дорівнює пороговому.




Додаток 2
до Положення про стипендіальну комісію
з попереднього відбору претендентів
на призначення стипендії
Кабінету Міністрів України
для молодих вчених
(пункт 2 розділу II)

ВІДОМОСТІ
про наукові результати претендента на призначення стипендії Кабінету Міністрів України для молодих вчених

Прізвище, ім’я, по батькові (за наявності)


Дата та рік народження


Посада та основне місце роботи (навчання)


Вчене звання, науковий ступінь


Напрями наукової роботи



Наукова робота (наукові дослідження та науково-технічні (експериментальні) розробки) спрямована на вирішення:

1.

важливих проблем національної безпеки та оборони, життя людей


2.

важливої соціальної, економічної, технологічної, наукової проблеми


3.

поточних питань розвитку науки, суспільних практик у країні та за кордоном


Примітка: зазначається один із напрямів наукової роботи

Наукові (науково-технічні) результати претендента за останні повні 5 років станом на 01 січня року, у якому подаються результати

Кількісні показники

1

2

3

1.

Сумарний h-індекс претендента в базі даних Web of Science


2.

Сумарний h-індекс претендента в базі даних Scopus


3.

Сумарний h-індекс претендента в базі даних Google Scholar


4.

Сумарна кількість цитувань наукових публікацій претендента в базі даних Web of Science


5.

Сумарна кількість цитувань наукових публікацій претендента в базі даних Scopus


6.

Сумарна кількість цитувань наукових публікацій претендента в базі даних Google Scholar


7.

Статті в журналах включених до категорії «А» Переліку наукових фахових видань України та у закордонних виданнях, проіндексованих у базах даних Web of Science Core Collection та/або Scopus*


8.

Статті у наукових виданнях, включених до категорії «Б» Переліку наукових фахових видань України*


9.

Виключно одноосібні статті та одноосібні тези доповідей в інших, ніж зазначені у пунктах 7 і 8, наукових виданнях


10.

Монографії та/або розділи монографій, що опубліковані у закордонних видавництвах мовами країн, які входять до Організації економічного співробітництва та розвитку (далі - ОЕСР) та/або офіційними мовами Європейського Союзу, які не входять до ОЕСР (вказується кількість друкованих аркушів, що належать претенденту)


11.

Монографії та/або розділи монографій, що опубліковані українськими видавництвами державною мовою (вказується кількість друкованих аркушів, що належать претенденту)


12.

Підручники (навчальні посібники) та/або розділи підручників (навчальних посібників) (вказується кількість друкованих аркушів, що належать претенденту)


13.

Кількість отриманих патентів України або інших країн на винахід, щодо яких претендент є автором/співавтором або власником/співвласником.


14.

Кількість отриманих патентів України або інших країн на корисну модель, промисловий зразок (для соціо-гуманітарних наук свідоцтв про реєстрацію авторського права на твір) чи інших отриманих охоронних документів на об’єкти права інтелектуальної власності, щодо яких претендент є автором/співавтором або власником/співвласником.


15.

Кількість вітчизняних наукових проєктів та грантів, за якими працював претендент


16.

Кількість закордонних наукових проєктів та грантів, за якими працював претендент


__________
* при обрахунку кількісних показників відповідна кількість публікацій сумується, при цьому, кожна одноосібна публікація обраховується як 1, а кожна публікація у співавторстві - як 1/n, де n - кількість авторів (наприклад, у випадку чотирьох співавторів внесок претендента зазначається як 1/4)

Проректор закладу вищої освіти/керівник наукової установи

__________________________________
(Прізвище, ім’я, по батькові (за наявності)

_____________________
(підпис, дата)

Претендент

__________________________________
(Прізвище, ім’я, по батькові (за наявності)

______________________
(підпис, дата)