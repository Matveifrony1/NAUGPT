Заголовок: Співпраця із закладами освіти Борисполя
Дата: 16/05/2019
URL: https://nau.edu.ua/ua/news/2019/5/spivpratsya-iz-zakladami-osviti-borispolya.html
==================================================

Інститут інноваційних освітніх технологій організував День відкритих дверей НАУ у Борисполі для учнів 10-11 класів навчальних закладів освіти. У заході взяли участь школярі НВК «Гімназія «Перспектива» – загальноосвітня школа І-ІІІ ступенів» імені Володимира Мономаха, НВК «Ліцей «Дизайн-освіта» імені Павла Чубинського ‑ спеціалізована школа І-ІІІ ступенів», Бориспільський академічний ліцей, ЗОШ І-ІІІ ступенів № 3, № 6 та № 8.
Співробітники університету ознайомили абітурієнтів з переліком спеціальностей (освітньо-професійних програм), Правилами прийому до НАУ у 2019 році, особливостями освітнього процесу. Розповіли про матеріально-технічну базу, форми навчання, англомовний проект, навчання на кафедрі військової підготовки, особливості та перспективи навчання на підготовчому відділенні, вимоги щодо підготовки до ЗНО тощо. Цікавили старшокласників також умови проходження практики та перспективи подальшого працевлаштування.
Якісному проведенню заходу сприяли перегляд змістовних презентації профільних кафедр та рекламно-інформаційні матеріали. Під час проведення індивідуальних консультацій учні отримали вичерпні відповіді на запитання, що їх цікавили.
Діяльність університету представили Інститут інноваційних освітніх технологій, Інститут неперервної освіти, Аерокосмічний факультет, Юридичний факультет, Факультет екологічної безпеки, інженерії та технологій, Факультет міжнародних відносин, Факультет лінгвістики та соціальних комунікацій.
Учнів 9–11 класів запросили на День відкритих дверей НАУ (08 червня 2019 року), а також до участі в загальноуніверситетських освітніх, наукових та профорієнтаційних проектах, таких як: «Літня школа–2019», «Пробне ЗНО», «Тренінги до ЗНО», майстер-класи, екскурсійні програми, що анонсовані з 06 по 14 червня 2019 року.
За результатами багаторічної співпраці НАУ та закладів освіти Борисполя підписано Угоди про співробітництво.  Керівництво навчальних закладів-партнерів відзначило високий рівень профорієнтаційної роботи Національного авіаційного університету та його особливу роль у залученні кращих випускників Київщини до здобуття вищої освіти.