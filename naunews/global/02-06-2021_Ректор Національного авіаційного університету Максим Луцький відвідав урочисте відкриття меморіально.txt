Заголовок: Ректор Національного авіаційного університету Максим Луцький відвідав урочисте відкриття меморіальної дошки на честь видатного українського композитора Мирослава Скорика
Дата: 02/06/2021
URL: https://nau.edu.ua/ua/news/2021/6/rektor-natsionalnogo-aviatsiynogo-universitetu-maksim-lutskiy-vidvidav-urochiste-vidkrittya-memorialnoi-doshki-na-chest-vidatnogo-ukrainskogo-kompozitora-miroslava-skorika.html
==================================================

1 червня у Національній музичній академії України імені П.І. Чайковського відбулись урочисті заходи до першої роковини від дня смерті видатного українського композитора, народного артиста України, Героя України, професора Мирослава Скорика.
У церемонії вшанування пам’яті видатної особистості взяли участь Міністр освіти і науки України Сергій Шкарлет, Міністр культури та інформаційної політики України Олександр Ткаченко, ректор Національного авіаційного університету Максим Луцький та інші почесні гості.
В рамках заходу відбулось урочисте відкриття меморіальної дошки на честь видатного митця Мирослава Скорика.
Міністр освіти і науки України Сергій Шкарлет наголосив, що Мирослав Скорик – це історія української музики та ціла її епоха, якою ми пишаємось.
У вітальному слові Міністр культури та інформаційної політики України Олександр Ткаченко відмітив, що музика Мирослава Скорика продовжує лунати всюди і його ім’я викарбовано у світову культуру.
Ректор Національного авіаційного університету Максим Луцький зазначив, що музика Скорика є скарбом українського мистецтва.
Ректор Музичної академії Максим Тимошенко висловив подяку за сприяння та підтримку в організації урочистих заходів.
Відкриття меморіалу супроводжувалося виконанням камерним хором духовного гімну України «Боже великий».