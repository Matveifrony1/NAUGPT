Заголовок: НАУ увійшов до рейтингу QUACQUARELLI SYMONDS
Дата: 17/10/2019
URL: https://nau.edu.ua/ua/news/2019/10/nau-uviyshov-do-reytingu-quacquarelli-symonds.html
==================================================

Національний авіаційний університет серед 20 закладів вищої освіти України, що увійшли до рейтингу кращих університетів Східної Європи і Центральної Азії за версією британської консалтингової компанії Quacquarelli Symonds (QS). Щорічно в дослідженні QS World University Rankings оцінюються понад 2,5 тисячі університетів у всьому світі. До рейтингу, що складається в шостий раз, цього року потрапили 350 університетів.
Рейтинг оцінює університети за наступними показниками: активність і якість науково-дослідницької діяльності, думка роботодавців і кар'єрний потенціал, викладання та інтернаціоналізація. Ці показники охоплюють ключові стратегічні місії університетів світового значення, за які вони відповідають перед учасниками процесу: академічною спільнотою, роботодавцями, студентами та їх батьками.