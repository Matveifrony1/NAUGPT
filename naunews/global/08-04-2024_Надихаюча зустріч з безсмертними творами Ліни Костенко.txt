Заголовок: Надихаюча зустріч з безсмертними творами Ліни Костенко
Дата: 08/04/2024
URL: https://nau.edu.ua/ua/news/2024/4/nadihayucha-zustrich-z-bezsmertnimi-tvorami-lini-kostenko.html
==================================================

28 березня 2024 року
Навчально-науковий інститут неперервної освіти провів захоплюючу творчу зустріч
«Вплив творчості Ліни Костенко на сучасну молодь»
, присвячену 94-й річниці від дня народження видатної української поетеси.
Близько 100 учасників, серед яких студенти та співробітники інституту, а також студенти інших факультетів НАУ, поринули у світ безсмертних творінь
Ліни Василівни.
Модератор зустрічі, кандидат філологічних наук
Сергій Черіпко, ознайомив присутніх
з основними віхами життя і творчості поетеси, а студенти декламували її вічно живі та актуальні для будь-якої епохи поезії.
Творча зустріч дозволила кожному г
либше усвідомити
, що рядки поезій Ліни Костенко — це своєрідний життєвий девіз українців, особливо для сучасної молоді в час великої війни з росією, коли потрібно діяти.
Саме ці рядки
надихають нас сьогодні найбільше:
«Струснуло стіни — і двигтіло довго ще.
Сирени вили, блискало на склі.
То що — тікати? Бігти в бомбосховище?
А не діждав би фюрер у Кремлі!
Хай сам боїться — він уже вчорашній.
Посіють бомби — ненависть пожнуть.
Сирени виють. А мені не страшно.
Хто не тікав, того не доженуть».
Пишаймося безцінним внеском
Ліни Костенко
у скарбницю української літератури. Її творчість надихатиме ще не одне покоління українців!