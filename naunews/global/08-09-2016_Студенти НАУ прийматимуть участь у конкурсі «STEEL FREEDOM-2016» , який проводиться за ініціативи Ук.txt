Заголовок: Студенти НАУ прийматимуть участь у конкурсі «STEEL FREEDOM-2016» , який проводиться за ініціативи Українського центру сталевого будівництва
Дата: 08/09/2016
URL: https://nau.edu.ua/ua/news/2016/9/studenti-nau-priymatimut-uchast-u-konkursi-steel-freedom-2016-yakiy-provoditsya-za-initsiativi-ukrainskogo-tsentru-stalevogo-budivnitstva.html
==================================================

6 вересня 2016 року на кафедрі містобудування Навчально-наукового інституту Аеропортів відбулася презентація ІІІ Національного архітектурного студентського конкурсу «STEEL FREEDOM», організатором якого є Український центр сталевого будівництва. Партнери  конкурсу -
МЕТІНВЕС, Тekla/Trimble, GreenСoat/SSAB, AVEC, GRIFFON.
Мета конкурсу – залучити студентів 4-6 курсів до створення оригінальних концептуальних рішень з використанням сталевих конструкцій для двох об’єктів громадського призначення:
* категорія «Бізнес-центр» (створення проекту офісного центру з торгівельними площами та паркінгом, м. Київ);
* категорія «Торгівельний центр» (створення проекту торгівельного центру, м. Харків).
Конкурсні роботи оцінюватимуться за кількома критеріями, а 28 листопада 2016 року переможців визначить компетентне журі.
Серед учасників презентації – студенти напрямів підготовки «Архітектура» та «Будівництво», викладачі кафедр «Архітектури», «Містобудування» та «Комп’ютерних технологій будівництва», а також  учасники конкурсу минулого року.
Слід відзначити, що в 2015 р. дві команди студентів ННІАП стали фіналістами ІІ Національного архітектурного студентського конкурсу «STEEL FREEDOM».
Бажаємо успіхів новим командам!