Заголовок: До 140-річчя від дня народження видатного інженера, винахідника, льотчика Лева Мацієвича
Дата: 19/04/2017
URL: https://nau.edu.ua/ua/news/2017/4/do-140-richchya-vid-dnya-narodzhennya-vidatnogo-inzhenera-vinahidnika-lotchika-leva-matsievicha.html
==================================================

19 квітня у приміщенні кафедри військової підготовки відбулася зустріч зі зберігачем фондів історії НАУ Оленою Лавріненко, яка підготувала тематичну бесіду для військових студентів з нагоди 140-ої річниці від дня народження видатного інженера, винахідника, льотчика Лева Мацієвича.
Олена Лавріненко розповіла про короткий, але насичений життєвий шлях Левка Мацієвича. Студентам запропонували переглянути фото та відеопрезентацію про життя нашого героя.
Військові студенти із захопленням слухали доповідачку та були вражені, що така людина працювала на Україні. Після закінчення зустрічі студенти оплесками подякували Олені Лавріненко за цікавий і яскравий виступ.