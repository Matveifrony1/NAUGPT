Заголовок: У НАУ можна буде отримувати сертифікати з англійської мови Cambridge English
Дата: 20/12/2017
URL: https://nau.edu.ua/ua/news/2017/12/u-nau-mozhna-bude-otrimuvati-sertifikati-z-angliyskoi-movi-cambridge-english.html
==================================================

19 грудня 2017 року завідувач кафедри авіаційної англійської мови Національного авіаційного університету д.п.н., професор Наталія Пазюра підписала меморандум про співпрацю з Авторизованим міжнародним платиновим екзаменаційним центром складання Кембриджських Екзаменів (Authorized Platinum Exam Centre). Відповідно до меморандуму кафедра авіаційної англійської мови набула статусу Офіційного центру підготовки кандидатів до міжнародних Кембриджських екзаменів з англійської мови (Cambridge Assessment English Authorised Preparation Centre).Згідно з умовами співпраці кафедра авіаційної англійської мови, зареєстрована в базі Cambridge English як офіційний центр підготовки, одержуватиме повну інформаційну підтримку (Cambridge English Starter Pack). Вона отримала право проводити іспити на території Національного авіаційного університету із залученням екзаменаторів Міжнародного центру.
Нагадаємо, що іспити Cambridge English враховують різні рівні знання англійської мови (A2 Key, B1 Preliminary, B2 First, C1 Advanced, C2 Proficiency), повністю відповідають Загальноєвропейській системі CEFR і міжнародним стандартам. Сертифікати Cambridge English є безстроковими й визнаються більш як 20 000 організацій у 135 країнах, до яких входять провідні світові компанії, університети і відомства.
В Україні відповідно до постанови Кабінету Міністрів сертифікат Cambridge English на рівні не нижче В2 необхідний для одержання наукового звання доцента (професора). За докладнішою інформацією щодо міжнародних Кембриджських екзаменів звертайтесь на кафедру авіаційної англійської мови в 11.413.