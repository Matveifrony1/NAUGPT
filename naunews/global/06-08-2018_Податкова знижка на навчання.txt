Заголовок: Податкова знижка на навчання
Дата: 06/08/2018
URL: https://nau.edu.ua/ua/news/1/7/podatkova-znizhka-na-navchannya.html
==================================================

Податкова знижка - це витрати платника податку, пов'язані з придбанням товарів (робіт, послуг), сума яких дозволяє скорочувати свій річний оподатковуваний дохід.
Формула податкової знижки на навчання не досить громіздка, але складна у вираховуванні, нижче наведені дві спрощені формули для її вирахування. Похибка між цифрами, що Ви отримаєте в разі застосування даної формули та реальною буде несуттєвою. Якщо, звісно, у Вас немає «нестандартних» випадків, наприклад, ви працювали не увесь рік, або брали тривалу відпустку за свій рахунок тощо. Витрати на військову кафедру та інші додаткові курси в університеті, військової кафедри не враховуються при отриманні знижки.
Наприклад:
За рік ви отримали (без податкового навантаження) заробітної плати – 100 000 грн. З них ви заплатили ПДФО – 18 000 грн Вартість навчання – 10 000 грн за два семестри. Сума вашого доходу без плати за навчання – 100 000 – 10 000 = 90 000 грн ПДФО з даного доходу – 90 00 * 18 % = 16 200 грн
Податкова знижка = 18 000 – 16 200 = 1800 грн. ( дана сума, це податкова знижка за ДВА повних навчальних семестри.)
Також є простіший спосіб порахувати орієнтовну вартість – це вартість навчання за один рік помножити на розмір ПДФО (18%).
Важливо! Усі цифри будуть орієнтовні, так як при ви рахунку вашого доходу будуть братися до уваги «відпускні», «лікарняні» та інші доходи, що впливають на розмір вашого сукупного доходу.
З 01.01.2018 р. скасовано обмеження щодо суми коштів сплачених за навчання та обмеження щодо навчального періоду, за який здійснено таку сплату, а враховуватимуться фактично понесені платником податку витрати. При цьому загальна сума податкової знижки, нарахована особі, не може перевищувати суми «річного загального оподатковуваного доходу платника податку, нарахованого як заробітна плата, зменшена з урахуванням положень п. 164.6 ст. 164 Податкового Кодексу».
Обмеження, взагалі-то, залишилися, проте вони не такі уже й великі.
Відповідно ст. 165 Податкового кодексу України доходи, які не включаються до розрахунку загального місячного (річного) оподатковуваного доходу(тобто не оподатковуються) є вчасності і «сума, сплачена будь-якою юридичною або фізичною особою на користь вітчизняних вищих та професійно-технічних навчальних закладів за здобуття освіти, за підготовку чи перепідготовку платника податку, але не вище трикратного розміру мінімальної заробітної плати, встановленої законом на 1 січня звітного (податкового) року за кожний повний або неповний місяць навчання, підготовки чи перепідготовки такої фізичної особи»(саме на основі цього пункту і існує податкова знижка на навчання).
Тобто, якщо вартість навчання дитини, за один місяць (вартість навчання за рік розділіть на 12), за яку ви сплатили, не перевищує вище трикратного розміру мінімальної заробітної плати, а це сьогодні 11 169 грн, а це навряд, то все добре. Раніше діяло «помісячне» обмеження в розмірі «суми місячного прожиткового мінімуму, діючого для працездатної особи на 1 січня звітного податкового року, помноженого на 1,4 та округленого до найближчих 10 грн», на сьогодні це було б 2470 грн в місяць, або 24 700 грн в рік. Тобто, якби Ви за рік тратили б більше 24 700 грн на навчання, то різниця між цією сумою і сумою, що ви потратили на навчання не входила б у розрахунок податкової знижки на навчання. Але такого обмеження уже немає.
І ще одне, сума податкової знижки не може перевищувати вашого річного доходу з вирахуванням усіх податків, тобто не може бути ніж ваш сумарний «чистий дохід».