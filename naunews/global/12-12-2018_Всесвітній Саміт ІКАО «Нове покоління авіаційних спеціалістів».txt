Заголовок: Всесвітній Саміт ІКАО «Нове покоління авіаційних спеціалістів»
Дата: 12/12/2018
URL: https://nau.edu.ua/ua/news/1/12/vsesvitniy-samit-ikao-nove-pokolinnya-aviatsiynih-spetsialistiv.html
==================================================

Делегація НАУ на чолі з ректором Володимиром Ісаєнком бере участь у роботі Другого Всесвітнього Саміту Міжнародної організації цивільної авіації «Нове покоління авіаційних спеціалістів» (NGAP2), що проходить у Шеньчжені (КНР).
Мета Саміту – об'єднати авіаційне співтовариство щодо розробки стратегій підготовки нового покоління фахівців авіаційної галузі. Серед учасників Саміту представники авіаційних адміністрацій та університетів,  молоді вчені й студенти. На Форумі авіаційних університетів, що проходить в рамках Саміту, презентовано Національний авіаційний університет.
Під час роботи Саміту ректор Володимир Ісаєнко провів ряд робочих зустрічей, зокрема, із генеральним секретарем світової федерації БПЛА Норманом Нджі, головою асоціації БПЛА Шеньчженя Янг Жінкаєм, заступником директора з питань авіаційної безпеки Аеронавігаційного бюро ІКАО Каталіном Раду та заступником міністра транспорту Південної Африки Лідією Сінсітіве Чікунга.