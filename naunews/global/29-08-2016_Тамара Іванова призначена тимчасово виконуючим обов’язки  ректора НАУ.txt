Заголовок: Тамара Іванова призначена тимчасово виконуючим обов’язки  ректора НАУ
Дата: 29/08/2016
URL: https://nau.edu.ua/ua/news/2016/8/tamara-ivanova-priznachena-timchasovo-vikonuyuchim-obov’yazki-rektora-nau.html
==================================================

Тимчасово  обов’язки ректора Національного авіаційного університету з 29 серпня 2016 р. виконує проректор з навчальної та методичної роботи  Тамара Іванова. Відповідний Наказ Міністра освіти  та науки оприлюднив  заступник Міністра-керівник апарату МОН Роман Греба на зустрічі з  трудовим колективом.
Тамара Іванова  -  доктор наук з державного управління, професор, заслужений працівник освіти України. У науковому доробку понад 200 наукових праць в підручниках та наукових посібниках. Член ліцензійних та акредитаційних експертних комісій Міністерства освіти і науки України. Розробник нових методичних підходів та нормативних документів щодо адаптації навчального процесу до вимог модульно-трансферної системи, що відповідає реалізації принципів Болонської декларації у вищій школі.
За словами Тамари Іванової,  її  завдання – забезпечити повноцінний початок навчального року. Вона закликала колег  «зосередити весь потужний науково-педагогічний потенціал університету на навчальному процесі та функціонуванні ВНЗ у нормальному штатному режимі».