Заголовок: Студенти НАУ продовжують зустрічатися з успішними представниками авіаційної галузі України
Дата: 01/11/2022
URL: https://nau.edu.ua/ua/news/2022/11/studenti-nau-prodovzhuyut-zustrichatisya-z-uspishnimi-predstavnikami-aviatsiynoi-galuzi-ukraini.html
==================================================

На факультеті економіки та бізнес-адміністрування (ФЕБА) регулярно проводяться гостьові лекції з представниками бізнес-середовища.
Починаючи з вересня цього року, в рамках циклу гостьових лекцій з практиками, пройшла перша зустріч здобувачів вищої освіти всіх рівнів спеціальності «Маркетинг» з експертом в галузі цивільної авіації Максимом Волошиним на тему «Комерційна діяльність авіакомпаній», яка викликала неабияку зацікавленість та запит на продовження подібних зустрічей. 22 жовтня 2022 року відбулася друга зустріч з цим спікером, присвячена темі «Прогнозування в цивільній авіації».
Присутні розглянули наступні актуальні питання:
- як правильно ставити та досягати цілі розвитку в авіаційній галузі;
- як управляти пасажиропотоками;
- як впроваджувати в авіаційній галузі штучний інтелект та які побоювання щодо даної
інновації виникають в авіакомпаній;
- як прогнозувати діяльність авіакомпанії в складні періоди розвитку суспільства тощо.
Студенти чекали цю зустріч та підготували безліч питань до спікера, серед яких: наскільки проблемним є прогнозування під час війни, що є головним бар’єром? Яка помилка в прогнозуванні рейсів МАУ була у 2019-2021 роках?
Дякуємо гостю та чекаємо наступну зустріч з Максимом Волошиним!
Розвивай себе — розвивай Україну!