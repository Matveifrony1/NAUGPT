Заголовок: Дослідження студентів-юристів серед кращих наукових робіт
Дата: 16/04/2020
URL: https://nau.edu.ua/ua/news/2020/kopiya-berezen/doslidzhennya-studentiv-yuristiv-sered-krashchih-naukovih-robit.html
==================================================

Студенток Юридичного факультету  Вікторію Кириченко та  Крістіну Такєджанову  нагороджено дипломами ІІ ступеня Всеукраїнського  конкурсу студентських наукових робіт зі спеціальності «Адміністративне право і процес; фінансове право; інформаційне право» та  зі спеціальності «Службове право».
Вікторія Кириченко представила на конкурс роботу «Публічні службовці в галузі цивільної авіації», керівник дипломної роботи – доцент кафедри конституційного та адміністративного права Ольга Гусар. Крістіна Такєджанова презентувала роботу «Адміністративна юстиція, адміністративне судочинство та адміністративний процес: співвідношення понять». Керівник дипломної роботи – професор кафедри конституційного та адміністративного права Степан Гончарук.
Підведення підсумків Всеукраїнського конкурсу студентських наукових робіт у 2019/2020 н.р. за результатами ІІ туру відбувалось в умовах карантину в режимі on-line. На підставі рецензування та відкритого обговорення наукових робіт конкурсна комісія присудила нашим студенткам призові місця.
Вітаємо та  бажаємо подальших наукових досягнень!