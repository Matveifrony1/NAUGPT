Заголовок: І тур олімпіади з англійської мови
Дата: 09/02/2016
URL: https://nau.edu.ua/ua/news/2016/2/i-tur-olimpiadi-z-anglijskoi-movi.html
==================================================

3 лютого 2016 року в Навчально-науковому Гуманітарному інституті відбувся І тур олімпіади з англійської мови серед студентів, для яких англійська не є профільним предметом. Оскільки значення англійської мови у світі зростає, участь студентів в олімпіадах сприяє підвищенню загального рівня знань і навичок.
25 січня відбувся попередній відбір учасників І туру олімпіади. Викладачі кафедри іноземних мов за фахом, кафедри іноземної філології та кафедри іноземних мов і прикладної лінгвістики зібрали на змагання найкращих знавців англійської мови, які були представлені студентами різних інститутів НАУ.
Завдання туру охоплювали найважливіші аспекти мовленнєвої діяльності: аудіювання, граматичні та лексичні тести, а також говоріння. Спілкуючись із членами журі, студенти показали високу ерудицію та творчий підхід до виконання завдань. Юнаки і дівчата демонстрували не тільки високий рівень володіння мовою, а й своє справжнє захоплення англійською.
За результатами змагань перше місце виборов Кулик Денис (ІКІТ, група ПІ-118); друге місце розділили Алістратов Данило (ІКІТ, група ПІ-118) і Третьяков Ілля (ІДС, група 137); третю сходинку посіли Ванхадло Андрій (АКІ, група 105) і Черемис Олексій (ФЛА, група 107).
Бажаємо студентам, щоб перемога в цих змаганнях була однією зі сходинок до висот їхнього життя.