Заголовок: Молодим вченим НАУ призначено стипендії та продовжено виплату стипендій Кабінету Міністрів України
Дата: 16/11/2022
URL: https://nau.edu.ua/ua/news/2022/11/molodim-vchenim-nau-priznacheno-stipendii-ta-prodovzheno-viplatu-stipendiy-kabinetu-ministriv-ukraini.html
==================================================

Постановою президії Комітету з Державних премій України в галузі науки і техніки від 04 листопада 2022 р. №6 було затверджено список молодих вчених, яким призначені стипендії Кабінету Міністрів України: Бахтіяров Денис Ілшатович, Вовк Ольга Миколаївна, Махінько Наталія Олександрівна, Миколаєць Дмитро Анатолійович та Охріменко Тетяна Олександрівна.
Національний авіаційний університет – заклад вищої освіти, що має значний науковий, науково-технічний та інноваційний потенціал, а також є визнаним лідером у галузі вищої освіти. Університет – це багатогалузевий, автономний заклад вищої освіти, який провадить освітню, наукову, науково-технічну, інноваційну та навчально-виробничу діяльність.
З метою оптимізації наукової роботи молодих вчених в університеті визначено основні наукові напрями: сучасні авіаційно-космічні технології, аерокосмічні системи моніторингу та навігації рухомих об’єктів, інформаційні технології та комплексний захист інформації, охорона навколишнього середовища тощо.
Відповідно до вимог конкурсу, щодо призначення стипендії Кабінету Міністрів України для молодих вчених, реалізується комплексна рейтингова система оцінки якості наукової діяльності молодих науковців.
Обов’язковим для претендента є проведення наукових досліджень та наявність інноваційних розробок, а також участь у міжнародному науковому та науково-технічному співробітництві з міжнародними освітянськими організаціями.
Вітаємо наших стипендіатів, бажаємо їм творчих успіхів, натхнення та невичерпної енергії для підкорення нових професійних вершин!