Заголовок: Довга дорога до миру
Дата: 11/04/2016
URL: https://nau.edu.ua/ua/news/2016/4/dovga-doroga-do-miru.html
==================================================

6 квітня 2016 року в рамках заходів з патріотичного виховання молоді кафедрою історії та документознавства Навчально-наукового Гуманітарного інституту проведено зустріч студентів та викладачів з аспірантом історичного факультету Львівського національного університету імені Івана Франка, молодшим лейтенантом, Героєм АТО Михайлом Гречухіним. Він пішов добровольцем на фронт, більше року провів на передовій, був у Пісках та під Донецьким аеропортом і тепер поділився з нами своїм досвідом та спогадами про ті події. Бесіда була легкою та невимушеною. В дружній атмосфері студенти дізналися про місце безпілотної авіації у розвідувальних операціях у зоні бойових дій, про повсякденне життя наших бійців на фронті, роль волонтерського руху тощо. Студенти та викладачі поставили гостю чимало запитань. У заході взяли участь викладачі кафедри історії та документознавства І. Тюрменко, Н. Бем, О. Юрченко, О. Захарчук,                   Ю. Смольніков, Ж. Паскал, Ю. Кондрашевська, Т. Клиніна, О. Горбунова,               І. Братусь та студенти ННГМІ та ННІАП.
Дякуємо Михайлу Гречухіну за цікаву доповідь, зичимо йому та його побратимам здоров’я та якнайшвидшого миру в Україні!