Заголовок: Навчаємось академічному письму у Американському домі
Дата: 06/04/2016
URL: https://nau.edu.ua/ua/news/2016/4/navchaemos-akademichnomu-pismu-u-amerikanskomu-domi.html
==================================================

29 березня 2016 року викладачі кафедри іноземних мов і прикладної лінгвістики Навчально-наукового Гуманітарного інституту Наталія Захарчук та Леся Конопляник організували та провели виїзне засідання гуртка «Науковий світ». Учасники гуртка відвідали науково-практичний семінар американського викладача-методиста Сенеки Раян англійською мовою на тему «Академічне письмо: порівняння українського та англійського стилів», що відбувся у приміщенні культурного центру  Американський дім.
У дружній та невимушеній атмосфері студенти мали змогу дізнатися про особливості академічного письма англійською мовою, порівняти його зі стилем письма, притаманного українській мові, розглянути структуру наукових робіт. Цей захід допоміг учасникам вдосконалити навички ведення дискусії англійською мовою, дав цінний досвід спілкування з носієм мови. Наші студенти жваво обмінювалися ідеями з іншими учасниками семінару, охоче брали участь у рольових іграх та виконували творчі завдання.
Студенти отримали цінні поради та набули знань, які допоможуть їм при написанні есе, тез, анотації до доповіді на міжнародній конференції, наукової статті, курсової та дипломної роботи тощо.
Особливо корисним семінар був для студентів англомовного проекту, що активно готуються до майбутньої міжнародної діяльності.