Заголовок: Студенти Факультету міжнародних відносин взяли участь в онлайн-зустрічі з молодою дипломаткою, членкинею Молодіжної ради при Міністерстві закордонних справ України
Дата: 24/04/2024
URL: https://nau.edu.ua/ua/news/2024/4/studenti-fakultetu-mizhnarodnih-vidnosin-vzyali-uchast-v-onlayn-zustrichi-z-molodoyu-diplomatkoyu-chlenkineyu-molodizhnoi-radi-pri-ministerstvi-zakordonnih-sprav-ukraini.html
==================================================

Студенти Факультету міжнародних відносин взяли участь в онлайн-зустрічі з молодою дипломаткою, членкинею Молодіжної ради при Міністерстві закордонних справ України
Кариною Гродецькою
. Захід був організований Студентським науковим товариством Факультету міжнародних відносин.
Під час зустрічі  здобувачі вищої освіти
мали можливість дізнатись про
особливості навчання за програмами академічної мобільності Erasmus+, кращі практики в оформленні аплікаційних документів та відмінності в організації процесу навчання в університетах України та Німеччини.
Також Карина
поділилась досвідом
участі в Молодіжній раді при МЗС України та розповіла про досвід участі в конкурсі «Молодіжний делегат України до ООН», що його організовує Фонд родини Богдана Гаврилишина.
Відкрите спілкування з Кариною Гродецькою дозволило студентам безпосередньо
дізнатись про деталі
подання заявок та підготовки до проходження співбесід, а також зрозуміти, над чим варто попрацювати, повірити у власні сили і можливості. З огляду на жвавий інтерес учасників заходу, була досягнута домовленість щодо наступної зустрічі вже в офлайн-форматі.