Заголовок: Національний авіаційний університет розпочинає співпрацю з Creditwest Bank Ukraine
Дата: 28/08/2024
URL: https://nau.edu.ua/ua/news/2024/8/natsionalniy-aviatsiyniy-universitet-rozpochinae-spivpratsyu-z-creditwest-bank-ukraine.html
==================================================

Перший турецький банк в Україні допомагатиме розвивати факультет економіки та бізнес адміністрування НАУ. Зокрема планується розробка спільних освітніх програм.
«
Зараз ми працюємо над налагодженням міжнародної співпраці. Туреччина - ключовий партнер для Авіаційного: ми вже маємо спільну програму студентської мобільності з компанією defence tech напрямку, а тепер ще і з фінансовими сектором. Звісно, ми також зацікавлені в програмах стажування для студентів НАУ тут чи в Туреччині та спільній науково-дослідній роботі
», - зазначила в.о ректора НАУ Ксенія Семенова.
Домовленості про співпрацю НАУ та Creditwest Bank Ukraine закріплено у Меморандумі, підписання якого пройшло в НАУ наприкінці серпня. Окрім проведення спільної роботи в освітньому напрямку, Меморандум також передбачає взаємодію в соціально-культурній сфері та проходження практик.
«
Це важливий крок як для Creditwest Bank Ukraine так і для акціонера банка, Altınbaş Holding, який є одним з найбільших холдингів Туреччини. До холдингу входять компанії фінансового, логістичного, енергетичного секторів, а також Altınbaş University. Вірю, що підписаний документ сприятиме міжнародній освітній співпраці двох університетів, зокрема в частині обміну студентами, науковій роботі, визнанні освітніх документів тощо. Щодо Creditwest Bank Ukraine, то ми віримо в українську молодь, надихаємося нею та бачимо в ній своє та майбутнє України. Двері Creditwest Bank Ukraine завжди відкриті для талановитих молодих хлопців та дівчат. Так само, як для них відкриті наші знання, досвід та експертиза
», - зазначив Ігор Тихонов, голова правління Creditwest Bank Ukraine.
Нагадаємо, раніше НАУ повідомляв про стажування студентів 2-4 курсів інженерно-технічних спеціальностей в компанії BAYKAR в Туреччині.