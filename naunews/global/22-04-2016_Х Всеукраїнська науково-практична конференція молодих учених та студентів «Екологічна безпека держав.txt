Заголовок: Х Всеукраїнська науково-практична конференція молодих учених та студентів «Екологічна безпека держави
Дата: 22/04/2016
URL: https://nau.edu.ua/ua/news/2016/4/x-vseukrainska-naukovo-praktichna-konferencziya-molodix-uchenix-ta-studentiv-ekologichna-bezpeka-derzhavi.html
==================================================

21 квітня на кафедрі екології відбулась ювілейна Х Всеукраїнська науково-практична конференція молодих учених та студентів «Екологічна безпека держави». На відкритті з вітальним словом до учасників звернулись проректор університету з навчальної та методичної роботи Т. Іванова та завідувач кафедри екології С. Бойченко. З пленарною доповіддю виступив професор кафедри екології Я. Мовчан.
Конференція була присвячена Дню Землі та 15-річчю від дня створення кафедри екології НАУ. Щороку, 22 квітня людство відзначає День Землі, який став символічним святом любові та турботи про наш спільний дім.
Конференція продовжила свою роботу секційними засіданнями.
На об'єднаній секції студентів та об'єднаній секції молодих учених та аспірантів, під головуванням відповідно доцента кафедри екології Т. Дудар та доцента кафедри екології А. Гай, були представлені доповіді студентів і молодих учених Національного авіаційного університету, Херсонського національного технічного університету, Херсонського державного університету, Національного університету «Львівська політехніка», Херсонського національного технічного університету, Чорноморського державного університету ім. Петра Могили, Одеської національної академії харчових технологій, Подільського державного аграрно-технічного університету, Національного педагогічного університету ім. М. Драгоманова, Наукового центру аерокосмічних досліджень Землі ІГН НАНУ.
Докладний звіт про проведення конференції та світлини розміщені на веб-сторінці конференції
http://ecoconf.nau.edu.ua/materials2016.html