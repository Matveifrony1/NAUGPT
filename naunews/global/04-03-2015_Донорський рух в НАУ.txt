Заголовок: Донорський рух в НАУ
Дата: 04/03/2015
URL: https://nau.edu.ua/ua/news/2015/3/donorskij-rux-v-nau.html
==================================================

3 березня 2015 року у Головному військовому клінічному госпіталі МО України студенти НАУ виявили ініціативу здати власну  кров на потреби бійцям АТО. Близько 25 студентів сьогодні підтримали донорський рух, який Студрада НАУ планує продовжувати й надалі.
Ідея постійної волонтерської допомоги виникла близько місяця тому, коли в НАУ збирали гроші на тепловізори для 25 бригади. Керівництво Національного авіаційного університету та Студрада  дійшли до спільного рішення: створити єдиний волонтерський центр НАУ, робота якого полягатиме в донорстві, матеріальній допомозі, допомозі речами, їжею, обладнанням  тощо.
Тож почувши про створення резервного банку крові, в НАУ було оголошено відкритий набір студентів. За 4 дні оголошеного збору бажаючих, близько 300 студентів відгукнулись з підтримкою та бажанням допомогти. Варто зазначити, що відразу було відомо, що даний рух не оплачується. Це в той час, коли в Києві є багато медичних центрів, де платять за донорство. Тим не менш, студенти відгукнулись з бажанням щирої допомоги.
НАУ продовжує свій волонтерський рух та запрошує всіх бажаючих до лав волонтерів. Здача крові наразі   планується кожного вівторка  по 25 студентів. Але варто пам'ятати, що підтримуючи донорський рух, студент повинен дотримуватись певних правил: вага повинна бути не менше 55 кілограмів, не мати хронічних хвороб, не вживати алкоголь, жирних  та молочних продуктів напередодні здачі крові.