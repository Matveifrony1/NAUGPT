Заголовок: НАУ презентував свою діяльність у Вишневому
Дата: 04/12/2018
URL: https://nau.edu.ua/ua/news/1/12/nau-prezentuvav-svoyu-diyalnist-u-vishnevomu.html
==================================================

Інститут неперервної освіти взяв участь у профорієнтаційному заході «Ярмарок професій» для учнів Вишневого та ЗСО Києво-Святошинського району.
Захід відвідали понад 300 учнів 9–11 класів, батьків та вчителів. Абітурієнти отримали детальну інформацію про історію та сьогодення нашого університету, потужні наукові школи, кваліфікацію фахівців з різних галузях підготовки спеціалістів.
Учням розповіли про перспективи навчання в університеті, в тому числі про навчання англійською мовою; про можливості, що відкриваються перед студентами щодо участі у різноманітних міжнародних освітніх проектах та програмах; наукову діяльність та цікаве і багатогранне дозвілля студентів; реальні можливості проходження практики у провідних та відомих компаніях і підприємствах нашої держави; про перспективи подальшого працевлаштування за обраною спеціальністю.
Школярів запросили на дні відкритих дверей НАУ, що відбудуться 02 лютого, 11 квітня та 08 червня  2019 року; екскурсії до університету та зустрічі з відомими науковцями.