Заголовок: НТБ НАУ на Міжнародній виставці «Сучасні заклади освіти – 2015»
Дата: 18/03/2015
URL: https://nau.edu.ua/ua/news/2015/3/ntb-nau-na-mizhnarodnij-vistavczi-suchasni-zakladi-osviti-–-2015.html
==================================================

12-14 березня 2015 року в Київському Палаці дітей та юнацтва була проведена  VI Міжнародна виставка «Сучасні заклади освіти–2015, що об’єднала зусилля освітян, які роблять все можливе, щоб покращити національну систему освіти і вийти на рівень європейських навчальних закладів.
Свій внесок у проведенні цього важливого форуму зробила і Науково-технічна бібліотека НАУ. На рекламному стенді фахівці відділу комплектування  НТБ Світлана Бобко та Тетяна Гончаренко презентували літературу видавництва університету, авторами якої є викладачі НАУ. Наша бібліотека знайшла можливість не тільки пропагувати літературу авторів університету, але й отримала сприятливі можливості для книгообміну з іншими ВНЗ, які брали участь у виставці.