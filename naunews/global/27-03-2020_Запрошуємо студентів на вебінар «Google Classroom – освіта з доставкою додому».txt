Заголовок: Запрошуємо студентів на вебінар «Google Classroom – освіта з доставкою додому»
Дата: 27/03/2020
URL: https://nau.edu.ua/ua/news/2020/berezen/zaproshuemo-studentiv-na-vebinar-google-classroom-–-osvita-z-dostavkoyu-dodomu.html
==================================================

31 березня 2020 року об 11:00 розпочнеться навчальний вебінар «Google Classroom – освіта з доставкою додому» для студентів усіх курсів та форм навчання Національного авіаційного університету.
Вебінар допоможе розібратись у технічних можливостях використання корпоративного доступу до системи управління освітою Google Classroom, ознайомитись з основними перевагами сервісу та отримати відповіді на актуальні запитання.
Ви дізнаєтеся, як отримати консультацію та допомогу фахівців для роботи із системою, а також пройдете опитування для оцінки якості надання освітніх послуг за допомогою системи управління освітою Google Classroom.
Для участі у вебінарі необхідно попередньо зареєструватись за
посиланням
. Звертаємо увагу, що форма відкриється лише при заході на неї із нової корпоративної пошти
@stud.nau.edu.ua
, куди буде надіслано посилання на трансляцію.
Національний авіаційний університет надає реальну можливість кожному студенту отримати якісну освіту за будь-яких умов і обставин. Долучайтеся до вебінару та допоможіть собі отримати максимальну користь від навчання вдома.