Заголовок: Володіння іноземними мовами – запорука успішної особистості та професіонала
Дата: 19/02/2015
URL: https://nau.edu.ua/ua/news/2015/2/volodinnya-inozemnimi-movami-–-zaporuka-uspishnoi-osobistosti-ta-profesionala.html
==================================================

15 лютого 2015 року доцент кафедри іноземної філології Гуманітарного інституту Марина Желуденко провела профорієнтаційну зустріч з учнями 11 класу загальноосвітньої школи № 1 м. Мелітополя Запорізької області. Вона поінформувала майбутніх випускників про особливості навчання студентів у Національному авіаційному університеті.
Більшість школярів вважали, що для успішної реалізації у професійному житті необхідно володіти щонайменше двома іноземними мовами. Розмова з педагогом та науковцем переконала багатьох учнів вступати до НАУ. Марина Олександрівна зосередила увагу учнів на умовах вступу та навчання у Гуманітарному інституті НАУ, продемонструвала переваги мовних спеціальностей в умовах інформаційного суспільства, розповіла про рівень кваліфікації викладачів університету, а також поділилася успіхами випускників.
Ця зустріч може допомогти майбутнім абітурієнтам прийняти одне з найважливіших рішень у житті.