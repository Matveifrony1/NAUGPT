Заголовок: Міжнародна монографія «Застосування штучного інтелекту в авіаційній та космічній промисловості»
Дата: 25/11/2019
URL: https://nau.edu.ua/ua/news/2019/11/mizhnarodna-monografiya-zastosuvannya-shtuchnogo-intelektu-v-aviatsiyniy-ta-kosmichniy-promislovosti.html
==================================================

Науковці та викладачі Національного авіаційного університету – співавтори міжнародної наукової монографії «
Застосування штучного інтелекту в авіаційній та космічній промисловості
».  Монографія вийшла друком в американському видавництві IGI Global, редактори – Тетяна Шмельова (НАУ), Арнольд Штеренхарц (EXOLAUNCH, Germany), Юлія Сікірда (ЛА НАУ).
Вчені з 6 країн (Україна; Азербайджан; Німеччина, Канада, Бельгія, Литва) презентували свої наукові досягнення у галузі використання штучного інтелекту на всіх етапах життєвого циклу авіаційної технології (планування, проектування, виробництво, експлуатація, ремонт та модернізація аерокосмічної та авіаційної техніки), включаючи стан операторів та здатність людей приймати рішення. Свої матеріали до монографії надали:  Володимир Харченко, Володимир Васильєв, Тетяна Шмельова, Володимир Квасніков, Олександр Соломенцев, Ольга Сущенко, Олена Тачиніна, Сергій Долгіх, Юлія Сікірда, Максим Заліський, Олексій Зуєв, Іван Остроумов, Наталія Кузьменко, Людмила Кузьмич, Сергій Рудас, Євгенія Знаковська, Дмитро Бондарєв, Марія Катаєєва, Аліна Юрчук, Юрій Грищенко, Віктор Романенко, Ганна Положевець, Сергій Дерець, Єлизавета Сагун, Максим Яструб, Світлана Креденцар, Олег Алексєєв.
В монографії особлива увага приділяється методам штучного інтелекту в авіації та конкретним прикладам впровадження штучного інтелекту в авіаційній та космічній галузях для підвищення безпеки та здатності вчитися, вдосконалювати та прогнозувати. Зокрема, йдеться про застосування методів Machine learning, Natural Language Processing, Expert Systems, Vision, Speech, Planning, Robotics та інших. Цільовою аудиторією книги є вчені, викладачі, студенти, аспіранти, інженери, дослідники, менеджери та авіаційні фахівці (пілоти, диспетчери, оператори БПЛА, інженери).
IGI Global (Пенсільванія, США) є провідним міжнародним академічним видавництвом, яке прагне сприяти відкриттю новаторських досліджень, які посилюють і розширюють знання, доступні дослідницькій спільноті. Працюючи в тісній співпраці з дослідниками і викладачами провідних інститутів, включаючи Массачусетський технологічний інститут (MIT), Гарвардський університет, Стенфордський університет, Кембриджський університет, Університет Оксфорда, Університет Цінхуа, Австралійський національний університет, IGI Global поширює якісний контент з основних предметних галузей, а саме: комп'ютерні науки та інформаційні технології; освіта; інженерія; бізнес та управління; навколишнє середовище та сільське господарство; уряд і закон; бібліотека та інформатика; медіа та комунікації; медицина та охорона здоров'я; безпека і криміналістика; суспільні та гуманітарні науки.