Заголовок: Адміністрація Національного авіаційного університету категорично заперечує факт наявності, вказаних у статтях в інтернет-виданнях, недоліків в гуртожитку 11 Студентського містечка НАУ
Дата: 18/08/2021
URL: https://nau.edu.ua/ua/news/2021/8/administratsiya-natsionalnogo-aviatsiynogo-universitetu-kategorichno-zaperechue-fakt-nayavnosti-vkazanih-u-stattyah-v-internet-vidannyah-nedolikiv-v-gurtozhitku-11-studentskogo-mistechka-nau.html
==================================================

Приведеним фотографіям декілька років. Крім того, комендант гуртожитку 11, заперечує надання коментарів, наведених в окремих статтях ЗМІ.
"Інформаційна атака" направлена, скоріш за все, від минулого керівництва університету, за результатами діяльності якого порушено більше 8 карних справ, і має на меті дискредитацію університету після успішної вступної кампанії, за результатами якої НАУ посів 4 місце в Україні за кількостю поданих заяв абітурієнтів.
Гуртожитки Студентського містечка потребують оновлення та капітальних ремонтів. Попередні кілька років, за керівництва колишнього ректорату, окремі приміщення гуртожитків дійсно були доведені до критичного стану, а ремонтних робіт, певно, ніхто не проводив взагалі.
Після зміни керівництва НАУ (у лютому поточного року), відповідними підрозділами університету розроблений план усунення недоліків та розбудови Студентського містечка, який буде реалізовуватись в період з 2021 року по 2026 рік.
Наразі, Студентське містечко НАУ оновлюється, крок за кроком, і вже реалізовано низку закупівель для поліпшення проживання студентів.
Наприклад, придбано та встановлено понад 150 одиниць газових та електричних плит, оновлено м'який інвентар в кількості більше 2000 одиниць матраців, подушок, комплектів постільної білизни. Здійснюються заходи з усунення недоліків протипожежної безпеки - закуплено необхідна кількість пожежних щитів, проводиться підготовка до встановлення протипожежної сигналізації в гуртожитках тощо.
Насамкінець, публікуємо фото реального стану окремих приміщень Гуртожитку 11 у порівнянні з тими, які вчора тиражували ЗМІ.