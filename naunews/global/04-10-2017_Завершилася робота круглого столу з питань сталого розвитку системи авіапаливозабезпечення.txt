Заголовок: Завершилася робота круглого столу з питань сталого розвитку системи авіапаливозабезпечення
Дата: 04/10/2017
URL: https://nau.edu.ua/ua/news/2017/10/zavershilasya-robota-kruglogo-stolu-z-pitan-stalogo-rozvitku-sistemi-aviapalivozabezpechennya.html
==================================================

В УкрНДНЦ хіммотології і сертифікації ПММ і ТР було проведено круглий стіл з питань стабільного розвитку системи авіапаливозабезпечення, робота якого передбачена програмою  Міжнародного симпозіуму зі сталої авіації (III International Symposium on Sustainable Aviation), що проходив  10–13 вересня 2017 року на базі Національного авіаційного університету.
Під час роботи круглого столу учасники обговорили широкий спектр питань: нормативні засади системи авіапаливозабезпечення, міжнародні вимоги до організації контролю та забезпечення якості авіаційних паливно-мастильних матеріалів, проблеми забезпечення чистоти авіаційних палив, екологістику та виявлення ризиків в системі постачання, зберігання, контроль якості та видавання авіаційних паливно-маситльних матеріалів і технічних рідин.