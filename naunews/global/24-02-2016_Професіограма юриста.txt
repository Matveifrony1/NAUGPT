Заголовок: Професіограма юриста
Дата: 24/02/2016
URL: https://nau.edu.ua/ua/news/2016/2/profesiograma-yurista.html
==================================================

18-22 лютого 2016 року старший викладач кафедри конституційного та адміністративного права Навчально-наукового Юридичного інституту Ольга Гусар разом із студентами Олексієм Шуляком та Дмитром Піденком провели профорієнтаційний захід - тематичну бесіду з учнями старших класів загальноосвітніх навчальних закладів № 275, № 264, № 190 м. Києва на тему «Професіограма юриста».
Ольга Гусар розкрила цінність професії юриста в умовах сучасного державотворення, студенти визначили види діяльності юриста та якості, що забезпечують успішність виконання професійної діяльності.
Майбутні абітурієнти отримали інформацію про структуру, напрямки діяльності Національного авіаційного університету, зокрема Навчально-наукового Юридичного інституту, спеціалізації, за якими здійснюється підготовка майбутніх юристів, умови вступу до ВНЗ, вимоги навчального процесу, цікаве студентське життя та студентське самоврядування університету.