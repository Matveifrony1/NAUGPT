Заголовок: Студенти та викладачі НАУ відвідали Саарландський університет за програмою ERASMUS+ Staff Mobility for Training
Дата: 30/06/2022
URL: https://nau.edu.ua/ua/news/2022/6/studenti-ta-vikladachi-nau-vidvidali-saarlandskiy-universitet-za-programoyu-erasmus-staff-mobility-for-training.html
==================================================

З 20 по 26 червня, на підставі Міжінституційної угоди на 2020-2023 роки між Національним авіаційним університетом та Саарландським університетом (Федеративна республіка Німеччина), в рамках програми Erasmus+Staff Mobility for Training, викладачі англомовного проєкту Юридичного факультету (ЮФ) НАУ Катерина Водоласкова та Оксана Миронець відвідали Європейський Інститут Саарландського університету.
Одним із пріоритетних завдань даного візиту стала участь у налагодженні навчального процесу для студенток англомовного проєкту ЮФ НАУ Дарини Шикерявої, Юлії Рябоконь, Олени Ковригіної, Юлії Шиян та Вікторії Сокольвак, які прибули до Європейського інституту.
За запрошенням керівника відділу міжнародного співробітництва та проєктів Європейського інституту Саарландського університету Марайке Фройліх, науково-педагогічні працівники ЮФ НАУ взяли участь в колоквіумі на тему «Вступ або вихід з Європейського Союзу», де презентували історичні передумови проєвропейського спрямування України, розвиток відносин між Україною та ЄС, а також можливі перспективи України на європейському просторі.
У рамках обміну досвідом з викладання дисциплін міжнародного публічного права та інформаційного права Оксана Миронець і Катерина Водоласкова:
- долучились до семінарів за програмою Жана Моне, що організовувалися Юридичним факультетом Саарландського університету для випускників шкіл;
- ознайомилися з міжнародними проєктами співпраці, що діють в Європейському університеті тощо.
З Президентом Європейського інституту, доктором, професором Томасом Гігеріхом викладачі НАУ обговорили питання заходів ERASMUS+, які відкриють нові можливості для студентів та викладачів факультету.
Керівництво Юридичного факультету НАУ висловлює вдячність Європейському інституту за підтримку тісних зв'язків та продовження співпраці, що є особливо цінним в складний для України час.