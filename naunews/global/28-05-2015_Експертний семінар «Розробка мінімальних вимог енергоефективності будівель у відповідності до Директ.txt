Заголовок: Експертний семінар «Розробка мінімальних вимог енергоефективності будівель у відповідності до Директиви ЄС 31/2010»
Дата: 28/05/2015
URL: https://nau.edu.ua/ua/news/2015/5/ekspertnij-seminar-rozrobka-minimalnix-vimog.html
==================================================

22 травня в ДП «Державний науково-дослідний інститут будівельних конструкцій» (ДПНДІБК) відбувся експертний семінар «Розробка мінімальних вимог енергоефективності будівель у відповідності до Директиви ЄС 31/2010» за участі Клеменса Лейтгеба, консультанта проекту ЄБРР.
З привітальним словом до учасників звернувся д. т. н., директор ДПНДІБК, Голова Технічного комітету ТК-302 «Енергоефективність будівельних об’єктів» Мінрегіону України Геннадій Фаренюк. Цільовою аудиторією заходу були представники будівельної галузі, експлуатаційних та постачальних організацій, вищих навчальних закладів.
В роботі семінару взяла участь завідувач кафедри містобудування к. т. н., с. н. с. Галина Агєєва – офіційний представник Інституту аеропортів Національного авіаційного університету в ТК302.
Під час заходу була проведена презентація концептуального підходу до визначення мінімальних вимог енергетичної ефективності експлуатації будівель різного призначення у країнах ЄС, надана інформація про попередні міркування і рішення стосовно визначення мінімальних вимог в України.