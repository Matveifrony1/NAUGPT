Заголовок: Студенти ФНСА НАУ долучилися до розгляду Національної транспортної стратегії України на період до 2030 року
Дата: 27/11/2023
URL: https://nau.edu.ua/ua/news/2023/11/studenti-fnsa-nau-doluchilisya-do-rozglyadu-natsionalnoi-transportnoi-strategii-ukraini-na-period-do-2030-roku.html
==================================================

24 листопада 2024 року здобувачі вищої освіти спеціальності 192 «Будівництво та цивільна інженерія» ОПП «Автомобільні дороги та аеродроми» ФНСА НАУ долучилися до вивчення перспектив розвитку регіонів країни, зокрема територій у зонах впливу аеропортів державної та цивільної авіації.
Під керівництвом члена Академії будівництва України, доцента кафедри інфраструктури авіаційного транспорту ФНСА НАУ Галини Агєєвої здобувачами вищої освіти було виконано практичні завдання з дисципліни «Просторова організація та забудова приаеродромних територій».
Особлива увага під час заняття була приділена Національній транспортній стратегії України на період до 2030 року, стратегіям регіонального розвитку областей України, зокрема розвитку транспортної доступності міст та шляхам збільшення обсягів внутрішніх та міжнародних авіаперевезень.
Активну участь в обговоренні стратегій розвитку Вінницької, Запорізької та Львівської областей, а також Міжнародних аеропортів «Вінниця», «Запоріжжя», «Львів» імені Данила Галицького» взяли здобувачі вищої освіти групи АД-307 ФНСА НАУ Артемій Бахуринський, Владислав Сорочук, Марко Левкович, Олексій Довгодько.