Заголовок: Ще майже 2 тис абітурієнтів стали студентами НАУ
Дата: 31/08/2024
URL: https://nau.edu.ua/ua/news/2024/8/shhe-mayzhe-2-tis-abiturientiv-stali-studentami-nau.html
==================================================

31 серпня, в День Української авіації, відбулася посвята першокурсників Національного Авіаційного Університету.
Привітати студентів-першокурсників прийшли Голова Наглядової Ради НАУ Петро Чернишов, в.о. ректорки Ксенія Семенова, Міністр освіти та науки України Оксен Лісовий. «Я спостерігав за НАУ і бачив, що рушійною силою цих змін тривалий час було студентство. Зараз в університет прийшла нова команда, яка націлена перетворити НАУ в один з кращих технічних університетів Східної Європи. Тож наступні кілька років будуть роками змін. Великий стратегічно важливий для країни університет має розвиватися, і кожен із вас, першокурсників, причетний до цього розвитку!», - звернувся до першокурсників Міністр освіти на науки України Оксен Лісовий.
Також підтримати першокурсників прийшов Міністр з питань стратегічних галузей промисловості України Олександр Камишін, заступниця міністра Анна Гвоздяр, генеральний директор АТ «Укроборонпром» Герман Сметанін, Олег Коростельов, Генеральний конструктор - Генеральний директор Державного підприємства «Державне Київське конструкторське бюро «Луч».
«Я бачу тут заряджених, крутих, молодих людей, які далі будуватимуть країну. Наша оборонка бурхливо розвивається, і цей розвиток - не лише запорука Перемоги, але й зростання української економіки. Нам потрібні інженери на всіх рівнях - у війську, на заводах, в конструкторських бюро. І нам всім разом треба постаратися для того, щоб Перемогти. Для того, щоб подолати виклики», - зазначив Міністр стратегічних галузей промисловості Олександр Камишін.
З мотивуючою промовою про силу духу і волю на шляху до мети виступила цьогорічна олімпійська чемпіонка українська веслувальниця, чемпіонка світу та Європи, заслужений майстер спорту України Анастасія Коженкова. А про те, як технології міняють сучасність, говорив добрий друг, випускник НАУ 2014 року, український музикант, представник Сил безпілотних систем ЗСУ Олександр Ярмак.
Про можливості для студентів говорила в.о. ректорки Ксенія Семенова:
«Ми в Авіаційному багато зробили для того, щоб вам хотілося у нас вчитися: відкрили національний кіберполігон, кілька навчально-практичних лабораторій, запросили відомих лекторів з бізнесу, щоб вони ділитися практичними аспектами роботи, розвиваємо стартап-екосистему. Вже через рік хтось з вас поїде практикуватися на виробництві Baykar в Туреччину, а хтось – піде на стажування в Boeing Ukraine чи поїде в межах програм студентської мобільності на семестр вчитися за кордон. НАУ – це простір можливостей, тож використайте їх», - звернулася до першокурсників Ксенія Семенова.
Вітаємо нових студентів факультетів: Комп’ютерних наук та технологій, Аерокосмічного, Юридичного, Лінгвістики та соціальних наук, Міжнародних відносин, Аеронавігації, електроніки та телекомунікацій, Екологічної безпеки, інженерії та технологій, Транспорту, менеджменту і логістики, Економіки та бізнес-адміністрування, Архітектури, будівництва та дизайну з вступом до НАУ! Легкого та вдалого польоту!