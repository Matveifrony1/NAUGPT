Заголовок: В НАУ Відбувся онлайн-вебінар для майбутніх абітурієнтів
Дата: 29/12/2022
URL: https://nau.edu.ua/ua/news/2022/12/v-nau-vidbuvsya-onlayn-vebinar-dlya-maybutnih-abiturientiv.html
==================================================

26 грудня 2022 року в Національному авіаційному університеті відбувся онлайн-вебінар «Сучасні економічні моделі» для учнів закладів загальної середньої освіти та студентів коледжів.
Організаторами виступили Навчально-науковий інститут розвитку освіти в особі директора Галини Лазарєвої спільно з Факультетом економіки та бізнес-адміністрування.
Спікер заходу – Арєф`єва Олена – доктор економічних наук, професор, завідувач кафедри економіки повітряного транспорту, засновник наукової школи «Економіка та управління економічними системами і процесами підприємств повітряного транспорту» ФЕБА НАУ.
Під час онлайн-зустрічі висвітлені важливі та актуальні питання: «Напрями розвитку економік країн світу»; «Лідерство в економіці», «Місце Start-up і інтернет технологій в економіці».
Учасників онлайн-заходу зацікавили сучасні економічні моделі успіху, основні тренди попиту економіки добробуту, особливості та можливості економічних вражень, лідерство в економіці.
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді Навчально-наукового інституту розвитку освіти НАУ.
Інформаційне забезпечення дистанційної онлайн зустрічі здійснювала Ольга Бруяка, завідувач кафедри базових та спеціальних дисциплін Навчально-наукового інституту розвитку освіти НАУ, кандидат технічних наук, доцент.
До зустрічі в Національному авіаційному університеті!
Слава українському народу!
https://bit.ly/2MNOudK
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua
Youtube