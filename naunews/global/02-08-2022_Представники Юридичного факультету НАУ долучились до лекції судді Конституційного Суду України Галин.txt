Заголовок: Представники Юридичного факультету НАУ долучились до лекції судді Конституційного Суду України Галини Юровської
Дата: 02/08/2022
URL: https://nau.edu.ua/ua/news/2022/8/predstavniki-yuridichnogo-fakultetu-nau-doluchilis-do-lektsii-suddi-konstitutsiynogo-sudu-ukraini-galini-yurovskoi.html
==================================================

До Дня Української Державності, 28 липня відбулась лекція судді Конституційного Суду України Галини Юровської на тему «Конституційна традиція української державності».
Серед інших, у заході взяли участь наукова спільнота та студентська молодь Юридичного факультету (ЮФ) Національного авіаційного університету.
Під час проведення лекції суддя розкрила поняття державності та її зміст, здійснила екскурс по етапах становлення української державності та державної символіки України, проаналізувала поняття «атрибути держави» тощо.
«Державність – це устрій усього матеріального і духовного буття цілого народу, а зміст даного поняття є значно ширшим у порівнянні з поняттям «держава». Державність є своєрідним фундаментом, корінням держави, а остання, своєю чергою, є однією зі складових – своєрідним вінцем державності» - зауважила спікер.
Упродовж заходу студенти мали можливість пройти історико-юридичний тест «Спадкоємці Володимирового Тризуба», запропонований до виконання пані Галиною.
Також, завідувач бібліотеки Конституційного Суду України Лілія Волошина презентувала книжкову виставку до Дня Української Державності.
Пройти вищезазначений тест можна за
посиланням
.