Заголовок: Відрядження до Китайської народної республіки
Дата: 29/05/2018
URL: https://nau.edu.ua/ua/news/1/5/vidryadzhennya-do-kitayskoi-narodnoi-respubliki.html
==================================================

Відбувся візит до Китаю делегації провідних учених України. Його мета - встановлення дружніх відносин з університетами цієї країни. Учасником цієї поїздки був і заступник директора НН Інституту аеропортів НАУ, завідувач кафедри реконструкції аеропортів та автошляхів, академік Транспортної академії України, Почесний дорожник України,  д.т.н., професор Андрій Бєлятинський.
Протягом двох тижнів він читав курси лекцій, проводив семінарські заняття за спеціальністю  «192  Будівництво та цивільна інженерія», а саме за спеціалізацією «Будівництво та експлуатація автомобільних доріг та аеродромів» для спецгруп підготовки бакалаврів, магістрів, аспірантів та молодих викладачів потужних технічних університетів Китаю у містах Пекін, Харбін, Ніндця, Інчуань, Урумчі, Сіндцянь. Теми десяти лекцій  викликали у студентів найбільшу зацікавленість, відбулося їх жваве обговорення. В заповнених аудиторіях фахівцеві було поставлено багато запитань, що засвідчило глибокі знання молодих китайських учених та повагу до України. За підсумками відрядження відбулися  круглі столи за участю директора департаменту Китайської Національної корпорації доріг та мостів Ванг Міао, ректора Чаньаньского університету Ша Айминя, віце-президента компанії YEMA GROUP Чен Гана, генерального директора Сіндзяньської корпорації транспортного будівництва Ванг Ченга, проректора Харбінського політехнічного університету Наньци Женя, проректора Університету цивільної інженерії та водного господарства Ніндзя Мінжіє Мао та інших офіційних осіб. Водночас була проведена потужна профорієнтаційна робота із залучення вступу китайських абітурієнтів, студентів та аспірантів до Національного авіаційного університету.