Заголовок: Захист прав споживачів
Дата: 24/02/2016
URL: https://nau.edu.ua/ua/news/2016/2/zaxist-prav-spozhivachiv.html
==================================================

18-19 лютого 2016 року викладачі кафедри цивільного права і процесу Навчально-наукового Юридичного інституту Віталій Білоусов та Марина Зеленова провели в методичному кабінеті тематичну виставку, присвячену захисту прав споживачів.
Мета заходу - ознайомити студентів з науковою літературою, в якій досліджено правові основи захисту прав споживачів.
Виставка сприяла розкриттю поняття прав споживачів, а також охарактеризувати положення Конституції України, що гарантують захист прав споживачів, норми Закону України «Про захист прав споживачів». Студенти також переглянули актуальні видання, якими можна користуватися під час навчання.
У своєму виступі В. Білоусов зазначив, що процес становлення та формування системи захисту прав громадянина ґрунтується на статті 42 Конституції України, згідно з якою держава захищає права споживачів, здійснює контроль за якістю і безпечністю продукції та всіх видів послуг і робіт. М. Зеленова наголосила, що захист та нагляд за дотриманням прав споживачів здійснюють Держспоживінспекція України, Антимонопольний комітет України, Державна житлово-комунальна інспекція, Національна експертна комісія України з питань захисту суспільної моралі.
Студенти виявили особливий інтерес до наукових видань, присвячених питанню захисту прав споживачів у галузі медичного обслуговування, туризму та споживчого кредитування.