Заголовок: Відбулась онлайн зустріч представників НАУ та Казахстансько-британського технічного університету
Дата: 15/07/2022
URL: https://nau.edu.ua/ua/news/2022/7/vidbulas-onlayn-zustrich-predstavnikiv-nau-ta-kazahstansko-britanskogo-tehnichnogo-universitetu.html
==================================================

13 липня, на платформі Microsoft Teams, було проведено онлайн зустріч між фахівцями Національного авіаційного університету та Казахстансько-британського технічного університету (КБТУ).
НАУ представляли:
- Роман Одарченко, завідувач кафедри телекомунікаційних та радіоелектронних систем Факультету аеронавігації, електроніки та телекомунікацій (ФАЕТ);
- Сергій Гнатюк, заступник декана Факультету кібербезпеки, комп'ютерної та програмної інженерії (ФККПІ).
Казахстанську сторону представляли:
- Джумасєїтова Асель Кенесівна, проректор з академічних питань;
- Бісембаєв Алібек Сапарбекович, декан Факультету інформаційних технологій;
- Іманбаєв Азамат Жанатули, заступник декана.
Зустріч була присвячена обговоренню проведення спільних наукових досліджень в галузі кібербезпеки, інформаційних технологій та телекомунікацій, а також викладання курсів для студентів КБТУ та організації інших заходів, що сприятимуть у реалізації освітніх й наукових цілей обох університетів.
Наприкінці зустрічі представники КБТУ висловили слова підтримки всьому українському народу.