Заголовок: Випуск магістрів НАУ
Дата: 11/03/2020
URL: https://nau.edu.ua/ua/news/2020/berezen/vipusk-magistriv-nau.html
==================================================

У Національному авіаційному університеті відбулись урочисті вручення дипломів випускникам освітнього ступеня «Магістр» навчально-наукових інститутів та факультетів.
Дипломи випускникам вручили перший проректор Валерій Козловський, проректор з навчальної роботи Артур Гудманян, проректор з наукової роботи Володимир Харченко та проректор з інноваційного навчання та інформатизації Юрій Тесля.
Випускників Аерокосмічного факультетупривітав начальник відділу кадрів ДП «Антонов» Вадим Гордієнко та запросив молодих фахівців приєднатися до їхнього дружнього колективу.На свято Факультету лінгвістики та соціальних комунікацій прийшли директор Центрального державного електронного архіву України Юрій Ковтанюк та заступник командира військової частини А3620 по роботі з особовим складом Максим Максименко.На випуск магістрів Факультету міжнародних відносин  завітали високоповажні гості – Надзвичайний та Повноважний Посол, Посол з особливих доручень Міністерства закордонних справ України Віктор Нікітюк, Радник Першого заступника Голови Верховної Ради України Артем Янчук  та Президент Україно-Арабської ділової ради Емад Абу-Алруб.
Не менш урочистими були випуски магістрів Факультету аеронавігації, електроніки та телекомунікацій, Факультету архітектури, будівництва та дизайну, Факультету екологічної безпеки, інженерії та технологій, Факультету економіки та бізнес-адміністрування, Факультету кібербезпеки, комп’ютерної та програмної інженерії, Факультету транспорту, менеджменту і логістики, Юридичного факультету та Навчально-наукового інституту неперервної освіти.
Загалом дипломи освітнього ступеня «Магістр» отримали 1228 випускників Національного авіаційного університету (з яких 250  – з відзнакою).  Найуспішніших випускників-магістрів нагороджено Грамотами НАУ за високі успіхи у навчанні, активну участь у науково-дослідній роботі та перемогу в огляді-конкурсі на кращі дипломні проекти (роботи).
Вітаємо наших випускників та бажаємо успіху у професійній діяльності!