Заголовок: Викладачі Юридичного факультету НАУ серед учасників експертної оnline-дискусії «White-Collar Crime під час війни»
Дата: 22/07/2022
URL: https://nau.edu.ua/ua/news/2022/7/vikladachi-yuridichnogo-fakultetu-nau-sered-uchasnikiv-ekspertnoi-online-diskusii-white-collar-crime-pid-chas-viyni.html
==================================================

20 липня науково-педагогічні працівники Юридичного факультету (ЮФ) Національного авіаційного університету, які являються членами Асоціації адвокатів України (ААУ), взяли участь в експертній оnline-дискусії на тему: «Бізнес в умовах воєнного стану. Як убезпечити бізнес від ризиків колабораціонізму».
Модератором заходу виступив член Правління ААУ Андрій Тригуб.
Спікери дискусії:
- Олександра Яновська, суддя Касаційного кримінального суду Верховного Суду, д.ю.н., професор;
- Михайло Непран, Перший віцепрезидент Торгово-промислової палати України;
- Ярослав Грегірчак, заступник бізнес-омбудсмена; Ольга Дмитрієва – голова наглядової ради Асоціації адвокатів України;
- Денис Бугай, адвокат, партнер, керівник практики White Collar Crime в VB PARTNERS;
- Анна Лазуренко, директор з юридичних питань Delta Wilmar Ukraine;
- Дмитро Таранчук, директор з правового забезпечення АТ «ФАРМАК»;
- Михайло Третьяков, радник Генерального директора ТОВ «Сокар Енерджі Україна» та керуючий партнер АО «АЗОНС»;
- Інна Каутна, віцепрезидент Харківської Торгово-промислової палати.
Учасники онлайн-дискусії обговорили поняття колабораціонізму, ознаки та особливості нейтралізації ризиків під час ведення бізнесу на окупованій території, етапи фіксації фактів захоплення майна окупантами, першочергові дії на випадок знищення або пошкодження майна юридичної особи тощо.
«Сьогодні важко давати чіткі поради суб’єктам господарювання як їм потрібно діяти, якщо їх майно знищене, а також чи підпадає під колабораційну діяльність господарська діяльність, якщо її здійснювати на окупованій території. Адже потрібно розуміти, що під час розгляду будь-якої справи, мають бути враховані всі докази: умисел, тиск, діяльність, спрямована для задоволення соціальних потреб населення тощо. Варто також зазначити, що суб’єктом колабораційної діяльності може бути не лише громадянин України, а й іноземець», - зауважила під час виступу суддя Касаційного кримінального суду Верховного Суду Олександра Яновська.
Підбиваючи підсумки учасники дійшли згоди, що співпраця і партнерство всіх гілок влади та бізнесу дозволить не допустити глобальну економічну кризу в країні й відновити роботу підприємств, які, станом на сьогодні, припинили господарську діяльність або змушені здійснювати її на окупованій території. Також було відзначено важливу роль моніторингу дій контрагентів аби в майбутньому не потрапити під кримінальну відповідальність, передбачену ст. 1111 Кримінального кодексу України та зберегти свій бізнес.