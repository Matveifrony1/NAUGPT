Заголовок: Виїзне практичне заняття екологів на базі сучасного токсикологічного центру
Дата: 05/10/2018
URL: https://nau.edu.ua/ua/news/1/10/viizne-praktichne-zanyattya-ekologiv-na-bazi-suchasnogo-toksikologichnogo-tsentru.html
==================================================

3 жовтня студенти групи ЕК-401 кафедри екології  ННІЕБ відвідали Науковий центр превентивної токсикології,харчової  та хімічної безпеки ім. академіка Л. І. Медведя МОЗ України. На базі цього центру було проведено виїзне практичне заняття з дисципліни “Екологічна токсикологія” (викладач – доцент кафедри екології, к. б. н. Білик Т. І.).
Під час заняття наукові співробітники продемонстрували роботу складного сучасного лабораторного обладнання для визначення небезпечних і токсичних речовин, що дозволяє визначити їх вміст до 10
-15
г у різних об’єктах навколишнього середовища та продуктах харчування. Завідувач відділу експериментальної токсикології та медико-біологічних досліджень Жмінько Петро Григорович розповів про наукові напрями роботи дослідницького центру, особливості хіміко-токсикологічного аналізу, сучасні методи дослідження в токсикології.
Зважаючи на перспективу відкриття нового відділу – екологічної токсикології, він запропонував майбутнім екологам після закінчення навчання звертатися для працевлаштування в токсикологічний центр. Заняття виявилося змістовним і цікавим, а отримані студентами знання значно підвищили їх фаховий рівень.