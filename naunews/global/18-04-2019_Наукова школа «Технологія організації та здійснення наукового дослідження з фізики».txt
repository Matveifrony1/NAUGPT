Заголовок: Наукова школа «Технологія організації та здійснення наукового дослідження з фізики»
Дата: 18/04/2019
URL: https://nau.edu.ua/ua/news/2019/4/naukova-shkola-tehnologiya-organizatsii-ta-zdiysnennya-naukovogo-doslidzhennya-z-fiziki.html
==================================================

Обласну профільну наукову школу з фізики «Технологія організації та здійснення наукового дослідження з фізики» проведено кафедра загальної та прикладної фізики Аерокосмічного факультету. Захід організовано за підтримки департаменту освіти і науки Київської обласної державної адміністрації, Київського обласного комунального позашкільного навчального закладу «Мала академія наук учнівської молоді» та Президії Київського обласного територіального відділення Малої академії наук України.
Цільова аудиторія – учні 10-11 класів закладів загальної середньої освіти Київської області – члени Київського обласного територіального відділення Малої академії наук України та педагоги – наукові керівники учнівських науково-дослідницьких робіт у науковому відділенні «Фізика і астрономія». У роботі школи взяли участь науковці НАН України, викладачі та наукові співробітники НАУ, а також співробітники Малої академії наук учнівської молоді.
З вітальним словом до присутніх звернувся завідувач кафедри загальної та прикладної фізики Аерокосмічного факультету Аркадій Поліщук. На пленарному засіданні виступила директор  Київського обласного комунального позашкільного навчального закладу  «Мала академія наук учнівської молоді») Світлана Минзар з доповіддю про реалізацію ідеї STEM-освіти. Змістовними та цікавими були доповіді члена-кореспондента НАН України Наталії Фіалко «Інтелектуальна екологічно безпечна енергетика» та професора НАУ Володимира Голуба «Наноматеріали для авіабудування». Жваву дискусію викликала доповідь професора НАУ Ірини Сліпухіної «Кого обирають працедавці? Нові професії 21 століття. Як до них готуватися?».
Під час екскурсії навчальними аудиторіями та лабораторіями кафедри загальної та прикладної фізики Аерокосмічного факультету, учні оглянули навчальні лабораторії «Електромагнетизм», «Оптика» та «Механіка». Жваве зацікавлення викликали презентації, проведені доцентами кафедри загальної та прикладної фізики Аерокосмічного факультету НАУ: «Як рідкі кристали змінюють світ» (Олександра Грідякіна, Ганна Бордюг), «Явище електромагнітної індукції. Струми Фуко» (Тетяна Сакун, Ірина Бородій). Цікаві фізичні демонстрації представили студенти: Владлен Донець – «Принцип дії і застосування тепловізорів», Денис Євтушенко і Валерія Сич – «Використання програм відео- та аудіоаналізу у фізичних дослідженнях», Іван Скрипченко та Дмитро Скрипаль – «Гармата Гауса».
В рамках школи для учасників організовано мотиваційно-навчальний практикум, під час якого вони мали змогу оглянути зразки авіаційної техніки (літаки, гелікоптери та ін.) під керівництвом завідувача навчальної лабораторії «Ангар» Олександра Голембіовського, побачити в дії установку для аеродинамічних досліджень літальних апаратів під керівництвом наукового співробітника кафедри аеродинаміки та безпеки польотів літальних апаратів Валерія Орлянського. Також учні відвідати Музей історії НАУ, де їм провела екскурсію завідувач відділу музею історії НАУ Алла Ларіонова.