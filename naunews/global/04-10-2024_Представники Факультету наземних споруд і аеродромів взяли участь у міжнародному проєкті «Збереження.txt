Заголовок: Представники Факультету наземних споруд і аеродромів взяли участь у міжнародному проєкті «Збереження архітектурної спадщини у воєнний час: українська модель»
Дата: 04/10/2024
URL: https://nau.edu.ua/ua/news/2024/10/predstavniki-fakultetu-nazemnih-sporud-i-aerodromiv-vzyali-uchast-u-mizhnarodnomu-proekti-zberezhennya-arhitekturnoi-spadshchini-u-voenniy-chas-ukrainska-model.html
==================================================

24-26 вересня 2024 року
в Івано-Франківську відбувся другий модуль міжнародного професійного навчального семінару
CPD Ukraine
в рамках проєкту UREHERIT.
UREHERIT
— це ініціатива Асоціації архітекторів Литви, що реалізується консорціумом 11 організацій з 8 європейських країн.
Мета проєкту
— дослідження та збереження архітектурної спадщини України.
Організаторами семінару виступили
Національна Спілка архітекторів України та Асоціація архітекторів Швеції, а приймаючою стороною — Івано-Франківська обласна організація НСАУ та «Простір інноваційних креацій «Палац».
Особливістю заходу стало
проведення семінару на двох визначних локаціях міста: Драмтеатрі імені Франка, який є прикладом українського модерністського підходу в архітектурі 70-80-х років, та Палаці Потоцьких — зразку успішної ревіталізації архітектурної пам'ятки. Директор КП ПІК ПАЛАЦ, архітектор
Володимир Гайдар
, представив історію та концепцію відновлення комплексу.
Урочисте відкриття програми відбулося за участі Олександра Чижевського
, президента Національної спілки архітекторів України та голови Ради роботодавців ФНСА, архітекторки
Тіни Вік
, керівниці проєкту від Асоціації архітекторів Швеції, кураторки проєкту UREHERIT
Рути Лейтенайте
та
Руслана Марцінківа
, міського голови Івано-Франківська.
У рамках семінару
відбулася публічна дискусія
«Планування післявоєнного відновлення архітектурної спадщини України».
Від Факультету наземних споруд і аеродромів у ній взяли участь
Олександр Крижанівський
, кандидат архітектури та
Олександр Хлюпін
, старший викладач.
Вони презентували результати
наукової і проєктної роботи, виконаної в межах курсового і дипломного проєктування. Роботи стосувалися збереження, реставрації і реконструкції пам'яток архітектури, а також сучасних проєктів з відновлення пошкодженої війною міської забудови.
26 вересня
відбувся воркшоп
«Захист та розвиток спадщини у плануванні відбудови»,
де чотири команди CPD представили свої пілотні проєкти. До складу однієї з команд увійшли Ол
ександр Крижанівський
, доцент кафедри архітектури та просторового планування НАУ, кандидат архітектури та
Катерина Коробко
, магістерка архітектури, випускниця 2023 року. Пілотні проєкти були розроблені для підтримки політики та регуляторних інструментів розвитку спадщини як ресурсу міської регенерації.
Додатково,
в рамках проєкту UREHERIT, Олександр Хлюпін та Катерина Коробко
представили роботу студентів НАУ
Дарії Зуб та Валентини Ємельянової
щодо реконструкції замку Свірж у Львівській області.
Цей міжнародний семінар став
важливим кроком у розвитку співпраці між українськими та європейськими фахівцями
у сфері збереження архітектурної спадщини, особливо в контексті післявоєнної відбудови України.