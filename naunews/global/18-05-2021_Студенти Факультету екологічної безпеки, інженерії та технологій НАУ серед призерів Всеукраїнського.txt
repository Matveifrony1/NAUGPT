Заголовок: Студенти Факультету екологічної безпеки, інженерії та технологій НАУ серед призерів Всеукраїнського конкурсу студентських наукових робіт
Дата: 18/05/2021
URL: https://nau.edu.ua/ua/news/2021/5/studenti-fakultetu-ekologichnoi-bezpeki-inzhenerii-ta-tehnologiy-nau-sered-prizeriv-vseukrainskogo-konkursu-studentskih-naukovih-robit.html
==================================================

У Всеукраїнському конкурсі студентських наукових робіт (2020-2021 рр.) з різних галузей студенти Факультету екологічної безпеки, інженерії та технологій (ФЕБІТ) НАУ за результатами наукових робіт на конференціях Конкурсу, що проводились у форматі онлайн у різних містах, були відзначені дипломами різного ступеню. А саме:
Студентки 3 курсу кафедри екології ФЕБІТ НАУ Аліна Бондаренко та Анастасія Гетьман зайняли II місце на підсумковій науково-практичній конференції II туру Всеукраїнського конкурсу студентських наукових робіт зі спеціальності «Екологія». Захід проходив на базі Національного університету «Полтавська політехніка імені Юрія Кондратюка» (м. Полтава). Тема наукової роботи - «Екологічна безпечність сучасних безфосфатних мийних засобів для водних екосистем».
Науковий керівник – доцент кафедри екології, к.б.н. Білик Тетяна Іванівна.
Студентка 4 курсу Яремчук Лілія кафедри екології ФЕБІТ та магістр Павлова Маргарита на заключній конференції-захисті Конкурсу, що проходила на базі Івано-Франківського національного технічного університету нафти та газу (м. Івано-Франківськ) були відзначені конкурсною комісією дипломом III ступеню.
Тема наукової роботи «Оцінка фітотоксичності ґрунтів, забруднених нафтопродуктами».
Науковий керівник – доцент кафедри екології, к.т.н. Черняк Лариса Миколаївна.
Студенти кафедри екології ФЕБІТ Тимчишин Максим та Журавель Оксана підготували конкурсну наукову роботу під назвою «Визначення та дистанційне картування індикаторів еконебезпеки в зонах видобування сировини для ядерної енергетики» для представлення на заключній конференції-захисті Конкурсу, що проходила на базі ДВНЗ «Приазовський державний технічний університет» (м. Маріуполь). Журі конкурсу оцінили роботу дипломом III ступеню.
Науковий керівник - доцент кафедри екології д.т.н., Дудар Тамара Вікторівна.
Щиро вітаємо студентів-екологів та їх наукових керівників з відзнаками! Бажаємо подальших успіхів у науковій роботі!