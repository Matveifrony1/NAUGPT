Заголовок:БПЛА для пошуково-розвідувальних (інженерних) операцій

Дата: ----------
URL: https://nau.edu.ua/ua/menu/science/naukova-robota/naukovi-rozrobki/bpla-dlya-poshukovo-rozviduvalnih-(inzhenernih)-operatsiy.html
==================================================
БПЛА для пошуково-розвідувальних (інженерних) операцій


 

Призначення та сфера застосування

Група БПЛА призначена для виконання пошуково-розвідувальних, рятувальних (інженерних) операцій. Виконувані завдання: рух за маршрутом, видова розвідка, видача даних на пункт управління про оперативну обстановку в зоні відповідальності в бездротовому (дротовому) режимі, інженерні (доставлення вантажу, інше). Сфера застосування – безпілотна авіація.

 

Важливі показники, які характеризують рівень отриманого наукового результату

До важливих показників відносяться відсутність втрат людського життя, витрат на лікування та компенсаційних виплат, витрат на навчання значної кількості обслуговуючого персоналу, використовуються в місцях пов’язаних з ризиком для життя, здатність тривалого виконання рутинної роботи, можливість здійснення точних рухів та віддалених дій, можливість виконання дій, що не притаманні людині, економія часу та зусиль при колективному застосуванні роботів.

 

Порівняння зі світовими аналогами, основні переваги розробки

Світові вчені докладають значні зусилля для створення роботизованих засобів, що здатні виконувати інтелектуальні завдання на основі колективної взаємодії. Перевагою проекту вважається розроблення власних алгоритмів управління рухом БПЛА на основі створення потенційних відштовхуючого та притягуючого полів для забезпечення безпеки руху, розроблення алгоритмів долання перешкод на основі введення змін в маршрут польоту, забезпечення точності та гнучкості управління, застосування кросплатформеного програмне забезпечення, забезпечення інтерактивного режиму керування, можливість автономної роботи на основі інтелектуальності законів керування діяльністю.

Стан захисту інтелектуальної власності

Отримано 1 патент України.

Основні технічні характеристики

На даний час розроблено алгоритми керування групою 2-5 літальних апаратів, склад групи може бути розширеним. Інформація для алгоритмів керування поступає від системи бачення, по каналам зв’язку, передача даних здійснюється на пункт управління. Передбачається також, що група може діяти в автономному та керованому режимах.

Затребуваність на ринку

Подібні засоби можуть бути використані в інтересах військових завдань, при ліквідації наслідків надзвичайних ситуацій, при контролі стану територій в межах тривалого часу, в сільському господарстві та в інших напрямках.

Стан розробки

Розроблено алгоритми та на їх основі програмні засоби керування безпілотними літальними засобами.