Заголовок: На ФЕБА НАУ відбулось чергове засідання Ради роботодавців ФЕБА
Дата: 08/05/2023
URL: https://nau.edu.ua/ua/news/2023/5/na-feba-nau-vidbulos-chergove-zasidannya-radi-robotodavtsiv-feba.html
==================================================

3 травня 2023 року відбулась традиційна зустріч адміністрації факультету економіки та бізнес-адміністрування (ФЕБА) із Радою роботодавців.
З вітальним словом до учасників Ради роботодавців звернувся Голова – Станіслав Заводовський, начальник відділу маркетингу ДП «Національний спортивний комплекс «Олімпійський»».
Відкрили засідання доповіддю партнера і стейкхолдера ФЕБА Ростислава Дюка, голови правління Української Асоціації ФінТех та інноваційних компаній. З поточними питаннями до засідання долучилися декан ФЕБА Сергій Смерічевський та його заступниці, завідувачки кафедр ФЕБА. За порядком денним, було обговорено представниками бізнес-середовища та адміністрацією ФЕБА тематику кваліфікаційних робіт здобувачів вищої освіти факультету, дисертаційних досліджень аспірантів за освітньо-науковими програмами факультету. Значна увага була закцентована на удосконаленні освітніх програм, врахуванні результатів акредитації освітніх програм «Митна та біржова справа», «Підприємництво та бізнес-технології», «Електронний маркетинг».
Дякуємо партнерам за підтримку співпраці освіти та бізнесу, актуальні рекомендації та ідеї щодо вдосконалення освітнього процесу і тематики наукових досліджень.