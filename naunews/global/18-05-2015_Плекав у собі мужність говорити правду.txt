Заголовок: Плекав у собі мужність говорити правду
Дата: 18/05/2015
URL: https://nau.edu.ua/ua/news/2015/5/plekav-u-sobi-muzhnist-govoriti-pravdu.html
==================================================

13 травня 2015 року викладач кафедри української мови та культури Гуманітарного інституту Г. Онуфрійчук та студенти Юридичного інституту взяли участь у літературному вечорі, присвяченому 120-й річниці від дня народження відомого українського письменника-емігранта Тодося Осьмачки. Захід проходив у Національному музеї літератури України і мав промовисту назву «Тодось Осьмачка: плекав у собі мужність говорити правду». На вечорі студенти ознайомилися з непересічною поезією та прозою видатного українця, яку читали народний артист України В. Чорношкур та артист В. Глушенко. Наукове обговорення біографії та творчого доробку письменника відбулося за участі літературознавця Наталі Лисенко та письменника Валерія Шевчука. Творчість Т. Осьмачки – яскравий приклад символізму та неоромантизну в українській літературі, а його життя – боротьба за право говорити правду. У своїх творах письменник особливу увагу приділяв українським народним традиціям та етнографії.