Заголовок: Змагалися юні науковці зі спеціальності «Міжнародні відносини, суспільні комунікації та регіональні студії»
Дата: 10/05/2018
URL: https://nau.edu.ua/ua/news/1/5/zmagalisya-yuni-naukovtsi-zi-spetsialnosti-mizhnarodni-vidnosini-suspilni-komunikatsii-ta-regionalni-studii.html
==================================================

В Інституті міжнародних відносин Київського національного університету імені Тараса Шевченка відбувся Всеукраїнський конкурс студентських наукових робіт зі спеціальності «Міжнародні відносини, суспільні комунікації та регіональні студії». В оцінюванні заключного етапу ІІ туру взяла участь
доктор політичних наук, завідувач кафедри міжнародних відносин, інформації та регіональних студій Навчально-Наукового  Інституту міжнародних відносин  Н. Ржевська.
Для участі у підсумковій науково-практичній конференції було запрошено 16 студентів із 10  закладів вищої освіти України. В роботі галузевої конкурсної комісії взяли участь 25 провідних науково-педагогічних працівників із 12 закладів вищої освіти. Рейтинг претендента на перемогу в конкурсі визначався сумою балів, набраних на першому етапі ІІ туру, та за виступ на науково-практичній конференції.
У підсумку переможницею  конкурсу стала  магістрантка зі спеціальності «Міжнародні відносини, суспільні комунікації та регіональні студії» Яна Гончаренко
Дирекція інституту вітає нашу студентку з перемогою в конкурсі і зичить подальших наукових здобутків!