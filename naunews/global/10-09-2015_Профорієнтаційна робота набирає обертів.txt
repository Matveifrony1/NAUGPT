Заголовок: Профорієнтаційна робота набирає обертів
Дата: 10/09/2015
URL: https://nau.edu.ua/ua/news/2015/9/proforientaczijna-robota-nabirae-obertiv.html
==================================================

8 вересня  2015 року співробітники Інституту доуніверситетської підготовки НАУ перебували в м. Фастів та м. Кагарлик Київської області. Основна мета поїздки: проведення презентації Національного авіаційного університету в загальноосвітніх навчальних закладів. Під час зустрічі близько 200 старшокласників із 13 шкіл дізналися про історію та сьогодення  одного з провідних вищих  навчальних закладів України. Майбутніх абітурієнтів цікавили рівень акредитації ВНЗ, особливості підготовки фахівців, структура університету, сучасне науково-технічне забезпечення навчального процесу та результати вступу у 2015 році. Співробітники ІДП НАУ розповіли учням про англомовний проект, дозвілля студентів, а також можливість отримання  в університеті другої вищої освіти, навчання на факультеті підготовки офіцерів запасу. Велику зацікавленість учнів викликали переваги навчання в Інституті доуніверситетської підготовки, де є реальна можливість підготуватися до загальнонаціонального ЗНО та отримати додаткові бали (до 10) при вступі на інженерно-технічні та математично-природничі напрями підготовки.
Важливим моментом профроботи у деяких ЗНЗ стало підписання угод про співробітництво з університетом.
Адміністрація ЗНЗ м. Фастова та м. Кагарлика висловила щиру подяку за проведену роботу, результатом якої, сподіваємось, буде вибір старшокласниками саме Національного авіаційного університету і подальше навчання в ньому.