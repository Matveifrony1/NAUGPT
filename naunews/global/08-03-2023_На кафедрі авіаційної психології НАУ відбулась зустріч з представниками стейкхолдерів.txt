Заголовок: На кафедрі авіаційної психології НАУ відбулась зустріч з представниками стейкхолдерів
Дата: 08/03/2023
URL: https://nau.edu.ua/ua/news/2023/3/na-kafedri-aviatsiynoi-psihologii-nau-vidbulas-zustrich-z-predstavnikami-steykholderiv.html
==================================================

На кафедрі авіаційної психології факультету лінгвістики та соціальних комунікацій НАУ відбулася зустріч гарантів освітньо-професійних програм «Психологія» та «Психологія бізнесу» першого (бакалаврського) рівня вищої освіти за спеціальністю 053 «Психологія» галузі знань 05 «Соціальні та поведінкові науки» доцента кафедри, кандидата психологічних наук Дідух М.М. та доцента кафедри, кандидата психологічних наук Мужанової Н.В. зі стейкхолдерами – заступником завідувача науково-дослідної лабораторії психологічного забезпечення Державного науково-дослідного інституту МВС України, доктором психологічних наук, професором Бойко-Бузиль Ю.Ю. та доцентом кафедри теоретичної та консультативної психології Українського державного університету ім.Драгоманова Р.П. Попелюшком.
Під час зустрічі обговорювалися питання удосконалення та модернізації програм, а саме змістове наповнення компонентів ОП, особливості формування фахових компетентностей та можливості реалізації очікуваних результатів навчання.
Стейкхолдери визначили компетентності, якими необхідно володіти майбутнім спеціалістам для успішного виконання професійної діяльності, а також наголосили на важливості виокремлення вибіркової частини програм, які є важливим елементом підготовки психологів-практиків.
У результаті спільної роботи гарантів, стейкхолдерів, співробітників кафедри та студентів, було висунуто ряд пропозицій щодо удосконалення освітньо-професійних програм першого (бакалаврського) рівня вищої освіти.