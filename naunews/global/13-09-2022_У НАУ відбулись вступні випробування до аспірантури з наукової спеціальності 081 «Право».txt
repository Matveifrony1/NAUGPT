Заголовок: У НАУ відбулись вступні випробування до аспірантури з наукової спеціальності 081 «Право»
Дата: 13/09/2022
URL: https://nau.edu.ua/ua/news/2022/9/u-nau-vidbulis-vstupni-viprobuvannya-do-aspiranturi-z-naukovoi-spetsialnosti-081-pravo.html
==================================================

7 вересня 2022 року на Юридичному факультеті (ЮФ) Національного авіаційного університету проведено кваліфікаційний іспит з наукової спеціальності 081 «Право» для осіб, які бажають вступити до аспірантури.
Цьогоріч стати здобувачами третього (освітньо-наукового) рівня вищої освіти виявили бажання 22 особи.
Дослідницькі пропозиції, презентовані кожним доповідачем, а також відповіді на питання, які вони отримали в екзаменаційних білетах, заслухала комісія у складі:
- доктора юридичних наук, професора, декана ЮФ НАУ Ірини Сопілко;
- доктора юридичних наук, завідувача кафедри цивільного права і процесу Світлани Вишновецької;
- доктора юридичних наук, заступника декана з наукової роботи Ростислава Калюжного;
- доктора юридичних наук, професора, завідувача кафедри кримінального права і процесу Софії Лихової.
Підводячи підсумки проведеного іспиту, гарант освітньої програми Ірина Сопілко привітала вступників та побажала успіхів у складанні вступного іспиту з англійської мови, наснаги у навчанні та здобутті ступеня PhD доктора філософії.