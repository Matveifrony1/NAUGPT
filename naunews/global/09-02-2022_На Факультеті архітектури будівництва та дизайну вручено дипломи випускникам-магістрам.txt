Заголовок: На Факультеті архітектури будівництва та дизайну вручено дипломи випускникам-магістрам
Дата: 09/02/2022
URL: https://nau.edu.ua/ua/news/2022/2/na-fakulteti-arhitekturi-budivnitstva-ta-dizaynu-vrucheno-diplomi-vipusknikam-magistram.html
==================================================

Нещодавно на Факультеті архітектури, будівництва та дизайну (ФАБД) Національного авіаційного університету відбулося урочисте вручення дипломів випускникам освітнього ступеня Магістр.
Цього року на факультеті завершило навчання 54 магістри, 16з яких отримали дипломи з відзнакою.
З вітальним словом до присутніх звернувся декан ФАБД, д.істор.наук, професор Віктор Карпов. Він побажав молодим фахівцям «знайти свою дорогу, бути щасливими, успішно працювати, завжди гідно представляти свій факультет та не забувати рідний НАУ».
До привітань також доєднались:
- завідувач кафедри дизайну інтер'єру к.арх., доцент Лілія Гнатюк;
- завідувач кафедри комп'ютерних технологій дизайну і графіки. к.т.н., доцент Вікторія Василенко;
- завідувач кафедри архітектури та просторового планування, д.т.н, професор Юрій Дорошенко;
- завідувач кафедри комп'ютерних технологій будівництва та реконструкції аеропортів, д.т.н., професор Олександр Лапенко.
Зичимо випускникам-магістрам ФАБД творчого натхнення, наполегливості та успіхів у всіх починаннях.