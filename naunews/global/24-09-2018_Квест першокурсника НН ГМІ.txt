Заголовок: Квест першокурсника НН ГМІ
Дата: 24/09/2018
URL: https://nau.edu.ua/ua/news/1/9/kvest-pershokursnika-nn-gmi.html
==================================================

20 вересня 2018 відбувся традиційний захід «Квест першокурсника» за підтримки студентського самоврядування та адміністрації Навчально-наукового гуманітарного інституту. Весела естафета, креативні змагання на 15 локаціях не залишили нікого байдужими. Першокурсники всіх спеціальностей були сформовані в 11 команд та отримували різноманітні завдання й ребуси, співали й танцювали.
Спортивні змагання загартували всіх учасників квесту. Весело та дружньо команди боролися за перемогу. Перше місце отримали студенти спеціальності «Соціальна робота», друге – студенти спеціалізації «Документознавство та інформаційна діяльність», а третє місце вибороли студенти спеціалізації «Практична психологія». При підведенні підсумків квесту присутні дали клятву першокурсника та привітали переможців солодкими призами. Учасники виявили креативність при виконанні завдань квесту та зміцнили дружні стосунки в групах. Свято «Квест першокурсника» єднає студентів різних курсів та напрямів підготовки, залучає їх до активної участі в студентському самоврядуванні.