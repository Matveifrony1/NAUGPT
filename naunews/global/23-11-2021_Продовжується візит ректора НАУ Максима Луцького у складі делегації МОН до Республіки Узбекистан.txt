Заголовок: Продовжується візит ректора НАУ Максима Луцького у складі делегації МОН до Республіки Узбекистан
Дата: 23/11/2021
URL: https://nau.edu.ua/ua/news/2021/11/prodovzhuetsya-vizit-rektora-nau-maksima-lutskogo-u-skladi-delegatsii-mon-do-respubliki-uzbekistan.html
==================================================

Сьогодні, ректор Національного авіаційного університету Максим Луцький, у складі делегації Міністерства освіти і науки України на чолі з Міністром Сергієм Шкарлетом, відвідав церемонію відкриття InnoWeek 2021 у місті Ташкент та ознайомився з виставкою.
Делегацію українських освітян супроводжував Надзвичайний і Повноважний Посол України в Республіці Узбекистан Микола Дорошенко.
Виставка InnoWeek 2021 організована Міністерством інноваційного розвитку Республіки Узбекистан і має на меті представити потенціал та інноваційні розробки у сфері високих технологій.
Максим Луцький приділив особливу увагу стендам із розробками безпілотних комплексів та робототехніки, які широко представлені на виставці представниками закладів вищої освіти, місцевих підприємців та учасників технологічного марафону Technoways.