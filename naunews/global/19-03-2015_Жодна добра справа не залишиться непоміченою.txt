Заголовок: Жодна добра справа не залишиться непоміченою
Дата: 19/03/2015
URL: https://nau.edu.ua/ua/news/2015/3/zhodna-dobra-sprava-ne-zalishitsya-nepomichenoyu.html
==================================================

Минулого тижня студенти психологи 208 групи (куратор – викладач кафедри авіаційної психології О. Сапельнік) організували та провели благодійний захід, присвячений Міжнародному жіночому святу – 8 березня. Сутнісне покликання жінки, закладене в неї природою – дбати про дитину. Тож мета заходу полягала у тому, щоб допомогти дитячим гурткам. Через економічну кризу в нашій країні закладам, які працюють з дітьми, не вистачає засобів, аби придбати необхідне. Але саме завдяки таким закладам наші діти мають змогу навчатися, пізнавати і розкривати свої таланти. Учасники дійства не лише зібрали гроші, але й подарували людям радісний настрій. Багато хто  зробив внесок у добру справу, а за це студенти дякували доброчинцям смачною випічкою.
Якщо кожен зробить навіть незначний внесок в добро, наш світ стане кращим! І цей захід – переконливий тому приклад.