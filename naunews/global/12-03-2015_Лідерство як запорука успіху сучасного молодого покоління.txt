Заголовок: Лідерство як запорука успіху сучасного молодого покоління
Дата: 12/03/2015
URL: https://nau.edu.ua/ua/news/2015/3/liderstvo-yak-zaporuka-uspixu-suchasnogo-molodogo-pokolinnya.html
==================================================

3 березня 2015 року старший викладач кафедри теорії та історії держави і права Олена Макеєва та студенти групи ПР-403в рамках провели в спеціалізованій школі з поглибленим вивченням іноземних мов № 220 м. Києва профорієнтаційну бесіду з елементами тренінгу «Лідерство як запорука успіху сучасного молодого покоління».
Вероніка Гайдар розкрила старшокласникам поняття та ознаки лідерства, а Андрій Редько ознайомив їх з основними теоріями лідерства. Цікавим виявилося тестування учнів для визначення лідерських якостей школярів. Сташокласники долучалися до обговорення проблем формування лідерський якостей, наводили приклади видатних лідерів людства.
Олена Макеєва надала інформацію про переваги навчання в ЮІ НАУ, про престиж юридичної професії та запросила учнів на день відкритих дверей Юридичного інституту, який відбудеться 14 березня 2015 р.
Заходи з профорієнтаційної роботи сприяють індивідуальному розвитку особистості школярів, формуванню лідерських якостей учнівської молоді, допомагають визначитися з майбутньою професією.