Заголовок: Вітаємо Волошина Юрія Олексійовича з обранням на посаду декана Факультету міжнародних відносин
Дата: 04/03/2021
URL: https://nau.edu.ua/ua/news/2021/3/vitaemo-voloshina-yuriya-oleksiyovicha-z-obrannyam-na-posadu-dekana-fakultetu-mizhnarodnih-vidnosin.html
==================================================

4 березня 2021 року відбулась Конференція трудового колективу Факультету міжнародних відносин. На конференції зареєструвалось 103 з 130 делегатів – співробітників та студентів факультету.
Конференція проходила за участі ректора Національного авіаційного університету Максима Георгійовича Луцького та начальника відділу управління кадрами та документообігом а Сергія Миколайовича Бондарчука.
Порядком денним Конференції трудового колективу було передбачено розгляд питання про висунення та обговорення пропозиції щодо кандидатури на посаду декана Факультету міжнародних відносин. Для ведення Конференції обрано головуючого – Світич Лідію Михайлівну, голову профспілкового комітету факультету та секретаря – Щеглакову Ольгу Геннадіївну, провідного фахівця деканату ФМВ.
До колективу ФМВ з вітальним словом звернувся ректор НАУ Максим Георгійович Луцький. Начальник відділу управління кадрами та документообігу НАУ Сергій Миколайович Бондарчук ознайомив присутніх з рекомендацією ректора НАУ стосовно кандидатури на посаду декана факультету Юрія Олексійовича Волошина.
Юрій Олексійович Волошин презентував стратегічний план розвитку факультету та визначив головні напрями діяльності, що передбачають підвищення якості освітнього процесу, зміцнення кадрового потенціалу факультету, формування сучасного науково-інноваційного середовища та розбудову співпраці з міжнародними партнерами.
Трудовий колектив ФМВ відкритим голосуванням одноголосно підтримав внесену ректором НАУ кандидатуру Юрія Олексійовича Волошина на посаду декана Факультету міжнародних відносин.