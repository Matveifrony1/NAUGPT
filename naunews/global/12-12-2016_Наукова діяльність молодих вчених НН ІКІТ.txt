Заголовок: Наукова діяльність молодих вчених НН ІКІТ
Дата: 12/12/2016
URL: https://nau.edu.ua/ua/news/2016/12/naukova-diyalnist-molodih-vchenih-nn-ikit.html
==================================================

2 грудня 2016 року, за запрошенням Технічно-гуманітарної академії м. Бельско-Бяла (Польща), науково-педагогічні працівники кафедри комп’ютеризованих систем захисту інформації НН ІКІТ доцент Ю. Бойко та асистенти О. Весельська і Р. Зюбіна взяли участь у VI Міжнародній конференції студентів, аспірантів та докторантів «Інженер XXI століття». Головною метою конференції була презентація наукових, проектних та дослідницьких робіт молодих науковців.
Одним з найцікавіших пунктів програми конференції стала плакатна сесія, під час якої учасники демонстрували результати своїх досліджень. Найкращі з них були відзначені та нагороджені цінними подарунками.
Дипломом та нагородою І ступеня польські колеги відзначили Ольгу Весельську, науковим керівником якої є д. т. н., проф. Олександр Юдін, за доповідь «Application of algorithm of wavelet transformations in steganographic analysis».