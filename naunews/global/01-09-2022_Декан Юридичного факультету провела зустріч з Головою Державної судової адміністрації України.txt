Заголовок: Декан Юридичного факультету провела зустріч з Головою Державної судової адміністрації України
Дата: 01/09/2022
URL: https://nau.edu.ua/ua/news/2022/9/dekan-yuridichnogo-fakultetu-provela-zustrich-z-golovoyu-derzhavnoi-sudovoi-administratsii-ukraini.html
==================================================

26 серпня відбулась зустріч декана Юридичного факультету (ЮФ) Національного авіаційного університету Ірини Сопілко та Голови Державної судової адміністрації України Олексія Сальнікова.
Сторони під час зустрічі обговорили:
- пріоритетні напрями й форми спільної наукової та навчальної діяльності;
- організацію та участь у наукових дослідженнях і розробках;
- співпрацю з питань аналізу законодавства, проєктів актів законодавства з питань утворення, реорганізації чи ліквідації судів, судоустрою і статусу суддів та судового адміністрування;
- взаємну участь в роботі науково-практичних конференцій, семінарів та круглих столів;
- сприяння у проходженні студентами, аспірантами, докторантами ЮФ НАУ навчальної, науково-дослідної, переддипломної практики тощо.
За результатами зустрічі досягнуто згоди щодо укладення Меморандуму про співробітництво між Національним авіаційним університетом та Державною судовою адміністрацією України.