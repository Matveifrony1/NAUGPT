Заголовок: Курси для фахівців з авіаційного паливозабезпечення
Дата: 05/12/2019
URL: https://nau.edu.ua/ua/news/2019/12/kursi-dlya-fahivtsiv-z-aviatsiynogo-palivozabezpechennya.html
==================================================

Інститутом неперервної освіти на замовлення ТОВ «Нью Системс АМ» на базі замовника в Харкові проведено курси підвищення кваліфікації за програмою «Сучасні технології авіаційного паливозабезпечення». Слухачі курсів – інженерно-технічний склад, лаборанти, техніки, оператори, заправники, які займаються експлуатацією об'єктів авіапаливозабезпечення, підготовкою палива до видачі, забезпеченням заправки повітряних суден в Міжнародному аеропорту «Харків». Керівник проекту – професор кафедри хімії і хімічної технології ФЕБІТ Олена Матвєєва.
Програма курсів затверджена Державною авіаційною службою України (Сертифікат Державіаслужби GH011). Періодичність навчання регламентована програмою і становить 1 раз на 2 роки.
Крім засвоєння основної програми, слухачі курсів разом з викладачем провели виїзне заняття на базі паливозаправної служби аеропорту Харків, де мали змогу реалізувати отримані теоретичні та практичні знання.
Організаційно-методичне супроводження курсів здійснювалося фахівцями Навчально-консультативного центру підвищення кваліфікації Інституту неперервної освіти, тел. (044) 406-70-34, e-mail:
kpk@nau.edu.ua
Запрошуємо до співпраці всіх зацікавлених.