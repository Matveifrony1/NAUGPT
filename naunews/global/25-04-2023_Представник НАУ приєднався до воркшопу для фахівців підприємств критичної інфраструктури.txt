Заголовок: Представник НАУ приєднався до воркшопу для фахівців підприємств критичної інфраструктури
Дата: 25/04/2023
URL: https://nau.edu.ua/ua/news/2023/4/predstavnik-nau-priednavsya-do-vorkshopu-dlya-fahivtsiv-pidpriemstv-kritichnoi-infrastrukturi.html
==================================================

Завідувач кафедри цивільної та промислової безпеки ФЕБІТ НАУ Батир Халмурадов взяв участь у п’ятиденному семінарі «Безпека та стійкість критичної інфраструктури» для фахівців об'єктів критичної інфраструктури державного та приватного секторів України.
Захід відбувся за сприяння Міністерства національної безпеки США, Агентства з кібербезпеки та безпеки інфраструктури США (CISA) та Фонду цивільних досліджень і розвитку США (CRDF Global).
Мета тренінгу – розбудова спроможностей та стійкості українських об’єктів критичної інфраструктури, а також їх взаємодії як на рівні окремих об'єктів, так і на загальнодержавному рівні.
Цей захід став джерелом навчання та обміну професійним досвідом для всіх учасників, і є новою віхою у співпраці, координації та діалозі, що спрямовані на зміцнення критичної інфраструктури в Україні.
Семінар включав різноманітні інтерактивні сесії, лекції, дискусії та групові заняття під керівництвом експертів CISA. Крім того, учасники мали змогу обмінятися досвідом та взяти участь у дискусіях щодо спільних зусиль у відповідних галузях.
У заході взяли участь понад двадцять учасників, серед яких представники Апарату РНБО України, Держспецзв’язку, СБУ, ДСНС, Міністерства охорони здоров’я України, Міністерства енергетики України, «Укртрансгазу», «Укренерго», «Нафтогазу України», Центру безпекових досліджень Національного інституту стратегічних досліджень тощо.