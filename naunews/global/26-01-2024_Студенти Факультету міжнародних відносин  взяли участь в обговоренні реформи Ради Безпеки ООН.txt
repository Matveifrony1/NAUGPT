Заголовок: Студенти Факультету міжнародних відносин  взяли участь в обговоренні реформи Ради Безпеки ООН
Дата: 26/01/2024
URL: https://nau.edu.ua/ua/news/2024/1/studenti-fakultetu-mizhnarodnih-vidnosin-vzyali-uchast-v-obgovorenni-reformi-radi-bezpeki-oon.html
==================================================

23 січня 2024 року
Студенти Факультету міжнародних відносин виступили експертами під час другого раунду експертного обговорення  на тему
«Виклики глобальній міжнародній безпеці: час для реформи Ради Безпеки Організації Об’єднаних Націй»
за участі заступниці міністра закордонних справ України Ірини Боровець.
Організатором заходу виступило Міністерство закордонних справ України. Модерував обговорення директор Євразійського центру Атлантичної ради, колишній посол США в Україні
Джон Гербст
.
У дискусії взяли участь представники міжнародних експертних і наукових кіл з Молдови, Польщі, Італії, Естонії, Франції, США та інших країн.
Студенти спеціальності 291 «Міжнародні відносини, суспільні комунікації та регіональні студії» висловили власну позицію та виступили зі своїми пропозиціями щодо реформування Ради Безпеки ООН.
Учасники наголосили на важливості продовження обговорення в широкому міжнародному контексті нагальності реформи Ради Безпеки ООН аби вона відповідала викликам сьогодення та обговорили запропоновану українську концепцію реформування.
Участь студентів ФМВ стала можливою завдяки співпраці факультету з МЗС України.