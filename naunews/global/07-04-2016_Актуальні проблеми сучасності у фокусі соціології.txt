Заголовок: Актуальні проблеми сучасності у фокусі соціології
Дата: 07/04/2016
URL: https://nau.edu.ua/ua/news/2016/4/aktualni-problemi-suchasnosti-u-fokusi-socziologii.html
==================================================

29 березня 2016 року кафедрою соціології та політології Навчально-наукового Гуманітарного інституту за підтримки громадської організації «Захист нації» була проведена міжвузівська конференція «Актуальні проблеми сучасності у фокусі соціології». У заході взяли участь провідні вітчизняні вчені, громадські діячі, політичні експерти, аспіранти, студенти НАУ та Київського університету імені Бориса Грінченка.
Серед почесних гостей конференції були: проректор НАУ з адміністрування А. Майснер, радник при дирекції Інституту стратегічних досліджень, кандидат політичних наук Олексій Полтараков, кандидат політичних наук, доцент кафедри глобалістики, евроінтеграції і національної безпеки НАДУ Андрій Дацюк, кандидат філософських наук, головний консультант Апарату Верховної Ради України, політичний експерт Аналітичної групи «Левіафан», Президент Східноєвропейського центру реформ та експерт ГО «Слово і Діло» Валентин Гладких, кандидат педагогічних наук, проректор з науково-педагогічної та соціально-гуманітарної роботи Київського університету імені Бориса Грінченка
Т. Белофастова, професор Інституту міжнародних відносин Київського національного університету імені Тараса Шевченка, доктор соціологічних наук Ю. Романенко, представники ГО "Захист нації" Н. Рагімов, О. Семененко, А. Рагімова, Л. Грищенко та ін.
На конференції були оприлюднені результати соціологічного дослідження, проведеного навчально-практичною лабораторією кафедри соціології та політології «АІСТ». Дані продемонстрували рівень патріотизму сучасної студентської молоді, її міграційні настрої і оцінки діяльності нинішньої влади, а також сприйняття політичної ситуації в цілому. Озвучені результати викликали жваву дискусію, науковці обговорювали механізми мігрції молоді, ситуацію з біженцями у країнах ЄС, перспективи і стратегію державної політики в молодіжній сфері. Не обійшлося і без гарячих сперечань. Опоненти наводили цікаві доводи, обмінювалися важливими аргументами.
Кафедра соціології та політології НАУ планує і надалі організовувати подібні заходи. Готується збірник тез за результатами конференції.