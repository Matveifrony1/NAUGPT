Заголовок: НАУ у Топ-5 серед українських закладів вищої освіти за версією Webometrics
Дата: 31/01/2022
URL: https://nau.edu.ua/ua/news/2022/1/nau-u-top-5-sered-ukrainskih-zakladiv-vishchoi-osviti-za-versieyu-webometrics.html
==================================================

Національною дослідницькою радою Іспанії опубліковано чергову редакцію міжнародного рейтингу університетів світу Ranking Web of Universities (Webometrics) (January 2022 Edition 2022.1.0 beta).
Національний авіаційний університет займає 4-ту позицію серед закладів вищої освіти України та входить у 10% кращих університетів світу.
«Рейтинг світових університетів Webometrics» - це ініціатива Cybermetrics Lab, дослідницької групи, що належить до Consejo Superior de Investigaciones Científicas (CSIC) та займається кількісним аналізом вмісту Інтернету і веб-сайтів, особливо тих, що пов'язані з процесами генерації та наукової передачі наукових знань.
Лабораторія кіберметрії розробила та застосувала індикатори, що дозволяють вимірювати наукову активність в Інтернеті.
Цього разу представленість у веб-просторі було оцінено для більш ніж 31 тисячі закладів вищої освіти світу, серед яких 313 - з України.