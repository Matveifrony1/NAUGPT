Заголовок: Цікаво про НАУ
Дата: 13/05/2015
URL: https://nau.edu.ua/ua/news/2015/5/czikavo-pro-nau.html
==================================================

6 травня викладачі кафедри філософії Гуманітарного інституту Н.В. Іщук та С.М. Іщук відвідали з профорієнтаційною метою Боярські ЗОШ № 3 та навчально-виховний комплекс «Гімназія ЗОШ 1-го ступеня». Дружньо спілкуючись з майбутніми абітурієнтами, викладачі докладно розповіли про переваги навчання в Національному авіаційному університеті та відповіли на питання старшокласників.
У Боярській ЗОШ № 3 учні та адміністрація навчального закладу виявили настільки високу зацікавленість, що виникла необхідність у проведенні додаткової профорієнтаційної бесіди з усіма старшокласниками школи. Ця зустріч відбудеться 12 травня 2015 року в актовому залі навчального закладу.
Учні НВК «Гімназія ЗОШ 1-го ступеня» проявили зацікавленість у англомовному проекті, тому бесіда була проведена англійською мовою.