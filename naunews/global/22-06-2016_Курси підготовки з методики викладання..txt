Заголовок: Курси підготовки з методики викладання.
Дата: 22/06/2016
URL: https://nau.edu.ua/ua/news/2016/6/kursi-pidgotovki-z-metodiki-vikladannya.html
==================================================

Протягом червня 2016 р. Навчально-науковим інститутом післядипломного навчання були проведені курси підготовки з методики викладання «Інструктор (викладач) авіаційного навчального закладу» для інструкторів Навчально-сертифікаційного центру Украероруху, ТОВ «Авіайшн Бізнес Супорт» та авіакомпаній «Міжнародні авіалінії України», «Росьавіа». Викладачі –  професорсько-викладацький склад кафедри педагогіки та психології професійної освіти Гуманітарного інституту: професор Лузік Е.В., доценти Доценко Л.В., Каряка І.В. та Добротвор О.В.
Програма курсів адаптована до сучасних вимог Євроконтролю щодо організації та здійснення професійної підготовки авіаційного персоналу та затверджена Державіаслужбою України.
Зміст занять розкриває закономірності психолого-педагогічного управління персоналом, який навчається у авіаційних навчальних закладах.
Ключовими положеннями програми курсів є проблематизація наявної викладацької (інструкторської) практики слухачів, визначення індивідуальних цілей та спільних задач, конструкція та тренінгові випробування способів ефективної взаємодії в навчальних ситуаціях.
У результаті проходження підготовки за даною програмою були отримані позитивні відгуки слухачів. Тож запрошуємо до співпраці!