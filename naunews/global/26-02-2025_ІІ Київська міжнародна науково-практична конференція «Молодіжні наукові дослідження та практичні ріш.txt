Заголовок: ІІ Київська міжнародна науково-практична конференція «Молодіжні наукові дослідження та практичні рішення в сфері національної безпеки та оборони»
Дата: 26/02/2025
URL: https://nau.edu.ua/ua/news/2025/2/ii-kiivska-mizhnarodna-naukovo-praktichna-konferentsiya-molodizhni-naukovi-doslidzhennya-ta-praktichni-rishennya-v-sferi-natsionalnoi-bezpeki-ta-oboroni.html
==================================================

22 лютого 2025 року
КЗПО «Київська Мала академія наук учнівської молоді» спільно з Навчально-науковим інститутом публічного управління і державної служби та Державним університетом «Київський авіаційний інститут» провели ІІ Київську міжнародну науково-практичну конференцію
«Молодіжні наукові дослідження та практичні рішення в сфері національної безпеки та оборони».
У конференції
взяли участь понад 200 учасників
з усіх областей України, м. Києва, а також з Румунії, Молдови, Латвії, Польщі, Чехії та Австрії. Захід проходив у змішаному форматі з очною участю та дистанційним підключенням учасників і спікерів.
З вітальним словом та доповідями
у пленарній частині конференції
виступили:
Лариса Комаха
— директорка Навчально-наукового інституту публічного управління та державної служби Київського національного університету імені Тараса Шевченка, докторка філософських наук, професорка;
Ірина Поліщук
— директорка Комунального закладу позашкільної освіти «Київська Мала академія наук учнівської молоді», кандидатка хімічних наук, заслужена працівниця у сфері послуг;
Ксенія Семенова
— президентка Державного університету «Київський авіаційний інститут»;
Вадим Лісничук
— начальник академії патрульної поліції, полковник поліції;
Сергій Гнатюк
— голова вченої ради, проректор з наукових досліджень та трансферу технологій Державного університету «Київський авіаційний інститут», доктор технічних наук, професор, президент Наукової асоціації кібербезпеки України;
Валентин Протопопов
— завідувач Відділення безпеки і оборони Комунального закладу позашкільної освіти «Київська Мала академія наук учнівської молоді»;
Володимир Шпортько
— керівник секції національної безпеки і оборони Відділення безпеки і оборони Київської МАН, професор кафедри Української військово-медичної академії, кандидат педагогічних наук, модератор конференції;
Григорій Ситник
— завідувач кафедри глобальної та національної безпеки науково-навчального інституту публічного управління та державної служби Київського національного університету імені Тараса Шевченка, доктор наук з державного управління, професор, заслужений діяч науки і техніки України;
Ганна Мартинюк
— завідувачка кафедри системного аналізу та інформаційних технологій Маріупольського державного університету, кандидатка технічних наук, доцентка;
Євгеній Таран — доцент кафедри глобальної та національної безпеки Навчально-наукового інституту публічного управління та державної служби Київського національного університету імені Тараса Шевченка, кандидат політичних наук, доцент.
Робота конференції продовжилась у
чотирьох тематичних секціях:
Формування національних і загальнолюдських цінностей учнівської молоді.
Інноваційні методи навчання учнівської молоді в умовах російсько-української війни 2014-2025 рр.
Здійснення загальновійськової підготовки (вогневої, тактичної, прикладної фізичної підготовки), морально-психологічної підготовки учнівської молоді України.
Науково-практичні знання в сфері національної безпеки та оборони.
З доповідями
на наукових секціях
виступили:
Микола Жиловський
— викладач Вінницького кооперативного коледжу, учасник бойових дій, полковник у відставці;
Ольга Мусієнко
— заступниця директора з навчально-виховної роботи, вчителька Уманського ліцею №1 Уманської міської ради Черкаської області;
Андрій Рудик
— асистент кафедри глобальної та національної безпеки Навчально-наукового інституту публічного управління та державної служби Київського національного університету імені Тараса Шевченка з доповіддю «Система підготовки до військової служби в Сінгапурі: досвід для України»;
Дмитро Король
— здобувач освіти КПНЗ «Київський професійний коледж з посиленою військовою та фізичною підготовкою», учень Відділення безпеки та оборони КЗПО «Київська Мала академія наук учнівської молоді»;
Іван Дегтяренко
— здобувач освіти ДНЗ «Київський професійний коледж з посиленою військовою та фізичною підготовкою», учень Відділення безпеки та оборони КЗПО «Київська Мала академія наук учнівської молоді»;
Алія Хасан
— студентка Київського національного університету імені Тараса Шевченка;
Тіна Волкова
— учениця Загальноосвітньої школи I-III ступенів №9 Мирноградської міської ради Донецької області;
Уляна Золотарюк
— учениця Боровківського ліцею Верхньодніпровської міської ради Дніпропетровської області;
Володимир Борисенко
— студент університету Йоганеса Кеплера;
Сергій Шульгін
— студент Київського національного університету імені Тараса Шевченка.