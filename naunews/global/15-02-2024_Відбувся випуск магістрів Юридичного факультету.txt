Заголовок: Відбувся випуск магістрів Юридичного факультету
Дата: 15/02/2024
URL: https://nau.edu.ua/ua/news/2024/2/vidbuvsya-vipusk-magistriv-yuridichnogo-fakultetu.html
==================================================

9 лютого 2024 року
у залі Вченої ради Національного авіаційного університету відбулося
урочисте вручення дипломів
випускникам освітнього ступеня «Магістр» Юридичного факультету.
Урочистості розпочалися з привітання Голови комісії з реорганізації НАУ, в.о. ректора НАУ, доктора історичних наук
Володимира Шульги
та в.о. проректора з гуманітарної політики та інновацій
Марини Петченко
. Вони побажали випускникам успіху, професійних здобутків, щасливої долі та високих звершень.
«Шановні випускники! Ви розпочинаєте свій шлях професійного становлення в нелегкий для України період, проте  я переконаний, що демонструючи свою фаховість, чесність та порядність Ви впораєтесь із нелегкими завданнями і практичними проблемами, які в майбутньому постануть перед Вами. Сьогодні шістдесят п’ять випускників спеціальностей 081 «Право» та 262 «Правоохоронна діяльність» отримають довгоочікуваний документ про вищу освіту, з них чотирнадцять  — диплом з відзнакою»», — наголосив
Володимир Шульга.
Наставниця випускників, доцентка кафедри кримінального права і процесу
Ірина Літвінова
закликала завжди пам’ятати свою alma mater і пишатися званням випускника Юридичного факультету. Вона також вручила подяку від Благодійного фонду «Могутність України» випускникам, керівництву університету й факультету за патріотизм та значну допомогу ЗСУ.
Особливим сюрпризом для випускників  став відеоролик з привітанням від викладачів, органів студентського самоврядування та випускниці 2016 року яка є начальницею відділу збору, обробки, аналізу освітньої інформації департаменту акредитації та моніторингу Державної служби якості освіти України
Марії Александрової.
Вона побажала магістрам щасливого життєвого шляху й успішної професійної кар’єри.
Від імені усього випуску 2023 року до викладачів звернулися
Катерина Чайка та Микита Хонич
із словами щирої подяки.
Свято продовжилося промовою т.в.о. декана
Ірини Сопілко
та урочистим врученням дипломів випускникам
«Колектив Юридичного факультету НАУ пишається досягненнями наших випускників та бажає Вам з гордістю носити звання магістра права, використовувати та примножувати здобуті в університеті знання, завжди бути наполегливими  у підкоренні нових вершин!», —
зазначила пані Ірина.