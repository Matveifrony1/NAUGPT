Заголовок: Здобувачі вищої освіти Факультету екологічної безпеки, інженерії та технологій НАУ зустрілись з експертом технічного комітету Національної енергетичної компанії «Укренерго»
Дата: 22/11/2021
URL: https://nau.edu.ua/ua/news/2021/11/zdobuvachi-vishchoi-osviti-fakultetu-ekologichnoi-bezpeki-inzhenerii-ta-tehnologiy-nau-zustrilis-z-ekspertom-tehnichnogo-komitetu-natsionalnoi-energetichnoi-kompanii-ukrenergo.html
==================================================

В рамках профорієнтаційного заходу зі стейкхолдерами відбулася зустріч студентів і аспірантів кафедри екології Факультету екологічної безпеки, інженерії та технологій (ФЕБІТ) Національного авіаційного університету з експертом технічного комітету тк-82 «Охорона довкілля» НЕК «Укренерго» Ганною Якименко.
Тема зустрічі «Яким має бути професійний еколог?».
Основними напрямками дискусії стали:
- професія еколога у технічному закладі вищої освіти - плюси і мінуси;
- професія еколога: реалії та виклики XXI сторіччя та інше.
Оскільки, однією з стратегічних цілей НЕК «Укренерго» є участь у зростанні рівня вищою освіти, Ганна Якименко, під час зустрічі, висловила побажання та рекомендації щодо професійних навичок майбутніх працівників-екологів. Також, вона поділилась досвідом співбесід з претендентами на вакансії, особливу увагу приділивши наявності у претендентів корпоративного духу та здатності працювати в команді.
Зі свого боку майбутні екологи цікавилися основними робочими задачами підприємства, можливостями для кар’єрного рості та рівнем оплати праці.
НЕК «Укренерго» є активним прихильником «Зеленого Європейського курсу» тож, сучасні знання у сфері екологічного менеджменту та організації «зелених офісів» є їх пріоритетами при підборі працівників.
Наприкінці зустрічі був відмічений високий рівень підготовки випускників-екологів ФЕБІТ НАУ, що приваблює стейкхолдерів не тільки національного рівня.