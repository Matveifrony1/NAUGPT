Заголовок: Тестовий доступ до шести тематичних баз від компанії EBSCO Publishing
Дата: 06/04/2015
URL: https://nau.edu.ua/ua/news/2015/4/testovij-dostup-do-shesti-tematichnix-baz-vid-kompanii-ebsco-publishing.html
==================================================

З 1 квітня по 31 травня НТБ НАУ тестує доступ до шести тематичних баз від компанії EBSCO Publishing.
AcademicSearchComplete – мультидисциплінарна база даних, що пропонує доступ до найбільш    популярних та цінних наукових журналів різних галузей знань. База індексує майже 14 000 журналів,  надає доступ до повних текстів з 9 000 журналів, більшість яких (7 800) – рецензовані.
AppliedScience&TechnologySource – база даних із прикладних та комп’ютерних наук. 1400 повнотекстових  журналів надають доступ до провідних періодичних ділових, професійних, технічних та популярних
журналів, посібників, матеріалів конференцій. Тематика: прикладна математика, штучний інтелект, інформаційні та комунікаційні технології, комп’ютерні бази даних та програмне забезпечення, теорія та комп’ютерні системи, нейронні та оптичні системи, нові технології тощо.
LegalSource – база даних юридичного спрямування, що пропонує доступ до понад 870 повнотекстових журналів з права, та є авторитетним джерелом інформації з актуальних досліджень, думок і тенденцій у юридичній сфері.
База даних PoliticalScienceComplete охоплює дослідження з порівняльної політології, гуманітарних питань, міжнародних відносин, права та законодавства, політичних теорій тощо. База надає доступ до повних текстів 660 журналів, понад 300 книг та монографій, майже 45 000 матеріалів конференцій.
HumanitiesSource – ресурс для студентів, викладачів, дослідників різних сфер гуманітарної науки. База даних пропонує повнотекстовий доступ до більш як 1500 журналів, а також до бібліографічних даних, інтерв’ю, повних літературних текстів, рецензій на книги, фільмів, мюзиклів, програм радіо і телебачення тощо. Тематично база охоплює археологію, історію, гендерні студії, мовознавство, літературознавство, філософію, релігію, різі види мистецтва (музика, фільми, танці, художнє мистецтво тощо).
EducationSource – одна з найбільших педагогічних баз (1900 повнотекстових журналів, повних текстів книг, конференцій, матеріалів конференцій, звітів, статистичних щорічників).
Період тесту – 1 квітня – 31 травня 2015 року.
Доступ до ресурсів можливий в локальній мережі університету та віддалено через оформлення авторизації.