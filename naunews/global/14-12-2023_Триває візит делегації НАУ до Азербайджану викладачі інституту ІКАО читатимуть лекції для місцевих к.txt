Заголовок: Триває візит делегації НАУ до Азербайджану: викладачі інституту ІКАО читатимуть лекції для місцевих керівних кадрів цивільної авіації
Дата: 14/12/2023
URL: https://nau.edu.ua/ua/news/2023/12/trivae-vizit-delegatsii-nau-do-azerbaydzhanu-vikladachi-institutu-ikao-chitatimut-lektsii-dlya-mistsevih-kerivnih-kadriv-tsivilnoi-aviatsii.html
==================================================

Під час візиту до Азербайджанської Республіки відбулась зустріч Голови комісії з реорганізації НАУ в.о. ректора Національного авіаційного університету
Володимира Шульги
та директора інституту ІКАО НАУ
Олега Петровського
з Головою правління Державної інспекції з забезпечення безпеки польотів при Державному агентстві цивільної авіації Азербайджану
Рамілем Мамедовим
.
Під час зустрічі сторони підкреслили важливість багаторічного співробітництва у галузі перепідготовки керівних кадрів цивільної авіації Азербайджанської Республіки на курсах підвищення кваліфікації Інституту ІКАО НАУ.
У результаті переговорів сторони домовились
щодо організації курсів підвищення кваліфікації «Система управління безпекою авіації» та «Методики оцінки загроз та ризиків» для понад 30 представників вищого керівництва та державних інспекторів Державної інспекції з забезпечення безпеки польотів при Державному агентстві цивільної авіації Республіки Азербайджан у січні 2023 року.
Взаємовигідна співпраця дозволяє системно підвищувати кваліфікацію авіаційний фахівців Європейського та Північно-Атлантичного регіону ІКАО та забезпечує валютні надходження університету. Проведення курсів стане наступним впевненим кроком розвитку багаторічного співробітництва авіаторів України та Азербайджанської Республіки.
Слідкуйте за важливими новинами на сайті НАУ! Будьте в курсі подій!