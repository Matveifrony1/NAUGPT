Заголовок: Особистісні якості юриста, що зумовлюють ефективність професійної діяльності
Дата: 05/12/2014
URL: https://nau.edu.ua/ua/news/2014/12/osobistisni-yakosti-yurista-shho-zumovlyuyut-efektivnist-profesijnoi-diyalnosti.html
==================================================

27 листопада 2014 року старший викладач кафедри кримінального права і процесу Юридичного інституту Анна Тодосієнко разом зі студентами провели для учнів 11-х класів середньої загальноосвітньої школи № 253 м. Києва правовий лекторій на тему: «Особистісні якості юриста, що обумовлюють ефективність професійної діяльності».
Захід проведено з метою надання інформації про вимоги, які висуваються до осіб, що займаються юридичною діяльністю, сферу діяльності юристів та престиж юридичної професії.
Основні вимоги до юристів: глибоке знання, розуміння та повага до права як міри добра, свободи та справедливості, що набула відображення у законі; наявність системи базових юридичних знань, що закладають основи правового світогляду та правового мислення; наявність ґрунтовних знань з окремих галузей права, які дають можливість орієнтуватися в межах тієї чи іншої сфери здійснення юридичної практики; наявність юридичних спеціалізованих знань, що дають змогу виконувати ті чи інші процедури, дії, тощо, розумітися у функціональному призначенні того чи іншого учасника юридичного процесу та ряд інших.
Наприкінці зустрічі учні отримали інформаційні буклети Національного авіаційного університету та переглянули відеофільм про діяльність Юридичного інституту.