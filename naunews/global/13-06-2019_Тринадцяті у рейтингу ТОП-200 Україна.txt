Заголовок: Тринадцяті у рейтингу "ТОП-200 Україна"
Дата: 13/06/2019
URL: https://nau.edu.ua/ua/news/2019/6/trinadtsyati-u-reytingu-top-200-ukraina.html
==================================================

Університет покращив свої позиції на 6 сходинок у рейтингу кращих ЗВО «ТОП-200 Україна» та посів 13 місце.
Центр міжнародних проектів "Євроосвіта" (
http://www.euroosvita.net/
), в партнерстві з міжнародною групою експертів IREG Observatory on Academic Ranking and Excellence (
http://ireg-observatory.org/en/
), починаючи з 2010 року, здійснює дослідження академічних показників діяльності закладів вищої освіти України III, IV рівнів акредитації, що відображається в формуванні щорічних рейтингів, які включають 200 кращих університетів.
Рейтинг сформовано з 30 індикаторів прямого виміру (анкетні дані, інформація з сайтів ЗВО, дані міжнародних асоціацій університетів, дані про участь ЗВО в міжнародних проектах (Horizon 2020, Erasmus+), інформація про участь ЗВО в міжнародних рейтингах (Webometrics, Scopus, uniRank), дані МОН України, ЄДЕБО, дані Комітету з питань державних премій України і премій ім. Т. Шевченка, участь ЗВО в проектах, що фінансуються NATO в рамках Програми «Наука заради миру і безпеки», участь ЗВО в білатеральних проектах, середній конкурсний бал вступника та інші відкриті дані).
Експертне оцінювання якості науково-педагогічного потенціалу і якості навчання з сумарною вагою 15% проводилося за такими критеріями: рівень базової, загальноосвітньої підготовки студентів, рівень фахової підготовки, рівень практичного володіння інформаційними технологіями, затребуваність випускників ЗВО ринком праці.
З повним рейтингом можна ознайомитись за посиланням:
http://www.euroosvita.net/index.php/?category=1&id=6091