Заголовок: Зустріч-семінар студентів ФАБД з представниками меблевої компанії
Дата: 22/03/2019
URL: https://nau.edu.ua/ua/news/2019/3/zustrich-seminar-studentiv-fabd-z-predstavnikami-meblevoi-kompanii.html
==================================================

На кафедрі дизайну інтер’єру Факультету архітектури, будівництва та дизайну (ФАБД) відбулась зустріч студентів та представників меблевої компанії «Зона комфорту», яка є членом  Української Асоціації Меблевиків (УАМ). Мета зустрічі – пов’язати різні ланки меблевої галузі (виробництво, дизайн, маркетинг), залучити студентів до реального проектування, а також підвищити їх професійний рівень, ознайомити з сучасними викликами, які стоять перед практикуючими дизайнерами.
Керівник з розвитку компанії Микола Олійник представив сучасні матеріали та комплектуючі у виробництві вбудованих меблів. Окрему увагу він приділив ергономічним вимогам проектування та конструювання меблів та обладнання інтер’єру.
Зустріч стала початком співпраці провідного стейкхолдера та випускової кафедри дизайну інтер’єру. Студентів та викладачів запрошено взяти участь в подальших  заходах асоціації.