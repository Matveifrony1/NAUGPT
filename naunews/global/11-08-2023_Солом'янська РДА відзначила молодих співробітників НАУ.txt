Заголовок: Солом'янська РДА відзначила молодих співробітників НАУ
Дата: 11/08/2023
URL: https://nau.edu.ua/ua/news/2023/8/solomyanska-rda-vidznachila-molodih-spivrobitnikiv-nau.html
==================================================

З нагоди Дня Молоді України молоді співробітники Національного авіаційного університету, серед інших, отримали відзнаки від Солом'янської районної державної адміністрації (РДА).
Лауреатів у стінах Солом'янської РДА зустріла голова — Чечотка Ірина Романівна, яка привітала молодь та особисто передала кожному відзнаку.
Цьогорічні лауреати були обрані за високі здобутки у творчій, науковій, оборонній та волонтерській діяльності під час війни в Україні, активну участь у громадському житті району.
Відзнаку отримали всього 20 представників молоді району, яким вручено грамоти від голови Солом’янської районної в місті Києві державної адміністрації та цінні подарунки.
Молоді співробітники НАУ подякували Ірині Романівні за визнання їх кропіткої щоденної праці та висловили особливу вдячність адміністрації НАУ за можливість розвиватися та працювати заради майбутнього України.
Такі нагороди не тільки підкреслюють важливу роль молоді у розвитку району, університету, країни, а й стимулюють подальші прагнення до змін на краще в цілому.