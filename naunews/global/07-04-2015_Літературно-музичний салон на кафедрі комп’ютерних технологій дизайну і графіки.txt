Заголовок: Літературно-музичний салон на кафедрі комп’ютерних технологій дизайну і графіки
Дата: 07/04/2015
URL: https://nau.edu.ua/ua/news/2015/4/literaturno-muzichnij-salon-na-kafedri-komp’yuternix-texnologij-dizajnu-i-grafiki.html
==================================================

31 березня 2015 року на Фестивалю архітектури та дизайну відбувся літературно-музичний салон «Пером поета про головне», що передбачений церемонією нагородження переможців літературно-поетичного конкурсу «СТО СЛІВ ПРО...», який упродовж лютого-березня проводився між студентами Інституту аеропортів. У заході взяли участь студенти та викладачі Інституту аеропортів, гості. На салоні, крім літературних творів учасників конкурсу та гостей, присутні послухали ліричні пісні та молодіжні музичні композиції, виконані акапельно і під акомпанемент гітари. Окрім того, на заході прозвучали твори українських поетів Василя Симоненка і Ліни Костенко, оскільки на 2015 рік припадає 80 років від дня народження В. Симоненка та 85 років від дня народження Л. Костенко.
На салоні були підбиті підсумки літературно-поетичного конкурсу «СТО СЛІВ ПРО …», на який свої твори представили студенти інституту. Їх тематика була різною: роздуми про життя та його сенс, соціальні настрої у суспільстві, про весняний подих і силу кохання та просто філософські есе.
Конкурсна комісія, очолювана асистентом кафедри комп’ютерних технологій дизайну і графіки Любавою Обуховською, кожний твір відзначила номінацією.
Отже, у літературно-поетичному конкурсі «СТО СЛІВ ПРО...» виявилися такі переможці:
у номінації «Потік свідомості» --- ст. гр. 401  Федір Рудий
у номінації «Громадянська лірика» --- ст. гр. 202  Наталія Ткач
у номінації «Філософська думка» --- ст. гр. 203  Наталія Руднік
у номінації «Близьке серцю» --- ст. гр. 201  Анастасія Діброва
Бажаємо усім учасникам подальших творчих успіхів і професійних звершень!!!