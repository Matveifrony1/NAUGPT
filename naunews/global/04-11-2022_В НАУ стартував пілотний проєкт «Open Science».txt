Заголовок: В НАУ стартував пілотний проєкт «Open Science»
Дата: 04/11/2022
URL: https://nau.edu.ua/ua/news/2022/11/v-nau-startuvav-pilotniy-proekt-open-science.html
==================================================

На Факультеті лінгвістики та соціальних комунікацій (ФЛСК) Національного авіаційного університету відбувся пілотний проєкт «Open Science», який організувало Товариство молодих учених факультету (ТМУ ФЛСК).
Модераторами проєкту виступили — Анжеліка Кокарєва – заступник декана ФЛСК з наукової та міжнародної діяльності та Єва Малярчук ¬– голова ТМУ ФЛСК, студентка 3-го курсу Спеціальності 052 «Політологія».
Головна мета проєкту – відкрити для здобувачів вищої освіти новий вимір науки, заохотити їх до наукових досліджень і нових відкриттів, а також показати широкі можливості для реалізації під час навчання в університеті.
Спікерами заходу виступили:
- Олександр Санченко – народний депутат України, член Комітету Верховної Ради України з питань гуманітарної та інформаційної політики, очільник молодіжного крила партії «Слуга народу» - «ЗеМолодіжка», співголова Ради з молодіжних питань при Президентові України презентував виступ «Як взяти від студентського життя максимум і до чого тут молодіжна політика»
- Анжеліка Кокарєва – заступник декана ФЛСК з наукової та міжнародної діяльності відкрила науковий простір для здобувачів у виступі «НАУка – це круто!»
- Роман Одарченко – голова Наукового товариства студентів, аспірантів, докторантів та молодих учених НАУ з темою: «Можливості для молодих науковців: шлях від студента до професора»
- Юрій Давиденко – голова студентської організації «Заходи», проєктний менеджер MRPL IT Cluster, засновник ковортінгу «Заходи Хаб» та Дитячо-молодіжного реабілітаційного табору «Над Збучем». Співзасновник хабу Aware Zone (М. Мукачево), який розповів: «Від активності до депутата. Або чому активізм допомагає в житті»
- Олег Мельничук – засновник Google Developer Student Club NAU. Лідер неформального простору NAU HUB, студент 2-го курсу ОС Магістр ФККПІ - «NAU HUB – простір, створений студентами для студентів. Як? Коли? Для чого?»
- Еліна Главінська – психолог, тренер-коуч, викладач НАУ з доповіддю «Емоційний інтелект – ТОР- skill в сучасних реаліях»
- Вадим Кривенков – голова Секретаріату ВГМО «Зелена молодь України», випускник НАУ з «Гра. Світове кафе»
- Максим Албул – очільник Творчого товариства студентів та аспірантів ФЛСК, студент 1 курс ОС Магістр Спеціальності 053 «Психологія», стендап-комік з темою: «Творчість в НАУ. Погляд з середини та зовні»
- Ігор Шевченко – голова студентської ради ФЛСК, студент 4-го курсу Спеціальності 029 «Інформаційна, бібліотечна та архівна справа» - «Студентське самоврядування ФЛСК»
Проєкт проходив у офлайн-форматі в NAU HUB упродовж трьох днів, зареєстровані учасники отримали Сертифікати та, найголовніше, неоціненний досвід, який стане основою їх саморозвитку.
Адміністрація факультету дякує запрошеним спікерам та NAU HUB за можливість реалізації проєкту. І висловлює окрему подяку нашим захисникам, завдяки яким ми маємо можливість вчити, навчатися, жити!
Перемога за нами!