Заголовок: Студенти та викладачі НАУ взяли участь в онлайн-лекції «Еволюція цифрової дипломатії»
Дата: 07/12/2021
URL: https://nau.edu.ua/ua/news/2021/12/studenti-ta-vikladachi-nau-vzyali-uchast-v-onlayn-lektsii-evolyutsiya-tsifrovoi-diplomatii.html
==================================================

В рамках Меморандуму про взаєморозуміння між Національним авіаційним університетом і Дипломатичною академією України імені Геннадія Удовенка при Міністерстві закордонних справ, студенти та викладачі Факультету міжнародних відносин (ФМВ) НАУ взяли участь в онлайн-лекції на тему «Еволюція цифрової дипломатії».
Лекцію проводив експерт з комунікацій, колишній керівник відділу цифрової дипломатії італійської делегації в Раді Безпеки ООН, спеціаліст із зв’язків з громадськістю та пресою у Посольстві Італії в США, автор книг за даною тематикою, колоніст та редактор у соціальних мережах Instagram, Twitter і TikTok Андреас Сандре.
Організатор заходу – Дипломатична академія України імені Геннадія Удовенка при Міністерстві закордонних справ.
Лектор розповів про еволюцію цифрової дипломатії, використання VR/AR технологій, можливості соціальних мереж як ресурсу для новин та про присутність у соціальних мережах державних установ.
Андреас Сандре зазначив, що цифрова дипломатія – це мистецтво зробити світову політику більш доступною. Він зазначив, що «у кожного посольства повинні бути сторінки в Twitter і Facebook, тому що для звичайних людей це перша зупинка на шляху до розуміння політичних питань, що пов’язані з країною». Також, він підкреслив, що державні установи та міжнародні організації мають взаємодіяти з усіма зацікавленими сторонами, зосереджуватися на креативних повідомленнях і посилювати цифрове охоплення.
Експерт поділився власними напрацюваннями щодо роботи в мережах TikTok та Twitter, що впливають на цифрову дипломатію, допомагаючи налагодити розмову між політиками та громадянами, між дипломатами та іноземною громадськістю. У своєму виступі він презентував найпопулярніші акаунти всіх соціальних мереж у сфері соціального впливу та цифрової дипломатії. Також він розповів як можна досягти вірусності в епоху соціальних медіа.