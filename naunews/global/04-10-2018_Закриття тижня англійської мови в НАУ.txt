Заголовок: Закриття тижня англійської мови в НАУ
Дата: 04/10/2018
URL: https://nau.edu.ua/ua/news/1/10/zakrittya-tizhnya-angliyskoi-movi-v-nau.html
==================================================

2 жовтня 2018 року в ННГМІ відбулося урочисте підведення підсумків щорічного Тижня англійської мови та перекладу, який тривав з 25 вересня на кафедрі англійської філології і перекладу та був присвячений 85-річчю нашого університету.
Вже традиційно завершальним етапом мовно-перекладацького марафону стала презентація страв кухонь народів світу. Студенти 1-5 курсів спеціальності «Філологія» та організатори – доценти А. Сітко, О. Журавльова тепло вітали почесних гостей заходу – проректора з навчальної роботи НАУ А. Гудманяна, співробітників відділу по роботі зі студентами та представників органів студентського самоврядування, які радо допомагали журі у складі директора НН ГМІС. Ягодзінського, заступників директора А. Кокарєвої, Ж. Іванової, О. Алпатової та завідувача кафедри англійської філології і перекладу С. Сидоренка,визначати номінації для учасників яскравого дійства. Ведучими свята традиційно були члени гуртка «Проблеми та перспективи розвитку перекладознавства» В. Толосюк та О. Ведмеденко.
Під час підведення підсумків було відзначено високий рівень володіння англійської мовою, творчий підхід до підготовки презентацій та майстерність у приготуванні страв в’єтнамської, фінської, узбецької, шотландської, норвезької, чеської, індійської та інших національних кухонь. Під час нагородження учасників та переможців за результатами змагань зазначалися виняткова вмотивованість татворча амбітність студентів, які своїми талантами прикрасили Тиждень англійської мови та перекладу.