Заголовок: Факультет міжнародних відносин та Львівська політехніка провели інтерактивний захід щодо викладання європейських студій та створення міждисциплінарних програм у ЗВО
Дата: 21/05/2024
URL: https://nau.edu.ua/ua/news/2024/5/fakultet-mizhnarodnih-vidnosin-ta-lvivska-politehnika-proveli-interaktivniy-zahid-shchodo-vikladannya-evropeyskih-studiy-ta-stvorennya-mizhdistsiplinarnih-program-u-zvo.html
==================================================

Факультет міжнародних відносин Національного авіаційного університету спільно з Національним університетом «Львівська політехніка»
провели інтерактивний захід «Поширення кращих практик викладання європейських студій та створення міждисциплінарних програм у закладах вищої освіти України: обмін досвідом».
Захід організовано у рамках проєкту «Європейські студії для технічних спеціальностей» за підтримки програми ЄС
Еразмус+
напряму Жан Моне.
До заходу
долучилося  понад 70 учасників
— викладачів, аспірантів та студентів Національного авіаційного університету та Національного університету «Львівська політехніка» (НУЛП).
Завідувачка кафедри міжнародних відносин та стратегічних студій ФМВ
Ніна Ржевська зазначила
, що враховуючи  індивідуальну освітню траєкторію підготовки здобувачів, вибірковими освітніми компонентами у ФМВ імплементуються знання про ЄС, головно щодо інформаційної безпеки ЄС.
Професорка анонсувала старт роботи
зі впровадження міжгалузевої інноваційної освітньої програми з європейських студій в НАУ, адже ефективний дипломат сучасного кшталту не лише повинен володіти гуманітарними, але й технічними, та природничими знаннями. «Авіація та космос — простір для дипломатичних і міжнародних зв’язків» —
зауважила Ніна Ржевська.
Досвідом та власним баченням
до впровадження європейських студій з урахуванням грантових можливостей від ЄС  поділилася керівниця проєкту EUSTS, директорка Інституту гуманітарних та соціальних наук НУЛП
Ярина Турчин
.
Вона розповіла про
особливості розвитку європейських студій в Національному університеті «Львівська політехніка», перспективах запровадження міждисциплінарних освітніх програм із вивчення ЄС та європейської інтеграції України.
Доцент кафедри міжнародних відносин та стратегічних студій ФМВ
Артем Сапсай
зосередився на тематиці технологічної дипломатії України, зокрема, обговорення концептуальних аспектів технологічної дипломатії; місця технологічної дипломатії  в державних органах влади України та агенціях ЄС; фактору безпеки технологічної дипломатії України; ролі науково-освітянського простору для розвитку технологічної дипломатії України. Досягнення таких цілей, на думку Артема Сапсая, є можливим за умови підготовки фахівців через міждисциплінарні програми.
До обговорень долучилися
доцентка кафедри соціальних комунікацій та інформаційної діяльності НУЛП
Наталія Вовк
та  доцентка кафедри політології та міжнародних відносин НУЛП
Олена Лукачук
.
Вони репрезентували досвід
проєктної діяльності студентської молоді НУЛП та поділилися кращими практиками викладання європейських студій для студентів технічних спеціальностей, вироблених упродовж двох років імплементації проєкту EUSTS у НУЛП.
Доцентка кафедри міжнародних відносин та стратегічних студій представниця України в програмному комітеті «Цифровізація, промисловість, космос» програми з досліджень та інновацій «Горизонт Європа»
Наталя Боротканич популяризувала грантові можливості
для технічних університетів в межах рамкової програми ЄС з досліджень та інновацій «Горизонт Європа», поділившись власним досвідом та цінними рекомендаціями до написання проєктних заявок.
Особливу увагу Наталя Боротканич акцентувала на
можливостях гуманітаріїв у програмі «Горизонт Європа».
Практичну частину заходу
з застосуванням інтерактивних методів навчання для формування знань про ЄС для студентів ФМВ провели тренери з методик викладання, учасники проєкту EUSTS, доценти кафедри політології та міжнародних відносин НУЛП
Ольга Івасечко та Олег Цебенко.
Під час практичної частини учасники застосували вправу «Прогулянка галереєю «Тур по ЄС»», де студентська молодь ознайомились із ключовими інституціями ЄС, керівними посадовцями Євросоюзу та різноманітними фактами про ЄС. Також провели
Євроквіз «Що ти знаєш про ЄС?»»,
де студенти ФМВ позмагались між собою у знаннях про різноманітні факти та особливості, що стосуються європейських держав та ЄС.
Науковці обох університетів узгодили свої дії щодо
спільної роботи над впровадженням міждисциплінарних програм
з європейських студій, які поєднають гуманітарні та технічні знання й напрацювання.