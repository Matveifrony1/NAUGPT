Заголовок:Sustainable Development Goals 2023

Дата: ----------
URL: https://lib.nau.edu.ua/item/?post_id=439
==================================================
Sustainable Development Goals 2023
З березня 2024 року в наукометричній базі Scopus на сторінці профілю наукової установи з’явилася нова вкладка «Sustainable Development Goals 2023». Ця функція вказує на кількість документів, опублікованих авторами наукової установи, які пов’язані з досягненням конкретних Цілей сталого розвитку ООН. 


Цілі сталого розвитку (ЦСР), також відомі як Глобальні цілі, були ухвалені Організацією Об’єднаних Націй у 2015 році як універсальний заклик до дій щодо скорочення бідності, захисту Землі та забезпечення того, щоб до 2030 року усі люди жили в мирі й достатку. ЦСР мають на меті покласти край бідності, голоду, забрудненню планети, СНІДу та дискримінації. Саме дослідження в цих сферах отримають маркування ЦСР від Scopus.

Таким чином, всі установи, що мають профіль в Scopus, зможуть оцінити свій внесок в досягнення ЦСР по 17 напрямках.


Маркування документа ЦСР відбувається шляхом зіставлення термінів із запису Scopus із пошуковими запитами, а також елемента машинного навчання, що дозволяє зіставити документ на відповідність ЦСР з дуже високою точністю.

Times Higher Education (найвпливовіший світовий рейтинг ЗВО) використовуватиме дані з вкладки «Sustainable Development Goals» у Scopus, як частину свого рейтингу впливу.

Нова функція Scopus буде корисною для працівників, що займаються організацією наукової діяльності та стане важливим інструментом оцінювання впливу установи в досягненні Цілей сталого розвитку ООН.