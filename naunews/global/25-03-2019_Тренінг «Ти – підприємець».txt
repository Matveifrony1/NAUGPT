Заголовок: Тренінг «Ти – підприємець»
Дата: 25/03/2019
URL: https://nau.edu.ua/ua/news/2019/3/trening-ti-–-pidpriemets.html
==================================================

Популяризація підприємницької діяльності, ознайомлення з основними поняттями підприємництва – головна мета тренінгу «Ти – підприємець» для учнів 9-10 класів ЗЗСО № 229 м. Києва.
Тренінг започатковано як спільний проект Інституту інноваційних освітніх технологій та кафедри економіки та бізнес-технологій Факультету економіки і бізнес-адміністрування задля популяризації спеціальності «Підприємництво, торгівля та біржова діяльність».
Викладач-тренер Роман Матвієнко провів захід у формі ділової гри за темами: «Особистісні якості підприємця. Тест «Підприємницький потенціал»; «Пошук ідеї. Мозковий штурм»; «Вибір ідеї. «SWOT-аналіз»; «Вибір бізнес-моделі. Побудова бізнес-моделі»; «Презентація проекту. Створення бізнес-проектів». Завідувач кафедри, професор Наталія Ушенко ознайомила учасників тренінгу з діяльністю кафедри економіки та бізнес-технологій.
Представники Інституту інноваційних освітніх технологій Оксана Приходько, Людмила Куделя, Оксана Науменко презентували учасникам заходу наукові, освітні та профорієнтаційні проекти для учнівської молоді: «Пробне ЗНО», «Літня школа-2019», ярмарки професій, «Всеукраїнські учнівські олімпіади НАУ, Дні НАУки, Дні відкритих дверей тощо.
Запрошуємо старшокласників ЗЗСО взяти участь у профорієнтаційних заходах та проектах НАУ. Заявки на участь приймаються за адресою:
obdarovana@nau.edu.ua
, тел.: (044)406-72-09.