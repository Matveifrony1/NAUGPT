Заголовок: Лідер більярдного спорту
Дата: 11/04/2017
URL: https://nau.edu.ua/ua/news/2017/4/lider-bilyardnogo-sportu.html
==================================================

7-9 квітня 2017 року в рамках ХIII-ї літної Універсіади Українипройшли змагання з більярдного спорту України «Пул-9» серед жінок. На них студентка Національного авіаційного університету Катерина Половінчук посіла 1 місце з результативністю 98,67%. Вона навчається в НН Інституті економіки та менеджменту (група ФМЛ-406), має звання майстра спорту міжнародного класу, є абсолютним чемпіоном України з «Пулу-9» та чемпіоном Європи з Пулу. Бажаємо Катерині гарно підготуватися до Всесвітньої Універсіади , яка відбудеться у Тайбеї в серпні 2017 року. Крім того на Чемпіонаті Європи 2017 року по Пулу в дисципліні «10» Катерина виборола 3-є місце.
А у Міжнародний день спорту, який відзначають 6 квітня, на НСК «Олімпійський» пройшла церемонія нагородження найкращих спортсменів за підсумками 2016 року – «Зірки спортивного року». Спортивний комітет України нагороджував спортсменів, тренерів, команди, дебютантів року. Відкрила подію «Дебют року» саме Катерина Половінчук, лідер українського Пулу. Минулого року вона стала першою українкою на континентальному подіумі в Пулі, виборовши срібну медаль. На церемонії була присутня і її тренер Вікторія Нагорна, якій спортсменка щиро подякувала за підтримку.
Поздоровляємо Катерину та її тренера Вікторію Нагорну з цими досягненнями і бажаємо успіхів та  подолання нових спортивних вершин!