Заголовок: Студенти юридичного факультету Національного авіаційного університету взяли участь в міжнародному тренінгу
Дата: 21/05/2021
URL: https://nau.edu.ua/ua/news/2021/5/studenti-yuridichnogo-fakultetu-natsionalnogo-aviatsiynogo-universitetu-vzyali-uchast-v-mizhnarodnomu-treningu.html
==================================================

18 травня 2021 року в рамках договору про співпрацю між Національним авіаційним університетом та Варшавським університетом на Юридичному факультеті НАУ для студентів та науково-педагогічних працівників проведено тренінг на тему «Правова комунікація. Як ми організовуємо та думаємо про факти у юридичній справі».
Спікером заходу виступила керівник Міжнародного центру досліджень правових комунікацій, довірена особа проректора з міжнародного співробітництва Варшавського університету, доктор філософії в галузі права та прикладної лінгвістики, доцент, адвокат Йоанна Осієвич. Вона презентувала проблемні питання правової комунікації як ключової складової професійної діяльності юриста.
Зокрема, в матеріалах представлено:
• поняття, особливості та напрями організації роботи з фактами у юридичній справі;
• передові методики ЄС щодо вдосконалення комунікативних зв’язків;
• практичні поради по роботі з доказами та побудови хронологічної карти подій;
• особливості опитування свідків та побудови комунікаційних моделей ефективного спілкування з клієнтами з метою надання якісних юридичних послуг.
Завершенням заходу стало активне обговорення дискусійних питань, а також ознайомлення з теоретичними досягненнями та професійним досвідом науковця й практикуючого юриста з ЄС.