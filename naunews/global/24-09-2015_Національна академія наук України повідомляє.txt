Заголовок: Національна академія наук України повідомляє
Дата: 24/09/2015
URL: https://nau.edu.ua/ua/news/2015/9/naczionalna-akademiya-nauk-ukraini-povidomlyae.html
==================================================

20-22 жовтня 2015 року у ВЦ «КиївЕкспоПлаза» (м. Київ, вул. Салютна, 2Б) відбудеться VIII Міжнародна виставка LABcomplEX. Аналітика. Лабораторія. Біотехнологія. Hi-Tech. Вона охоплює весь спектр обладнання та інструментарію, меблів, витратних матеріалів, а також комплекс послуг, направлений на створення, оснащення, модернізацію всіх типів лабораторій різних галузей промисловості, науково-дослідної сфери та медицини.
Організатори виставки – Національна академія наук України та Компанія LMT. Мета – сприяти модернізації вітчизняних лабораторій, підвищенню кваліфікації фахівців галузі, обміну досвідом з міжнародними колегами, впровадженню інноваційних науково-технічних рішень у більшість галузей промисловості України, враховуючи завдання євроінтеграції.
LABComplEX – унікальний інтегрований проект, який об’єднує найбільшу спеціалізовану виставку та змістовну науково-практичну та ділову програми які передбачають: триденні інтенсивні конференції, семінари, круглі столи, присвячені фундаментальним і прикладним дослідженням, обговоренню проблемних питань галузі, тематично орієнтовані на підвищення кваліфікації фахівців, розширення і вдосконалення практичних і теоретичних навичок, ознайомлення з новітніми технологіями та професійним сучасним обладнанням.
Для фахівців учасники виставки представлять новинки аналітичного обладнання, лабораторні контрольно-вимірювальні прилади, загальнолабораторне обладнання, мобільні лабораторії, лабораторні меблі та посуд, інструменти та витратні матеріали, різні реагенти, індикатори, тест-системи та реактиви, засоби індивідуального захисту, спецодяг, а також комплексні рішення, необхідні для оснащення лабораторій будь-якого профілю та багато іншого.
Вперше на LABComplEX будуть представлені інноваційні технології для науково-дослідних робіт у біотехнологічних процесах, зокрема, промисловості, аграрному секторі та біомедицини.
Участь у науково-практичних заходах безкоштовна.