Заголовок: День відкритих дверей для випускників Васильківського коледжу
Дата: 27/05/2019
URL: https://nau.edu.ua/ua/news/2019/5/den-vidkritih-dverey-dlya-vipusknikiv-vasilkivskogo-koledzhu.html
==================================================

Інститутом інноваційних освітніх технологій проведено День відкритих дверей для випускників Васильківського коледжу НАУ.
Заступник відповідального секретаря Приймальної комісії НАУ Олександр Сігнаєвський та заступник директора ННІІОТ Оксана Поліщук детально проінформували вступників про Правила прийому до НАУ у 2019 році; умови вступу на І скорочений та ІІ, ІІІ курси денної та заочної форм навчання; організацію студентського дозвілля; вартість навчання тощо.
Науково-педагогічні працівники університету презентували діяльність кафедр за спеціальностями та освітньо-професійними програмами, за якими у коледжі ведеться підготовка молодших спеціалістів; інформували про особливості підготовки фахівців в університеті, англомовне навчання, стажування, проходження практики та перспективи працевлаштування.
Учасники заходу висловили слова вдячності адміністрації коледжу в особі Олександра Постнікова за надану можливість проведення профорієнтаційної роботи зі студентами-випускниками та постійну увагу щодо подальшої долі випускників.