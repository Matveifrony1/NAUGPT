Заголовок: Профорієнтаційні зустрічі з учнями ЗНЗ м. Ніжина
Дата: 09/03/2016
URL: https://nau.edu.ua/ua/news/2016/3/proforientaczijni-zustrichi-z-uchnyami-znz-m-nizhina.html
==================================================

1-4 та 9 березня 2016 року Інститут доуніверситетської підготовки провів ряд профорієнтаційних презентації Національного авіаційного університету для старшокласників м. Ніжина Чернігівської області. Профорієнтаційних заходи відбулися на базі загальноосвітніх навчальних закладів міста з метою допомогти абітурієнтам правильно обрати  професію.
Близько 200 учнів 10-11 класів були поінформовані про один із кращих ВНЗ України – Національний авіаційний університет, його історію і сьогодення. Майбутнім абітурієнтам продемонстрували фільм про НАУ, розповіли про особливості вступної кампанії 2016, вручили інформаційні матеріали НН інститутів НАУ, перелік конкурсних предметів у сертифікаті ЗНО та запрошення на День відкритих дверей 12 березня 2016 року. Також фахівці ІДП розповіли про переваги навчання на підготовчих курсах і дали вичерпні відповіді на запитання абітурієнтів, що стосувалися переліку спеціальностей, з яких здійснюється прийом на навчання за ступенем бакалавра на основі повної загальної середньої освіти, форм навчання, наукової та професійної діяльності випускників, англомовного проекту, кафедри військової підготовки, методики і технології навчання, дозвілля та самоврядування студентів.
Тож будемо сподіватися, що 2016 року кращі випускники Чернігівщини з гордістю поповнять студентські лави Національного авіаційного університету.