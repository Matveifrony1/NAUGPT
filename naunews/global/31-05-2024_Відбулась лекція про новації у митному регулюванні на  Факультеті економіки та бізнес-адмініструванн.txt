Заголовок: Відбулась лекція про новації у митному регулюванні на  Факультеті економіки та бізнес-адміністрування
Дата: 31/05/2024
URL: https://nau.edu.ua/ua/news/2024/5/vidbulas-lektsiya-pro-novatsii-u-mitnomu-regulyuvanni-na-fakulteti-ekonomiki-ta-biznes-administruvannya.html
==================================================

27 травня
на Факультеті економіки та бізнес-адміністрування
відбулася гостьова лекція
для студентів спеціальності «Підприємництво та торгівля» від президента Чернігівської торгово-промислової палати
Костянтина Іванова.
Захід організовано у партнерстві з Асоціацією митних брокерів України.
Під час лекції
пан Іванов розповів про
впровадження інституту Авторизованого економічного оператора та імплементацію Конвенції про спільний транзит у практику діяльності суб’єктів господарювання. Він охарактеризував роботу торгово-промислової палати в сучасних умовах, зупинившись на ключових правових нормах, що регулюють цю сферу.
Спікер порушив актуальні проблеми
запровадження процедур Авторизованого економічного оператора в Україні, розповів про переваги отримання цього статусу для підприємницької діяльності. Окремо
Костянтин Іванов висвітлив питання
імплементації Конвенції про спільний транзит, розкривши особливості її застосування на практиці.
Гостьова лекція президента Чернігівської торгово-промислової палати
викликала жваву дискусію
серед студентів-майбутніх підприємців. Захід став хорошою нагодою для молоді дізнатися більше про специфіку діяльності бізнес-асоціацій та переваги партнерства з ними.