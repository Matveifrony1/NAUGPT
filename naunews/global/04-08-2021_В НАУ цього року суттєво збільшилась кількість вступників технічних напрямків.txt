Заголовок: В НАУ цього року суттєво збільшилась кількість вступників технічних напрямків
Дата: 04/08/2021
URL: https://nau.edu.ua/ua/news/2021/8/v-nau-tsogo-roku-suttevo-zbilshilas-kilkist-vstupnikiv-tehnichnih-napryamkiv.html
==================================================

02 серпня закінчився прийом оригіналів від вступників бюджетної форми навчання на основі повної загальної середньої освіти до Національного авіаційного університету.
За першими підсумками до НАУ подано 1231 оригінал документів. Трійку лідерів серед факультетів складають: Факультет кібербезпеки, комп’ютерної та програмної інженерії – 571 студент-першокурсник, Факультет аеронавігації, електроніки та телекомунікацій – 192 студенти-першокурсники та Аерокосмічний факультет – 165 студентів-першокурсників.
«Цей результат в цілому відображує тенденції ринку праці і в Україні, і в світі. Згідно даних міжнародного QS World University Ranking by Subject 2021, найпопулярнішими спеціальностями стали інформатика та інформаційні системи. Тому показники НАУ я б назвав логічними», - прокоментував підсумки ректор НАУ Максим Луцький.
Загалом, порівняно з минулим роком, кількість поданих до НАУ оригіналів документів зросла більше ніж на 10%. Також, збільшилася популярність серед вступників технічних напрямків підготовки.
Так, майже вдвічі збільшили об’єми вступників спеціальності:
141 Електроенергетика, електротехніка та електромеханіка;
151 Автоматизація та комп’ютерно інтегровані технолоігї;
153 Мікро- та наносистемна техніка;
172 Телекомунікації та радіотехніка.
Вітаємо першокурсників НАУ та бажаємо їм подальших успіхів!