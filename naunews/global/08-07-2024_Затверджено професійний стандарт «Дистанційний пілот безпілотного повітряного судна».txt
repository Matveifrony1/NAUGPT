Заголовок: Затверджено професійний стандарт «Дистанційний пілот безпілотного повітряного судна»
Дата: 08/07/2024
URL: https://nau.edu.ua/ua/news/2024/7/zatverdzheno-profesiyniy-standart-distantsiyniy-pilot-bezpilotnogo-povitryanogo-sudna.html
==================================================

У 2021 році за ініціативою Національного авіаційного університету до Державного класифікатора професій було
введено нову професію – «Дистанційний пілот безпілотного повітряного судна»
(підклас 3144). Того ж року до Національного агентства кваліфікацій було подано заявки на
розроблення професійних стандартів
для наступних споріднених професій:
Дистанційний пілот безпілотного повітряного судна;
Дистанційний пілот-інструктор безпілотного повітряного судна;
Дистанційний пілот-випробувач безпілотного повітряного судна;
Дистанційний командир безпілотного повітряного судна.
Для розробки професійних стандартів
було створено спеціальну групу
під керівництвом д.т.н., професора
Віталія Ларіна,
завідувача кафедри аеронавігаційних систем.
Група провела потужну роботу
з опитування фахівців у галузі безпілотних авіаційних систем та комплексів для формування переліку трудових функцій та відповідних компетентностей. Викладачі кафедри аеронавігаційних систем активно долучилися до формулювання результатів навчання — переліку знань, умінь та навичок відповідно до визначених компетентностей.
Більш ніж дворічна робота успішно завершилася.
Усі розроблені стандарти
пройшли процедуру публічного громадського обговорення та
отримали погодження Професійної спілки авіапрацівників України.
На сьогодні
три професійні стандарти
затверджено наказами Голови комісії з реорганізації НАУ, в.о. ректора
Ксенії Семенової
(як керівниці організації-розробника):
Дистанційний пілот безпілотного повітряного судна;
Дистанційний пілот-інструктор безпілотного повітряного судна;
Дистанційний пілот-випробувач безпілотного повітряного судна.
Ці стандарти подано до Національного агентства кваліфікацій.
Професійний стандарт «Дистанційний пілот безпілотного повітряного судна» вже
внесено до Реєстру професійних стандартів.
Створення професійних стандартів у цій галузі є
важливим кроком у впровадженні технологій безпілотної авіації
в економічний простір країни. Це дозволить підняти якість підготовки дистанційних пілотів на новий рівень, що сприятиме розвитку галузі та підвищенню конкурентоспроможності України на міжнародному ринку безпілотних авіаційних технологій.