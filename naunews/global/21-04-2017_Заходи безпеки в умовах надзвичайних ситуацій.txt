Заголовок: Заходи безпеки в умовах надзвичайних ситуацій
Дата: 21/04/2017
URL: https://nau.edu.ua/ua/news/2017/4/zahodi-bezpeki-v-umovah-nadzvichaynih-situatsiy.html
==================================================

20 квітня 2017 року в Навчально-науковому Юридичному інституті відбувся методичний семінар для наставників та командирів груп на тему «Заходи безпеки в умовах надзвичайних ситуацій».
У роботі семінару взяли участь директор інституту Ірина Сопілко, начальник відділу гуманітарного розвитку та соціальних комунікацій НАУ Олена Калініченко, відповідальна особа за навчально-виховну роботу Ніна Троцюк, старший наставник Олена Макеєва, начальник військово-мобілізаційного підрозділу Олександр Удовенко, заступник начальника військово-мобілізаційного підрозділу Олександр Костюченко, начальник штабу цивільного захисту В’ячеслав Міхеєв, наставники та командири груп.
У ході проведення заходу обговорювалися питання класифікації надзвичайних ситуацій, правил поведінки та заходів безпеки в умовах надзвичайних ситуацій, питання організації цивільного  захисту у навчальних закладах, норм поведінки в надзвичайних ситуаціях соціально-політичного характеру. Цікавими і корисними для присутніх стали рекомендації працівників військово-мобілізаційного підрозділу, які докладно поінформували про заходи безпеки в умовах надзвичайних ситуацій.
На завершення семінару присутні переглянули фільм практичного спрямування про конкретні заходи безпеки в умовах надзвичайних ситуацій.