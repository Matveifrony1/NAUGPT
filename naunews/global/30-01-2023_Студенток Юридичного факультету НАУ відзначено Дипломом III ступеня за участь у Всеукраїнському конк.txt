Заголовок: Студенток Юридичного факультету НАУ відзначено Дипломом III ступеня за участь у Всеукраїнському конкурсі творчих робіт «Національно-патріотичне становлення молоді»
Дата: 30/01/2023
URL: https://nau.edu.ua/ua/news/2023/1/studentok-yuridichnogo-fakultetu-nau-vidznacheno-diplomom-iii-stupenya-za-uchast-u-vseukrainskomu-konkursi-tvorchih-robit-natsionalno-patriotichne-stanovlennya-molodi.html
==================================================

Студентки Юридичного факультету НАУ Анжеліка Левченко (ПР-204Б) та Каріна Тищенко (ПР-204Б) взяли участь у Всеукраїнському конкурсі творчих робіт «Національно-патріотичне становлення молоді» з нагоди відзначення Дня Соборності України.
Даний конкурс ініційовано та проведено Інститутом політико-правових та релігійних досліджень за підтримки Міністерства молоді та спорту України, Національного агентства із забезпечення якості вищої освіти, Європейської культурної асамблеї, Київської міської державної адміністрації та ін.
Мета - підтримка обдарованої молоді, підвищення рівня обізнаності про історію становлення України, створення умов для її творчого зростання, задля зміцнення національної єдності, консолідації українського суспільства та посилення національно-патріотичного виховання молодого покоління в часи героїчного протистояння Українського народу.
Прийом конкурсних робіт тривав з 10.10.2022 по 06.01.2023. Всього у конкурсі взяло участь 10857 учасників.
Роботи конкурсантів оцінювали відомі державні та громадські діячі, вчені, митці, представники міжнародних організацій та провідних правничих видань.
Студентки Юридичного факультету НАУ Анжеліка Левченко та Каріна Тищенко нагороджені Дипломом III ступеня, а заступнику декана з навчально-організаційної роботи Ніні Троцюк вручено Лист вдячності за підтримку та сприяння участі молоді у даному Всеукраїнському конкурсі.
Детальніше про конкурс за
посиланням
.