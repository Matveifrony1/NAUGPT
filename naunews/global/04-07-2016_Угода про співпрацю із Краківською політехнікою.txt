Заголовок: Угода про співпрацю із Краківською політехнікою
Дата: 04/07/2016
URL: https://nau.edu.ua/ua/news/2016/7/ugoda-pro-spivpratsyu-iz-krakivskoyu-politehnikoyu.html
==================================================

24 червня 2016 р. у м. Краків (Польща) між Національним авіаційним університетом та Краківським політехнічним університетом імені Тадеуша Костюшко було підписано Угоду про співробітництво в галузі освітньої та наукової діяльності. Із польської сторони угоду підписав д.т.н., проф. Дариуш Богдал, проректор Краківської політехніки з наукової роботи та міжнародних відносин. Угода передбачає академічну мобільність студентів та викладачів ВНЗ, розробку спільних курсів та виконання сумісних науково-дослідних проектів.
Підписанню Угоди передувала підготовча робота, проведена у травні 2016 р. Під керівництвом директора Навчально-наукового інституту Комп'ютерних інформаційних технологій (ННІКІТ) проф. О. Юдіна. Ініціативна група провідних фахівців ННІКІТ у складі завідувача кафедрою комп'ютерних інформаційних технологій (КІТ) проф. Ю. Зіатдінова, завідувача кафедрою комп'ютерних мультимедійних технологій (КММТ) проф. С. Лободи та проф. кафедри КІТ М. Віноградова плідно співпрацювала із представниками Краківської політехніки – деканом Інституту інформатики проф. Мареком Станушеком та деканом Механічного факультету проф. Лешеком Войнаром.
Метою угоди є реалізація конкретного внеску у європейську інтеграцію, уможливлення зміцнення партнерства між Україною та Польщею, сприяння поглибленому їх взаєморозумінню.