Заголовок: Конкурси на знання з рідної мови
Дата: 05/11/2014
URL: https://nau.edu.ua/ua/news/2014/11/konkursi-na-znannya-z-ridnoi-movi.html
==================================================

4 листопада 2014 року викладачі кафедри української мови та культури Гуманітарного інституту провели серед студентів НАУ I етап XIV «Міжнародного конкурсу з української мови імені Петра Яцика» та I етап IV «Міжнародного Мовно-літературного конкурсу учнівської та студентської молоді імені Тараса Шевченка». Захід проходив у НТБ НАУ в рамках проведення Днів української писемності та мови.
Учасникам конкурсу було запропоноване тестове завдання, яке студенти виконували з допомогою автоматичної програми та комп’ютера.
На мовно-літературному конкурсі студенти писали есе на одну із трьох тем: «Чому українці говорять російською мовою?», «За висловлюванням Хуліо Сехадора «мова – дзеркало думок народу». Небезпека кривих дзеркал у наш час», «Садок вишневий» сучасного молодого українця».
Результати конкурсів будуть оприлюднені 8 листопада 2014 року на урочистому закритті Днів української писемності та мови.