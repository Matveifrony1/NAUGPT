Заголовок: Сприяємо у здійсненні професійного вибору
Дата: 09/04/2015
URL: https://nau.edu.ua/ua/news/2015/4/spriyaemo-u-zdijsnenni-profesijnogo-viboru.html
==================================================

7-9 квітня 2015 року співробітники Інституту доуніверситетської підготовки  провели  профорієнтаційні зустрічі «Твій вибір – твоє майбутнє» з учнями 10-х класів загальноосвітніх навчальних закладів Солом’янського (СЗШ № 229, СШ № 159)  та Голосіївського (СЗШ № 286, СЗШ № 236) районів м. Києва.
Мета даних зустрічей – залучити талановиту молодь до навчання в Національному авіаційному університеті. Учням розповіли про історію та сьогодення НАУ, особливості підготовки фахівців, навчання на англомовному проекті, можливість навчатися на кафедрі військової підготовки та здобувати паралельно другу вищу освіту. Особливу увагу учнів привернула інформація про Інститут доуніверситетської підготовки, в якому можна якісно підготуватися до загальнонаціонального ЗНО та вступити в омріяний ВНЗ.
Десятикласники усвідомили, що навчання в НАУ дасть їм можливість здійснити мрії та стане запорукою отримання якісної освіти і подальшої перспективної роботи.
Керівники навчальних закладів висловили слова щирої подяки керівництву університету за багаторічну тісну співпрацю.