Заголовок: Факультет міжнародних відносин Національного авіаційного університету розпочав співпрацю з Технологічним інститутом Шібаури
Дата: 11/06/2021
URL: https://nau.edu.ua/ua/news/2021/6/fakultet-mizhnarodnih-vidnosin-natsionalnogo-aviatsiynogo-universitetu-rozpochav-spivpratsyu-z-tehnologichnim-institutom-shibauri.html
==================================================

За підтримки Посольства України в Японії відбулася онлайн-зустріч між представниками Факультету міжнародних відносин НАУ (ФМВ) та Технологічного інституту Шібаури.
У онлайн-зустрічі взяли участь:
- Осаму СІГІЯМА - генеральний директор відділу глобальних ініціатив (Міжнародний офіс) Технологічного інституту Шібаури;
- Коджиро ІІЗУКА - професор Технологічного інституту Шібаури;
- Кенічі Сугімара та Фуруга представники міжнародного центру Технологічного інституту Шібаури;
- Юрій Волошин - декан ФМВ НАУ;
- Світлана Лобода - відповідальна за наукову роботу та міжнародне співробітництво ФМВ НАУ та інші.
В ході зустрічі сторони обговорили програми міжнародних обмінів та напрями співпраці, можливості участі студентів та викладачів Факультету міжнародних відносин у проєктах Технологічного інституту Шібаури.
Осаму Сігіяма зазначив, що студенти інституту можуть навчатися в передових дослідницьких галузях. На сьогодні в інституті пропонується навчання іноземних студентів за принципом сендвіч-програм, які включають в себе понад 100 курсів англійською мовою.
Професор Коджиро ІІЗУКА розкрив перспективи співробітництва у програмі International PBL (один з методів інноваційного навчання) .
За результатами онлайн-зустрічі представники навчальних закладів домовились розробити стратегічний план дій щодо підписання Угоди про співпрацю між Національним авіаційним університетом та Технологічним інститутом Шібаури.