Заголовок: НАУ – серед лідерів українських ЗВО за даними Webometrics
Дата: 26/02/2021
URL: https://nau.edu.ua/ua/news/2021/2/nau-–-sered-lideriv-ukrainskih-zvo-za-danimi-webometrics.html
==================================================

Вітаємо НАУ з досить високим місцем у престижному рейтингу! У січні 2021 року відбулося оновлення міжнародного рейтингу
Webometrics Ranking Of World Universities
. Завдяки наполегливій праці колективу НАУ та співробітників Науково-технічної бібліотеки рейтинг університету підвищився з 49 місця (рейтинг на перше півріччя 2020 року) по Україні до 4-го та увійшов у 15% кращих університетів світу. Найвище НАУ оцінено за показником “Відкритість”, де оцінюється сума цитувань дослідників за даними Google Scholar.
Webometrics Ranking Of World’s Universities - один з рейтингів університетів світу, за яким аналізують ступінь представлення діяльності університетів в Інтернет-просторі. Рейтинг складають з 2004 року і публікують двічі на рік (у червні-липні та січні). Його складає Лабораторія кіберметрики («Cybermetrics Lab») Національної дослідницької ради Іспанії («Spanish National Research Council», CSIC), яка діє при Міністерстві науки та інновацій Іспанії.
Сподіваємося, що надалі застосування нестандартних інноваційних рішень та методологій дослідження зумовлять стрімкий зліт нашого університету до вершини рейтингу.