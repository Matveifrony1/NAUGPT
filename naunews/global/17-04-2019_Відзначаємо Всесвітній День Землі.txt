Заголовок: Відзначаємо Всесвітній День Землі
Дата: 17/04/2019
URL: https://nau.edu.ua/ua/news/2019/4/vidznachaemo-vsesvitniy-den-zemli.html
==================================================

Бузок, форзицію і абрикос – загалом майже 50 дерев і кущів висаджено на території студмістечка НАУ студентами та викладачами напередодні  Міжнародного дня Землі.
Захід на Площі знань перед Центром культури і мистецтв розпочався флешмобом на підтримку збереження природи та навколишнього середовища.  «У цей день кожен може зробити свій маленький внесок у справу охорони природи: очистити від сміття територію чи посадити дерево», – зазначив ректор Володимир Ісаєнко відкриваючи захід.
На весняній толоці всі працювали натхненно і згуртовано. Наостанок студенти виклали на траві неофіційний символ дня – грецьку букву Тета.