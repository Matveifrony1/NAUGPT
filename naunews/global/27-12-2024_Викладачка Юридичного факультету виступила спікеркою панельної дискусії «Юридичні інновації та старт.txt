Заголовок: Викладачка Юридичного факультету виступила спікеркою панельної дискусії «Юридичні інновації та стартапи» в освітні програми юридичних шкіл
Дата: 27/12/2024
URL: https://nau.edu.ua/ua/news/2024/12/vikladachka-yuridichnogo-fakultetu-vistupila-spikerkoyu-panelnoi-diskusii-yuridichni-innovatsii-ta-startapi-v-osvitni-programi-yuridichnih-shkil.html
==================================================

21 грудня 2024 року
у Київській школі економіки відбувся
Конкурс юридичних стартапів
, в рамках якого
пройшла панельна дискусія
щодо результатів впровадження курсу
«Юридичні інновації та стартапи» в освітні програми юридичних шкіл
.
Однією зі спікерів заходу
виступила
доцентка кафедри цивільного права і процесу Юридичного факультету, к.ю.н., доцентка
Валерія Філінович
.
Даний дискусійний майданчик
організовано ГО «Лабораторія юридичного дизайну»
в рамках грантового проєкту «Сертифікатна програма «Школа юридичного дизайну»
за підтримки Агентства США з міжнародного розвитку (USAID) та присвячено підтримці розвитку юридичних інновацій та підвищенню доступності й ефективності правосуддя через соціально орієнтовані стартапи.
Під час окремої панельної дискусії
учасники цьогорічної Літньої школи юридичних інновацій для викладачів, серед яких представники КНУ імені Тараса Шевченка, Державного податкового університету, Острозької академії, Державного університету «Київський авіаційний інститут» та інших провідних закладів вищої освіти України, поділилися досвідом застосування знань та навичок, отриманих у Літній школі. Вони також розповіли про труднощі, які виникають на шляху до впровадження курсу «Юридичні інновації та стартапи».
Як представниця першого в Україні defence tech університету,
Валерія Філінович наголосила
на важливості сприяння та відкритості, які демонструє керівництво ДУ «КАІ», підтримуючи якісні інноваційні перетворення.
Окремо учасники обговорили проблеми, з якими стикається сучасна правова освіта у процесі таких змін. Дискусійним виявилось питання наявності технічного бекграунду у юристів майбутнього та провідних викладачів.
У стінах ДУ «КАІ» курс «Юридичні інновації та стартапи» планується впровадити для студентів 3-го курсу спеціальності 081 «Право» у наступному навчальному році під назвою «Смарт-юриспруденція». Наразі, як пілотний проєкт, його викладають у межах наукового гуртка
«Смарт-юриспруденція»
для студентів 2-4 курсів.
Ми сподіваємося, що здобувачі вищої освіти під час вивчення навчальної дисципліни «Смарт-юриспруденція» отримають не лише якісно нові знання, які знадобляться їм у майбутній професійній діяльності, а й мотивацію до особистісного та професійного розвитку.