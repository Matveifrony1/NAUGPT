Заголовок: До НАУ запрошуємо кращих!
Дата: 04/04/2016
URL: https://nau.edu.ua/ua/news/2016/4/do-nau-zaproshuemo-krashhix.html
==================================================

З 28 березня по 1 квітня 2016 року Інститут доуніверситетської підготовки організовав та провів презентації університету та профорієнтаційні уроки «Твій вибір – твоє майбутнє» на базі ЗНЗ м. Києва. Про якісну сучасну освіту та можливість її отримати дізналися близько 400 старшокласників із 27 загальноосвітніх навчальних закладів м. Києва: СШ № 92, № 165, № 269, ЗОШ № 236, № 286 (Голосіївський район); ЗОШ № 238, № 276, гімназія № 283, ЗОШ № 294, № 300, СШ № 307, № 313 (Деснянський район); ЗОШ № 13, № 35, № 215, № 253, № 83 (Святошинський район); СШ № 7, № 43, № 149, ЗОШ № 46, № 60, № 166, № 221, гімназії № 177, № 178, «Міленіум» №318 (Солом’янський район). Перед проведенням профорієнтаційних заходів, з директорами ЗНЗ були підписані угоди про співробітництво з університетом.
Учнів проінформували про умови вступу до Національного авіаційного університету у 2016 році, ознайомили з Правилами  прийому слухачів на  курси  з підготовки до вступу у ВНЗ та до зовнішнього незалежного оцінювання (ЗНО) у 2016-2017 н.р.  Старшокласникам також розповіли про нові спеціальності, англомовний проект, другу вищу освіту, кафедру військової підготовки, студентське самоврядування та дозвілля, а головне – запросили на масовий профорієнтаційний захід 12 квітня 2016 року у форматі виставки-презентації ННІ, який присвячений Дню авіації та космонавтики.
Учні 9–11 класів отримали інформаційно-рекламні матеріали Приймальної комісії, ІДП та ННІ університету з докладною інформацією про структурні підрозділи.