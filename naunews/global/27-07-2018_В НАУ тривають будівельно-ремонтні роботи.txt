Заголовок: В НАУ тривають будівельно-ремонтні роботи
Дата: 27/07/2018
URL: https://nau.edu.ua/ua/news/1/7/v-nau-trivayut-budivelno-remontni-roboti.html
==================================================

27 липня в ректораті НАУ відбулося чергове засідання з питань проведення капітального ремонту в університеті. У засіданні взяли участь ректор університету Володимир Ісаєнко, головний інженер  Юрій Симоненко,  проректор з економіки та господарської роботи Роза Вінецька, директор центру організаційного розвитку та лідерства Катерина  Бабікова та інші.
Після наради робоча група відвідала деякі з ремонтно-будівельних майданчиків університету (зокрема, 1-й корпус, фасади, частину університетської території), щоб побачити, як ведуться роботи та що планується на майбутнє.
«В університеті заплановано цілий ряд заходів до святкування на початку жовтня  85-ї річниці з для його заснування, - деталізує головний інженер НАУ Юрій Симоненко. - У тому числі й заходи, щодо здійснення ремонтно-будівельних робіт. Планом цих заходів охоплено ремонт гуртожитків, інженерних мереж, аудиторій у навчальних корпусах, фойє та входу до 1-го корпусу, а також території університету в цілому.
У обсягах доведеного фінансування  оголошені тендери й ведуться підготовчі роботи до проведення  вищевказаних робіт. Ремонтні роботи планується завершити до кінця вересня цього року».
Тож невдовзі наш університет стане ще більш естетично привабливішим і радуватиме очі, як його працівників та студентів, так і багатьох гостей, котрі відвідують НАУ.