Заголовок: Студенти Факультету наземних споруд і аеродромів проходять практику в ТОВ «Big-City UA»
Дата: 21/06/2024
URL: https://nau.edu.ua/ua/news/2024/6/studenti-fakultetu-nazemnih-sporud-i-aerodromiv-prohodyat-praktiku-v-tov-big-city-ua.html
==================================================

З 10 червня 2024 року
здобувачі вищої освіти Факультету наземних споруд і аеродромів
розпочали проходження практики
на базі ТОВ «Big-City UA».
У програмі беруть участь
магістранти 1-го курсу та бакалаври 3-го курсу спеціальності 192 «Будівництво та цивільна інженерія» освітньо-професійної програми «Автомобільні дороги і аеродроми» денної форми навчання.
ТОВ «Big-City UA» —
провідна компанія у сфері проєктування систем водовідведення та очищення.
Фахівці підприємства спеціалізуються на розрахунках і проєктуванні водовідвідних та дренажних систем доріг та аеродромів. Під час практики студенти мають унікальну можливість отримати практичні знання та навички у проєктуванні систем зовнішнього водовідведення для автомобільних доріг і аеродромів.
Керівництво практикою від університету
здійснюють досвідчені викладачі
кафедри інфраструктури авіаційного транспорту ФНСА:
Галина Агєєва,
кандидатка технічних наук, старша наукова співробітниця;
Оксана Чернишова,
кандидатка технічних наук, доцентка.
Висловлюємо щиру подяку колективу ТОВ «Big-City UA» за плідну співпрацю
та надану можливість студентам проходити виробничу практику в реальних умовах сучасного підприємства.