Заголовок: Проведено щорічну тематичну виставку «Ми б’ємося за те, чому нема ціни в усьому світі — за Україну!»
Дата: 07/02/2024
URL: https://nau.edu.ua/ua/news/2024/2/provedeno-shchorichnu-tematichnu-vistavku-mi-b’emosya-za-te-chomu-nema-tsini-v-usomu-sviti-—-za-ukrainu.html
==================================================

З нагоди Дня Соборності України
з 22 по 30 січня 2024 року
в Навчальній лабораторії методичного супроводження освітнього процесу Юридичного факультету представлено тематичну експозицію
«Ми б’ємося за те, чому нема ціни в усьому світі — за Україну!»
.
Викладачі кафедри теорії та історії держави і права підготували для студентів наукові та навчально-методичні видання про боротьбу українського народу за свободу, єдність та право на існування.
Запрошений гість — військовослужбовець, член Ради Миру, голова громадської організації «Український альянс»
Володимир Юрченко
поділився зі студентами своїм досвідом служби в ЗСУ, розповів про курси тактичної медицини та вогневої підготовки, а також висвітлив питання волонтерської допомоги армії.
«Національна єдність є обов’язковою передумовою успішного спротиву зовнішній агресії. І зараз, саме в ці хвилини, години, дні, українці продовжують вести запеклу боротьбу за волю, соборність і незалежність України. Термін «соборність» має кілька значень. Це й об’єднання в одне державне ціле всіх земель, заселених певною нацією на суцільній території. І духовна консолідація всіх громадян держави, їх згуртованість, незалежно від національності. Соборність — це також територіальна цілісність держави. Тому звільнення від російського окупанта українських земель є нашою спільною метою», —
зазначив пан Володимир
.
День Соборності нагадує нам про єдність українських земель та їхню неподільність!