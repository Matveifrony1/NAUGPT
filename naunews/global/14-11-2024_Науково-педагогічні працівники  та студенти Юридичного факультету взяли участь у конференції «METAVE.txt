Заголовок: Науково-педагогічні працівники  та студенти Юридичного факультету взяли участь у конференції «METAVERSE — Віртуальні технології трансформації сучасності»
Дата: 14/11/2024
URL: https://nau.edu.ua/ua/news/2024/11/naukovo-pedagogichni-pratsivniki-ta-studenti-yuridichnogo-fakultetu-vzyali-uchast-u-konferentsii-metaverse-—-virtualni-tehnologii-transformatsii-suchasnosti.html
==================================================

07 листопада 2024 року
за сприяння президента ГО «Асоціація «Метавсесвіт Україна»», завідувача науковою лабораторією теорії цифрової трансформації і права наукового центру цифрової трансформації і права Державної наукової установи «Інститут інформації, безпеки і права Національної академії правових наук України», доцента кафедри конституційного і адміністративного права (за сумісництвом), PhD Олексія Костенка науково-педагогічні працівники та студенти Юридичного факультету взяли участь у Міжнародній науково-практичній конференції
«METAVERSE — Віртуальні технології трансформації сучасності».
У стінах Київського національного університету будівництва і архітектури
зібралися провідні експерти,
науковці та бізнес-лідери з метою обговорення впливу імерсивних технологій, Metaverse, Інтернету речей та штучного інтелекту на сучасне суспільство.
Захід проходив у гібридному форматі,
що дозволило залучити широку аудиторію з понад 20 країн світу.
Учасники конференції висвітлили
правові та етичні стандарти використання штучного інтелекту, історію та перспективи розвитку віртуальної реальності, сучасні технології для відбудови та безпеки, а також міжнародні аспекти віртуальних технологій та їх вплив на трансформацію суспільного життя. Зокрема,
доповіді були присвячені питанням
застосування доповненої реальності у маркетингу та впливу змішаних реалій на бізнес; впровадження інновацій у сфері 3D-економіки, яка стає новою складовою цифрових екосистем; правового регулювання та відповідальності у Метавсесвіті; орієнтації на етику взаємодії між людьми та машинами; можливостей VR-технологій для більшої доступності до історичного минулого людства; цифрової трансформації будівельної галузі України як найоптимальнішого шляху до ефективної відбудови; правових новацій, пов’язаних з прийняттям Закону ЄС «Про штучний інтелект» та його впливом на глобальний розвиток технологій.
Безпосередньо
Олексій Костенко
виступив з темою
«Права людини у цифровому просторі, імерсивні технології, електронна юрисдикція та штучний інтелект»
, звернувши увагу на необхідність правового регулювання віртуального простору. Науково-педагогічні працівники кафедри конституційного і адміністративного права
Людмила Шапенко
та
Ірина Устинова
мали можливість
долучитися до дискусії щодо правових проблем застосування Blockchain та криптовалюти в Metaverse, нових шляхів вдосконалення інформаційного законодавства України в умовах впровадження ІТ
.
Конференція стала
платформою для обміну ідеями та досвідом
між науковцями, бізнесменами та представниками державних структур, що забезпечить формування ключового розуміння впливу новітніх технологій на суспільство від визначення етичних стандартів до створення нових цифрових юрисдикцій, а також розробки проєктів віртуальних додатків для застосування в різних галузях науки, техніки, освіти, медицини та інших сфер.