Заголовок: Ринг обрав найсильнішого
Дата: 28/03/2018
URL: https://nau.edu.ua/ua/news/1/3/ring-obrav-naysilnishogo.html
==================================================

23-25 березня 2018 р. за підтримки Комітету з фізичного виховання та спорту Міністерства освіти і науки України проходив Чемпіонат м. Києва з боксу серед студентів вищих навчальних закладів.
Національний авіаційних університет у змаганнях представляв студент Навчально-наукового інституту комп’ютерних інформаційних технологій Дмитро Маляренко (група БІ-442, спеціалізація «Безпека інформаційних і комунікаційних систем»).
Дмитро у напруженій боротьбі переміг суперників у своїй ваговій категорії та посів І місце.
Піднятися спортсменові на найвищу сходинку п’єдесталу допоміг його багаторічний тренер – викладач спортивного клубу «Гладіатори» Вадим Лавренець.
Вітаємо Дмитра з перемогою, зичимо подальших успіхів  в спорті та наснаги у навчанні!