Заголовок: На Факультеті лінгвістики та соціальних комунікацій відбувся науковий семінар, присвячений Тарасові Шевченку
Дата: 15/03/2024
URL: https://nau.edu.ua/ua/news/2024/3/na-fakulteti-lingvistiki-ta-sotsialnih-komunikatsiy-vidbuvsya-naukoviy-seminar-prisvyacheniy-tarasovi-shevchenku.html
==================================================

12 березня 2024 року
на Факультеті лінгвістики та соціальних комунікацій Національного авіаційного університету відбувся науковий семінар молодих учених, аспірантів і студентів
«Тарас Шевченко: вчора, сьогодні, завтра»
, присвячений 210-й річниці від дня народження видатного українського поета, художника та мислителя.
Організатором заходу
виступила кафедра української мови та культури.
Захід модерували завідувачка кафедри української мови та культури
Світлана Литвинська
і доцентка кафедри
Оксана Приходько
.
У семінарі
взяли участь
близько 40 молодих науковців з НАУ,  Рівненського державного гуманітарного університету, ДПТНЗ «Білоцерківський професійний ліцей», ВСП «Фаховий коледж інженерії, управління та землевпорядкування НАУ».
Із вітальними словами до учасників звернулися в.о. декана Факультету лінгвістики та соціальних комунікацій
Наталія Мельник
, заступниця декана з наукової та міжнародної діяльності
Анжеліка Кокарєва
, відповідальна факультету по роботі зі студентами
Леся Хоменко-Семенова
та завідувачка кафедри української мови та культури
Світлана Литвинська
.
Почесними гостями заходу були
Раїса Тхорук
, доцентка кафедри української літератури Рівненського державного гуманітарного університету, яка виголосила доповідь на тему  «Шевченко — наш, коли ми Шевченкові», та
Ігор Редченко
, здобувач освіти ДПТНЗ «Білоцерківський професійний ліцей» який презентував відеодекламацію уривка з поеми «Кавказ» (під керівництвом
Тетяни Бауман, Ірини Сінкевич, Любові Ірочко
, викладачів Державного професійно-технічного навчального закладу «Білоцерківський професійний ліцей»).
Під час семінару молоді дослідники
представили змістовні доповіді
, в яких ґрунтовно проаналізували ключові аспекти життя і творчості Тараса Шевченка. Значну увагу було приділено біографічному аспекту дослідження постаті Кобзаря.
Бажання пізнати всебічно людину, яка має величезний вплив на українців усіх поколінь, засвідчили
виступи на теми
:
«Релігійні погляди Тараса Шевченка»;
«Бог Шевченка як Дух Правди Христової»;
«Постать Тараса Шевченка в діалозі культур»;
«Психологічний аспект творчості Шевченка»;
«Національна ідентичність Тараса Шевченка в дизайнерському втіленні банкноти номіналом у 100 грн»;
«Лічу в неволі дні та ночі…» (Тема неволі в поезії Т. Г. Шевченка)»;
«Втілення постаті Тараса Шевченка в цифровому просторі за допомогою штучного інтелекту»;
«Подорож Україною Т.Г. Шевченка»;
«Гастрономічні вподобання Т.Г .Шевченка» та ін.
Під час заходу також було
проведено вікторину
, підготовлену студентом Юридичного факультету НАУ
Ігорем Хубуловим
.
Щиро дякуємо всім
, хто взяв участь у семінарі. Захід вкотре засвідчив, що Тарас Шевченко — це постать, яка викликатиме неабиякий інтерес завжди.  Його життєвий і творчий шлях, думки та погляди ще будуть предметом численних досліджень, зокрема й молодих науковців НАУ, адже він — «той, хто дав прихисток у слові цілій нації».