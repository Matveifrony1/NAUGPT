Заголовок: Студенти Факультету міжнародних відносин викладатимуть курс з англійської мови для працівників Територіального управління БЕБ
Дата: 07/06/2024
URL: https://nau.edu.ua/ua/news/2024/6/studenti-fakultetu-mizhnarodnih-vidnosin-vikladatimut-kurs-z-angliyskoi-movi-dlya-pratsivnikiv-teritorialnogo-upravlinnya-beb.html
==================================================

На кафедрі іноземних мов та перекладу Факультету міжнародних відносин
започатковано курс з англійської мови для працівників Територіального управління Бюро економічної безпеки (БЕБ)
у м. Києві. Курс розпочато
в рамках Меморандуму про співпрацю
ФМВ та Територіального управління БЕБ м. Києва.
Викладачами англійської мови для державних службовців
стали здобувачі вищої освіти
третього курсу спеціальності 293 «Міжнародне право», які продемонстрували високі досягнення в опануванні фахових дисциплін.
Студенти під методичним керівництвом викладачів кафедри
провели перший етап навчального процесу
— тестування, у якому взяли участь детективи, аналітики, керівники відділів та керівники департаментів. Після визначення рівня та формування груп державним службовцям підібрано відповідні сучасні інтерактивні навчально-методичні матеріали для подальшого викладання англійської мови.
Проведено блок англомовних занять,
на яких представники Територіального управління БЕБ підготували есе про себе та свої посадові обов'язки, розібрали граматичні часи та дослідили вживання потрібної професійної термінології.
Перспективами подальшої співпраці
між Факультетом міжнародних відносин та Територіальним управлінням БЕБ м. Києва є с
творення англомовного середовища
для формування іншомовної комунікативної компетентності державних службовців. Дана співпраця має на меті створити умови для підготовки кваліфікованих кадрів, що досконало володіють англійською мовою у рамках нового законодавства, а також успішної інтеграції студентів у мовній сфері.