Заголовок: Робота секції  «ТЕХНІЧНА ЕСТЕТИКА ТА ДИЗАЙН»
Дата: 13/05/2015
URL: https://nau.edu.ua/ua/news/2015/5/robota-sekczii-texnichna-estetika-ta-dizajn.html
==================================================

28 квітня 2015 року в Інституті аеропортів працювала секція № 23 «ТЕХНІЧНА ЕСТЕТИКА ТА ДИЗАЙН» в рамках  XII Міжнародної науково-технічної конференції «АВІА-2015». Головував завідувач кафедри комп’ютерних технологій дизайну і графіки проф. Юрій Ковальов, секретарем був доцент кафедри Юрій Холковський.
17 учасників продемонстрували високий науковий рівень. У своїх доповідях вони розглядали такі основні  наукові та науково-пізнавальні напрямки:
- промисловий дизайн у Національному авіаційному університеті;
- моделювання складних багатопараметричних форм із наперед заданими умовами;
- питання реставрації об’єктів культурної спадщини та збереження інтер’єрів;
- особливості формоутворення різного типу меблів;
- особливості використання різних матеріалів у рекламі;
- застосування орнаментальних мотивів у дизайні малих архітектурних форм;
- особливості візуального сприйняття в об’єктах художньо-проектної творчості;
- особливості творчості відомих митців минулого й сучасності.
Велика увага в наукових розробках була приділена питанням моделювання складних багатопараметричних об’єктів та середовищ, формоутворення технічних та культурно-побутових об’єктів, використання матеріалів та особливостям сприйняття в дизайнерській практиці.
Приємно відзначити, що частина доповідей була присвячена питанням стародавньої та сучасної української історії і культури, реставрації об’єктів культурної спадщини.
Викладачі та студенти взяли активну участь у обговоренні. Різноманітна тематика доповідей свідчить про широту наукових інтересів науковців кафедри, а також аспірантів та студентів.