Заголовок: Фахівці НАУ організували міжнародний круглий стіл на  тему «Інститут прийомного виховання у сімейному праві України та країн Європейського Союзу»
Дата: 24/10/2022
URL: https://nau.edu.ua/ua/news/2022/10/fahivtsi-nau-organizuvali-mizhnarodniy-krugliy-stil-na-temu-institut-priyomnogo-vihovannya-u-simeynomu-pravi-ukraini-ta-krain-evropeyskogo-soyuzu.html
==================================================

13 жовтня 2022 року на Юридичному факультеті онлайн проведено науково-практичний круглий стіл “Інститут прийомного виховання у сімейному праві України та країн Європейського Союзу”.
У роботі наукового заходу взяли участь представники закладів вищої освіти Угорщини, України та юристи-практики, серед яких: Іштван Литвин - к.ю.н., доцент, ректор Інституту освітнього і професійного розвитку (Угорщина), Марія Менджул - д.ю.н., доцент, професор кафедри цивільного права та процесу ДВНЗ «Ужгородський національний університет», Лариса Красицька - д.ю.н., доцент, професор кафедри цивільного права та процесу факультету № 6 Харківського національного університету
внутрішніх справ, Вікторія Кожевнікова - д.ю.н., професор кафедри міжнародного та європейського права Хмельницького університету управління та права імені Леоніда Юзькова, Наталія Д’ячкова - к.ю.н., доцент кафедри правового забезпечення та адміністрування транспортної діяльності Українського державного університету залізничного транспорту, Тетяна Кириченко - к.ю.н., доцент, доцент кафедри цивільного права та процесу факультету № 6 Харківського національного університету внутрішніх справ, Елла Вакулович - к.ю.н., доцент, доцент кафедри цивільного права і процесу факультету № 6 Харківського національного університету внутрішніх справ, Ольга Аврамова - доцент кафедри цивільного права і процесу факультету № 6 Харківського національного університету внутрішніх справ, Ольга Явор - д.ю.н., професор кафедри цивільного права № 2 Національного юридичного університету імені Ярослава Мудрого.
Учасники обговорили проблемні аспекти влаштування дітей, що позбавлені батьківського піклування в період воєнного стану, особливості правового виховання дітей-сиріт в Угорщині, правового регулювання створення прийомних сімей в державах ЄС, реалії сьогодення щодо міждержавного та міжнародного усиновлення, особливості законодавчого регулювання інституту прийомного виховання у країнах Європейського Союзу, засади патронатного виховання як форми влаштування дітей, позбавлених батьківського піклування, а також розроблення пропозицій щодо удосконалення чинного законодавства у сфері захисту дітей-сиріт та дітей, позбавлених батьківського піклування, пошук оптимального балансу щодо їх вирішення в доктрині, законодавстві та юридичній практиці тощо.
За результатами проведення круглого столу відзначено доповіді науковців, які характеризуються високим науково-практичним рівнем та яким запропоновано підготувати статті та інші науково-дослідні та навчально-методичні матеріали за результатами їх досліджень.