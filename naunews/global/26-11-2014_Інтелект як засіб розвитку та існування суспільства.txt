Заголовок: Інтелект як засіб розвитку та існування суспільства
Дата: 26/11/2014
URL: https://nau.edu.ua/ua/news/2014/11/intelekt-yak-zasib-rozvitku-ta-isnuvannya-suspilstva.html
==================================================

24 листопада 2014 року к. юр. н., доцент кафедри цивільного права і процесу Юридичного інституту Вікторія Тімашова провела лекцію-дискусію на тему «Інтелект як засіб розвитку та існування суспільства» у середній загальноосвітній школі № 26 Солом’янського району м. Києва.
Мета профорієнтаційного заходу - довести школярам, що інтелект є безальтернативним засобом збереження і подальшого існування нашої планети. Він є одним із чинників успішності навчання, а успішне навчання – одне з багатьох проявів інтелекту. На думку Вікторії Тімашової, навчання є важливим чинником розвитку інтелекту та його структурних складових у тому випадку, якщо воно розвиває механізми інтелектуальної діяльності.
Однією з головних умов ефективної педагогічної діяльності є дослідження і застосування на практиці педагогом знань природи інтелекту, особливостей його структури та закономірностей інтелектуального розвитку суб’єктів навчального процесу.