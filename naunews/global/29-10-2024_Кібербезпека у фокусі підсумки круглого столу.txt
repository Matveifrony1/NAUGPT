Заголовок: Кібербезпека у фокусі: підсумки круглого столу
Дата: 29/10/2024
URL: https://nau.edu.ua/ua/news/2024/10/kiberbezpeka-u-fokusi-pidsumki-kruglogo-stolu.html
==================================================

22 жовтня 2024
року на кафедрі бізнес-аналітики та цифрової економіки Факультету економіки та бізнес-адміністрування відбувся круглий стіл на тему
«Жовтень — місяць кібербезпеки».
Захід об’єднав провідних науковців, освітян та представників бізнесу для обговорення актуальних викликів та інноваційних рішень у сфері кібербезпеки.
Спікери та їхні меседжі:
Віра Кудлай,
доцентка кафедри бізнес-аналітики та цифрової економіки, модераторка заходу. Підкреслила всеохоплюючий характер цифровізації в сучасному світі. Наголосила на важливості кібербезпеки для захисту як національних інтересів, так і окремих громадян;
Наталія Касьянова
, завідувачка кафедри. Акцентувала увагу на трансформації кібербезпеки з суто технічної потреби у фундаментальний аспект безпеки на всіх рівнях
Алла Пінчук
, голова Студентської ради Факультету аеронавігації, електроніки та телекомунікацій, експертка ГО «Наукова асоціація кібербезпека України».Представила комплексний аналіз сучасних викликів кібербезпеки. Розкрила принципи побудови стійких систем кіберзахисту Також надала практичні рекомендації щодо захисту даних на персональних пристроях та безпечного користування соціальними мережами.
Формат заходу передбачав
активну участь усіх присутніх у дискусіях, обмін досвідом та експертними думками. Учасники мали можливість поставити запитання спікерам та поділитися результатами власних досліджень.
Круглий стіл став
важливим майданчиком для обміну знаннями та досвідом
у сфері кібербезпеки, сприяючи глибшому розумінню сучасних викликів та методів протидії кіберзагрозам.
Організатори висловлюють подяку всім учасникам за активну участь та значний внесок у розвиток дискусії з питань кібербезпеки.