Заголовок: Майбутні абітурієнти дізналися про нововведення вступної кампанії в КАІ
Дата: 05/06/2025
URL: https://nau.edu.ua/ua/news/2025/6/23997.html
==================================================

27 травня 2025 року
в Київському авіаційному інституті відбулася онлайн-зустріч, присвячена особливостям вступу до закладів вищої освіти у поточному році. Захід організувало Підготовче відділення громадян України для слухачів курсів та їхніх батьків.
Інформаційну зустріч провела
Радміла Сегол
, проректорка КАІ з питань вступу та онлайн-освіти, яка
надала учасникам вичерпну інформацію про вступну кампанію 2025 року.
Під час презентації були розглянуті ключові аспекти, на які необхідно звернути особливу увагу майбутнім абітурієнтам, а також детально проаналізовані нововведення цього року.
Особливу увагу приділили новому переліку спеціальностей і галузей знань, які пропонує КАІ. Учасники отримали детальну інформацію про оновлену структуру освітніх програм та можливості навчання в університеті.
Центральною темою обговорення
стали вступні випробування, зокрема Національний мультипредметний тест, який повинні здавати випускники 2025 року. Проректор роз’яснила специфіку підготовки до цього тесту, критерії оцінювання та особливості його проведення.
Майбутні абітурієнти та їхні батьки мали можливість отримати відповіді на важливі запитання щодо процедури вступу, необхідних документів, термінів подання заяв та інших організаційних моментів. Особливу увагу приділили
практичним порадам щодо успішного проходження вступних випробувань.
Модераторкою онлайн-заходу виступила
Наталія Барабуха
, завідувачка Підготовчого відділення громадян України, яка координувала роботу сесії та забезпечила ефективну взаємодію між учасниками.
Інформаційна зустріч стала важливим етапом підготовки майбутніх абітурієнтів до вступної кампанії та допомогла сформувати чітке розуміння вимог і можливостей навчання в КАІ.
Запис зустрічі
можна переглянути
за посиланням
.