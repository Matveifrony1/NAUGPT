Заголовок: У НАУ підписано Меморандум про співпрацю з Державною інноваційною фінансово-кредитною установою
Дата: 28/10/2021
URL: https://nau.edu.ua/ua/news/2021/10/u-nau-pidpisano-memorandum-pro-spivpratsyu-z-derzhavnoyu-innovatsiynoyu-finansovo-kreditnoyu-ustanovoyu.html
==================================================

Сьогодні, між Національним авіаційним університетом в особі ректора Максима Луцького та Державною інноваційною фінансово-кредитною установою в особі голови правління Олександра Кондратюка, підписано Меморандум про співпрацю.
Головною метою співпраці є розвиток та підтримка перспективних науково-дослідних робіт і експериментальних розробок в інноваційній та технологічній сферах діяльності, інших інвестиційних проектів і програм, продуктів та ідей задля виведення їх на національний та закордонний ринки.
Основними напрямками співробітництва визначено:
- моніторинг та аналіз глобального і національного трендів розвитку інноваційних технологій, оцінювання їх стану, виявлення актуальних завдань і запитів;
- створення умов для розвитку інноваційної інфраструктури;
- впровадження і реалізація інноваційних проектів і програм тощо.
Обидві сторони погодились докладати максимум зусиль щодо підтримки науково-інноваційної діяльності для розвитку технологічного потенціалу.