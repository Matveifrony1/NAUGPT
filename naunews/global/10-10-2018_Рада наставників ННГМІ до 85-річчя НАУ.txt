Заголовок: Рада наставників ННГМІ до 85-річчя НАУ
Дата: 10/10/2018
URL: https://nau.edu.ua/ua/news/1/10/rada-nastavnikiv-nngmi-do-85-richchya-nau.html
==================================================

9 жовтня 2018 року з нагоди 85-річчя НАУ відбулося урочисте зібрання Ради наставників Навчально-наукового гуманітарного інституту та представників студентського самоврядування. Співробітники інституту презентували інноваційні проекти, які вже успішно реалізовуються в стінах ННГМІ.
Учасниками засідання було ініційовано заснування координаційного центру наставників і студентського самоврядування «Коло», що стало логічним продовженням інформаційного повідомлення про заплановані акції та проекти на поточний навчальний рік.
Також в ході зустрічі відбулася промоакція Центру підтримки студентських ініціатив, спрямована на активізацію діяльності органів студентського самоврядування, товариства молодих учених інституту, гуртків тощо.
Присутні гості, дирекція інституту, завідувачі кафедр, наставники та студенти із задоволенням стали безпосередніми учасниками дійства, активно підтримували ініційовані гасла, та на завершення співали величний марш НАУ.