Заголовок: На Юридичному факультеті НАУ проведено День відкритих дверей
Дата: 26/05/2022
URL: https://nau.edu.ua/ua/news/2022/5/na-yuridichnomu-fakulteti-nau-provedeno-den-vidkritih-dverey.html
==================================================

18 травня на Юридичному факультеті (ЮФ) Національного авіаційного університету відбувся профорієнтаційний онлайн-захід – День відкритих дверей.
Участь у профорієнтаційному заході взяли представники ЗСШ № 238, №36, №206, №23, №47, НВК-Ліцею № 157 м. Києва, Городенківського ліцею №2, Якимівської ЗОШ І-ІІІ ступенів №2, Бориславського ЗЗСО І-ІІІ ступенів №5, Ладижинського ліцею Ладижинської сільської ради Уманського району Черкаської обласної ради, Черкаської спеціалізованої школи I-III ступенів №20, Комунального закладу «Писарівський ліцей» Вінницького району Вінницької області, Остерського фахового коледжу будівництва та дизайну, Коледжу КиМУ, Черкаської медичної академії, Київського університету ринкових відносин тощо.
З вітальним словом до присутніх звернулась декан факультету Ірина Сопілко.
Представники факультету розповіли про специфіку діяльності кафедр ЮФ та інших структурних підрозділів факультету, зокрема: Навчального центру проблем повітряного та космічного права, Навчальної лабораторії методичного супроводження освітнього процесу, Навчально-наукового центру антикорупційної діяльності в транспортній та авіакосмічній сфері, Навчальної лабораторії новітніх технологій, Навчально-наукової криміналістичної лабораторії, Юридичної консультації «Юридична клініка», Зали судових засідань та новоствореного Інформаційно-просвітницького центру з прав людини.
Також, майбутні абітурієнти ознайомились з презентаціями спеціальностей та освітніх програм, за якими здійснюється підготовка здобувачів вищої освіти на факультеті, дізнались про особливості навчання на англомовному проєкті та міжнародні проєкти й програми академічної мобільності в рамках співробітництва з закордонними партнерами, а також організацію освітнього процесу та дозвілля студентської молоді.
Наприкінці зустрічі відповідальний секретар відбіркової комісії ЮФ Людмила Шапенко проінформувала учасників про особливості вступної кампанії 2022 року та надала вичерпні відповіді на запитання майбутніх абітурієнтів та їх батьків.