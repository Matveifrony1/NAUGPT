Заголовок: Представники Ради Європи провели зустріч з науково-педагогічними працівниками та здобувачами вищої освіти НАУ
Дата: 21/06/2022
URL: https://nau.edu.ua/ua/news/2022/6/predstavniki-radi-evropi-proveli-zustrich-z-naukovo-pedagogichnimi-pratsivnikami-ta-zdobuvachami-vishchoi-osviti-nau.html
==================================================

Нещодавно відбулася онлайн-зустріч науково-педагогічних працівників і студентів Юридичного факультету (ЮФ) Національного авіаційного університету із представниками Ради Європи, яка була присвячена захисту основоположних прав та свобод людини.
«Дана зустріч має важливе освітнє, міжнародне та історичне значення для нашого навчального закладу вищої освіти, адже покликана розкрити досягнення Ради Європи у галузі захисту прав людини, а також ознайомити здобувачів вищої освіти з діяльністю європейської організації, для якої принцип поваги прав людини є одним із головних напрямків діяльності з самого початку заснування» - зазначила у своєму вітальному слові декан ЮФ НАУ Ірина Сопілко.
Спеціаліст Дирекції з комунікацій Анна Пера презентувала корпоративне відео про діяльність, структуру та завдання Ради Європи, а також надала можливість віртуально відвідати приміщення, під час якого ознайомила з архітектурними особливостями будівель Парламентської асамблеї та Європейського суду з прав людини.
Пані Ольга Костенко, з Генерального директорату з прав людини та верховенства права, ознайомила з роботою та діяльністю Ради Європи з акцентом на Парламентську асамблею, а також з Програмою HELP (Human Rights ducation for Legal Professionals), основною метою якої є підвищення спроможності суддів, адвокатів і прокурорів у всіх 46 країнах-членах Ради Європи та за її межами.
Пан Олексій Гоцул, з секретаріату Європейського суду з прав людини, ознайомив учасників з діяльністю, історією створення, структурою, практикою та регламентом ЄСПЛ, пояснив деталі оформлення та подачі заяви до Суду, розкрив етапи слухання та прийняття рішень. Особливу увагу доповідач приділив питанням процедурного характеру та виконання рішень ЄСПЛ.