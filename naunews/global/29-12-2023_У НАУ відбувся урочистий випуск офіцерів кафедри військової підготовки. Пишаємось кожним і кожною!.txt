Заголовок: У НАУ відбувся урочистий випуск офіцерів кафедри військової підготовки. Пишаємось кожним і кожною!
Дата: 29/12/2023
URL: https://nau.edu.ua/ua/news/2023/12/u-nau-vidbuvsya-urochistiy-vipusk-ofitseriv-kafedri-viyskovoi-pidgotovki-pishaemos-kozhnim-i-kozhnoyu.html
==================================================

29 грудня відбулась
урочиста церемонія випуску офіцерів кафедри військової підготовки НАУ. Усі вони отримали дипломи «магістрів» та офіцерське звання «лейтенант».
За кілька днів випускники роз’їдуться до місць подальшого проходження служби в підрозділах Збройних Сил та інших військових формуваннях України.
Від керівництва університету до привітання та вручення дипломів долучилися Голова комісії з реорганізації НАУ, в.о. ректора Володимир Шульга та в.о. проректора з гуманітарної політики та інновацій Марина Петченко. Також у заході взяли участь керівники, викладачі, курсанти кафедри військової підготовки, а також батьки і друзі випускників.
«Шановні випускники, ви – гордість НАУ, ми за вас вболіваємо і щиро бажаємо з честю виконати усі поставлені завдання та повернутися додому живими і неушкодженими, ми завжди чекаємо на вас. Пам’ятайте, що обраний шлях покладає на вас святий обов’язок — завжди залишатися відданими Українському народові, бути сумлінними та дисциплінованими воїнами, з високою відповідальністю виконувати покладені на вас завдання та вдосконалювати свою бойову майстерність», — зазначив Володимир Шульга.