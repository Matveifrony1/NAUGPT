Заголовок: У Національному авіаційному університеті відбувся день НАУки
Дата: 13/01/2022
URL: https://nau.edu.ua/ua/news/2022/1/u-natsionalnomu-aviatsiynomu-universiteti-vidbuvsya-den-nauki.html
==================================================

11 січня в Національному авіаційному університеті відбулася перша зимова наукова школа для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
В рамках заходу, професор кафедри електроніки, робототехніки і технологій моніторингу та Інтернету речей Факультету аеронавігації, електроніки та телекомунікацій (ФАЕТ) НАУ, доктор технічних наук, заслужений діяч науки і техніки України, лауреат Державної премії України в галузі науки і техніки, IEEE Life Fellow (довічний дійсний член Міжнародного інституту електроніки, головний офіс в Нью-Джерсі, США) Фелікс Яновський провів лекцію на тему: «Радіолокаційна розвідка тропосфери та безпека польотів».
Лектор поділився своїми знаннями та багатим науковим досвідом із обраної тематики, а також розповів про:
- дослідження проблем виявлення небезпечних зон тропосфери;
- інновації та науково-технічний прогрес у авіаційній галузі тощо.
Також, Фелікс Яновський підкреслив, що він брав участь в багатьох дослідженнях, у результаті яких практично припинилось потрапляння літаків у небезпечні тропосферні явища.
Модератором заходу виступила Тетяна Петровська, кандидат педагогічних наук, директор Центру допрофесійної підготовки та обдарованої учнівської молоді Інституту розвитку освіти (ІРО) НАУ. Інформаційне забезпечення заходу здійснювала Аліна Третьякова, провідний фахівець ІРО НАУ.
До наукової школи долучилися майбутні абітурієнти – учні старших класів та студенти коледжів з м. Києва та різних областей України. У заході активну участь взяли учні Бориспільської загальноосвітньої школи І-ІІІ ступенів №7 Бориспільської міської ради Київської області.
Дякуємо усім учасникам та бажаємо високих успіхів у навчанні.