Заголовок: Студентська рада ФЕБА НАУ організувала творчий захід для підтримки ЗСУ
Дата: 10/02/2023
URL: https://nau.edu.ua/ua/news/2023/2/studentska-rada-feba-nau-organizuvala-tvorchiy-zahid-dlya-pidtrimki-zsu.html
==================================================

7 лютого в NAUHUB Студентська рада факультету економіки та бізнес-адміністрування НАУ (СР ФЕБА) організувала благодійний захід «Арт-терапія: перенеси свій світ на папір».
Мета івенту: організація збору донатів на підтримку бригади випускника спеціальностей «Економіка підприємства» та «Підприємницька діяльність в авіації», а зараз аспіранта за спеціальністю «Маркетинг» ФЕБА НАУ – Мізика Валентина.
Студент ФЕБА з початком військової агресії російської федерації пішов захищати Україну в складі добровольчого формування. На даний час підрозділ потребує допомоги в придбанні автомобіля.
Благодійний майстер-клас навчив учасників зображати свої емоції за допомогою графічних олівців та паперу. Арт-терапія дозволила розкрити і гармонізувати емоції учасників заходу, а також мотивувала до збереження стійкості, взаємодопомоги.
Прискорення Перемоги України та формування нових навичок – результат колективної роботи і активної громадянської позиції студентів і викладачів ФЕБА!