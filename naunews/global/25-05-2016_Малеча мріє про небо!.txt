Заголовок: Малеча мріє про небо!
Дата: 25/05/2016
URL: https://nau.edu.ua/ua/news/2016/5/malecha-mrie-pro-nebo.html
==================================================

23 травня  2016 року викладачі кафедри іноземних мов і прикладної лінгвістики Навчально-наукового Гуманітарного інституту організували та провели профорієнтаційний захід для учнів спеціалізованої школи № 324. Спеціально для учнів молодших класів наші викладачі підготували  квест- екскурсію до ангару НАУ. У захоплюючій ігровій формі діти дізналися про найцікавіші факти з історії авіації, із захопленням роздивились експонати  ангару, прослухали розповідь екскурсовода про історію створення різноманітних літальних апаратів. Всі малюки були у захваті, коли їм запропонували спробувати себе у ролі пілота, бортмеханіка або ж стюардеси.  Для цього наші викладачі розробили та провели рольову гру, під час якої кожен школяр зміг відчути себе працівником авіаційної галузі. Не забули також про розвиток навичок іноземного мовлення. Діти розгадували загадки, брали участь у вікторині англійською мовою. Сподіваємося побачити наших маленьких гостей у якості майбутніх абітурієнтів та студентів НАУ!