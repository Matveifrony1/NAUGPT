Заголовок: Викладачі НАУ пройшли онлайн-курси від компанії-партнера Genesis
Дата: 12/08/2022
URL: https://nau.edu.ua/ua/news/2022/8/vikladachi-nau-proyshli-onlayn-kursi-vid-kompanii-partnera-genesis.html
==================================================

Представники професорсько-викладацького складу кафедри аеронавігаційних систем Факультету аеронавігації, електроніки та телекомунікацій (ФАЕТ) Національного авіаційного університету успішно пройшли онлайн курс від компанії Genesis «Tech Summer for Teachers Bootcamp».
Сертифікати про проходження курсів отримали професори Юлія Авер’янова та Тетяна Шмельова, а також доцент Євгенія Знаковська.
Воркшопи курсів, в яких взяли участь викладачі закладів освіти, студенти, аспіранти, магістри з всієї України, проходили протягом липня місяця та охоплювали наступні теми:
- Тренди у сфері Life Science;
- Тестування доступності: досвід створення інклюзивних продуктів;
- Англійська в ІТ: міфи та реальність;
- Освіта з кібербезпеки - тенденції та фокус;
- Ненасильницька комунікація (комунікація порозуміння).
Лекторами навчальних курсів виступили досвідчені фахівці компанії SoftServe. Вони дали багато цікавої, корисної, необхідної інформації для слухачів в галузях архітектурного мислення, інформаційних технологій, машинного навчання, світових та українських стандартів доступності вебконтенту, можливостей застосування англійської мови, збереження конфіденційності корпоративних даних, психології комунікації тощо.