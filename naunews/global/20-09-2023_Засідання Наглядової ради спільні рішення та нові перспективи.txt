Заголовок: Засідання Наглядової ради: спільні рішення та нові перспективи
Дата: 20/09/2023
URL: https://nau.edu.ua/ua/news/2023/9/zasidannya-naglyadovoi-radi-spilni-rishennya-ta-novi-perspektivi.html
==================================================

Сьогодні відбулося засідання Наглядової ради Національного авіаційного університету (НАУ), на якому були розглянуті ключові питання та різнобічні аспекти ефективної діяльності університету.
У заході взяли участь:
Олександр Галуненко — кандидат технічних наук Герой України (з врученням ордена "Золота Зірка" №1), льотчик-випробувач Авіаційного науково-технічного комплексу імені О. К. Антонова, помічник генерального конструктора з льотних питань, президент громадської організації «Федерація авіаційного спорту України», голова координаційної ради громадської організації «Асоціація літакобудівників», Заслужений працівник транспорту України, Заслужений майстер спорту України –– голова Наглядової ради університету;
Богдан Торохтій –– народний депутат України ІХ скликання, член Комітету Верховної Ради України з питань правової політики — заступник голови Наглядової ради;
Юлія Гришина — народний депутат, голова підкомітету з питань вищої освіти Комітету Верховної Ради України з питань освіти, науки та інновацій, членкиня Атестаційної колегії Міністерства освіти і науки України, доктор юридичних наук, професор, –– секретар Наглядової ради;
Олександр Бадрудінов — Президент громадської організації «Асоціація розвитку авіації»;
Олександр Більчук — голова Державної авіаційної служби України;
Валерій Колюх — народний депутат України, Голова підкомітету з питань науки та інновацій Комітету Верховної Ради України з питань освіти, науки та інновацій, доктор політичних наук, професор;
Олександр Нестеренко — генеральний директор Комунального підприємства Міжнародний аеропорт «Київ» (Жуляни);
Тепан М. В. — генерал-майор, військовий льотчик-інструктор І класу, начальник авіаційного управління — начальник авіації Департаменту охорони державного кордону Адміністрації ДПСУ.
Максим Луцький – ректор Національного авіаційного університету.
Захід відкрив Олександр Галуненко — голова Наглядової ради університету, Герой України, президент Всеукраїнської громадської організації «Федерація авіаційного спорту України», який представив оновлений склад Наглядової ради університету й наголосив на тому, що засідання Наглядової ради університету є демократичним кроком у співпраці з органами державного управління і сприятиме успішній діяльності університету, його подальшому розвитку та інтеграції у світову освітню систему.
Крім обговорення, голосування та ухвалення важливих поточних питань, на засіданні було представлено доповідь Максима Луцького, як очільника ЗВО, про діяльність Національного авіаційного університету, яку за підсумками розгляду, Наглядова рада НАУ одноголосно визначила задовільною діяльністю.
Засідання стало важливою подією для університету, оскільки покликане сприяти подальшому розвитку та інтеграції Національного авіаційного університету в освітню систему України та забезпечити якісну вищу освіту в галузі авіації та аерокосмічних технологій.