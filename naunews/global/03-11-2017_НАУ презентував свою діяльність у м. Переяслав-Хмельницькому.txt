Заголовок: НАУ презентував свою діяльність у м. Переяслав-Хмельницькому
Дата: 03/11/2017
URL: https://nau.edu.ua/ua/news/2017/11/nau-prezentuvav-svoyu-diyalnist-u-m-pereyaslav-hmelnitskomu.html
==================================================

1 листопада 2017 року на запрошення Київського обласного центру зайнятості Навчально-науковий інститут неперервної освіти взяв участь у профорієнтаційному заході «ярмарок професій» для учнів м. Переяслав-Хмельницького, що проходив на базі Переяслав-Хмельницького міськрайонного центру зайнятості.
Захід відвідали  300 учнів 9–11 класів, батьків та вчителів, а саме із ЗНЗ № 1, № 2, № 3, № 4, № 5, № 7, Переяслав-Хмельницької міської гімназії та Міського ліцею-інтернату. Із стендів-банерів НАУ; випусків газети «Авіатор»; буклетів ННІ; презентацій та відеоматеріалів абітурієнти отримали докладну інформацію про історію та сьогодення нашого університету, потужні наукові школи, кваліфікацію фахівців з різних галузях підготовки спеціалістів.
Учням розповіли про перспективи навчання в університеті, зокрема про навчання англійською мовою; освітні програми; інформували про кафедру військової підготовки; про можливості участі студентів у міжнародних освітніх проектах та програмах; наукову діяльність та цікаве і багатогранне дозвілля студентів; можливості проходження практики у провідних компаніях і підприємствах нашої країни; про перспективи подальшого працевлаштування за обраною спеціальністю.
Присутніх випускників цікавила інформація про Умови вступу до ВНЗ України у 2018 році, а також і особливості вступу до НАУ у 2018 році, а саме: інформація про можливість отримання додаткових 10 балів за результатами навчання на підготовчому відділенні громадян України; участь у Всеукраїнських олімпіадах університету в 2018 році; вартість навчання; особливості вступу на окремі спеціальності; терміни прийому документів та зарахування; порядок подачі заяв в електронній формі на участь у конкурсному відборі тощо.
Учасники заходу були запрошені на День відкритих дверей НАУ 2 грудня 2018 року; екскурсії до університету та зустрічі з відомими науковцями.
Адміністрація Переяслав-Хмельницького МРЦЗ в особі  подякувала представникові НАУ за проведення кваліфікованого профорієнтаційного інформування учнівської молоді міста, передала щирі слова вітання та вдячності керівництву університету та багатотисячному колективу за щорічну участь у «ярмарку професій» та здійснення допрофесійної підготовки старшокласників.