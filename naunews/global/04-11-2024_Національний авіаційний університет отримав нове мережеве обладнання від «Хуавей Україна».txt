Заголовок: Національний авіаційний університет отримав нове мережеве обладнання від «Хуавей Україна»
Дата: 04/11/2024
URL: https://nau.edu.ua/ua/news/2024/11/natsionalniy-aviatsiyniy-universitet-otrimav-nove-merezheve-obladnannya-vid-huavey-ukraina.html
==================================================

НАУ та «Хуавей Україна» уклали меморандум про продовження співпраці. Також «Хуавей Україна» передала університету чергову партію фірмового мережевого обладнання. Завдяки новим пристроям студенти і працівники НАУ матимуть безперебійний доступ до Wi-Fi та зможуть тестувати в лабораторіях сучасні інструменти роботи з інформаційно-телекомунікаційними технологіями. Раніше, у лютому цього ж року, компанія передала університету новітнє серверне устаткування.
Цього разу для ефективної розробки перспективних ІКТ-проєктів і проведення практичних робіт в університетських лабораторіях НАУ отримав: блоки живлення AC Power Module і PAC150S12-R, точку доступу Wi-Fi — AirEngine 5761R-11, мережеві IP-камери IPC6355-VRZ 5MP WDR Motorized Network IR Dome Camera і C2120-I, комутаційні прилади S5736-S48S4X-A і S5736-S48S4X-A. Ці, а також низка інших переданих прогресивних продуктів підсилюватимуть технологічні можливості університету. Комплекс мережевого обладнання Huawei забезпечить контроль якості підключення, аналіз інтернет-трафіку та детальну статистику доступу, дозволить запобігати потенційним кіберзагрозам. Окрім цього, обладнання сприятиме оптимізації енергоспоживання та надасть інструменти для більш точного прогнозування і моніторингу мережевих ресурсів.
Із застосуванням обладнання від Huawei університет зможе оптимізувати роботу своєї інфраструктури, підвищивши її ефективність та полегшивши навантаження на мережеві системи, що дозволить прискорити обмін даними із серверами. Точки доступу Huawei, підключені до вузла безперебійного електроживлення, гарантуватимуть наявність постійного сигналу Wi-Fi по всій території університету. Це створить сприятливі умови для безперервного навчального процесу.