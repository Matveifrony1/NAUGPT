Заголовок: На Факультеті лінгвістики та соціальних комунікацій відбувся круглий стіл до вшанування 210-річниці з Дня народження Тараса Шевченка
Дата: 20/03/2024
URL: https://nau.edu.ua/ua/news/2024/3/na-fakulteti-lingvistiki-ta-sotsialnih-komunikatsiy-vidbuvsya-krugliy-stil-do-vshanuvannya-210-richnitsi-z-dnya-narodzhennya-tarasa-shevchenka.html
==================================================

12 березня 2024 року
на Факультеті лінгвістики та соціальних комунікацій відбувся
круглий стіл
«Шевченкіана у фондах архівних та бібліотечних установ України»
, присвячений 210-й річниці від дня народження Тараса Шевченка. Захід організувала кафедра історії та документознавства в рамках засідання наукового гуртка з архівознавства.
На круглому столі зібралися
понад 35 здобувачів вищої освіти 1-3 курсів освітнього ступеня «Бакалавр» спеціальності 029  «Інформаційна, бібліотечна та архівна справа», викладачі кафедри, а також стейкголдери.
Модераторами заходу
виступили керівники гуртка – доцентки Л
юдмила Божук
та
Тетяна Курченко
.
У вступному слові завідувачка кафедри історії та документознавства, професорка
Ірина Тюрменко наголосила
на значенні творчого доробку Тараса Григоровича Шевченка в історико-культурній спадщині українського народу. З вітальним словом до учасників звернулася в.о. декана Факультету лінгвістики та соціальних комунікацій
Наталія Мельник
,  яка закцентувала увагу на унікальності Тараса Шевченка — письменника, художника, громадського діяча, українського пророка, який залишив нащадкам важливі послання, що стали для українців закликом до дій.
Жваве обговорення викликала доповідь начальниці відділу Центрального державного аудіовізуального та електронного архіву
Людмили Касян
«Аудіовізуальна шевченкіана ЦДАЕА: комплекс документів, присвячених життю та творчості Тараса Шевченка (тематика, типологія, шляхи репрезентації)»
. У виступі фахівця-архівіста прозвучала важлива думка про те, що кожне покоління створює свій портрет Шевченка, пропонує свою інтерпретацію його творчості.  Виступ був наповнений конкретними прикладами та цікавим презентаційним матеріалом, де були представлені цифрові копії репродукцій прижиттєвих світлин Шевченка, поштових листівок, фонозаписів творів у його виконанні.
Неабияку зацікавленість викликали також змістовні виступи студенток
Альони Пенської
«Шевченкіана у фондах Національної історичної бібліотеки»
та
Ганни Тиргоале
«Цифрові колекції Національного музею Тараса Шевченка – доступність та збереження спадщини»
. Пізнавальним був виступ доцентки
Тетяни Курченко
про реалізацію проєкту Державного архіву Київської області
«Київщина – земля Шевченкова»
.
Підсумовуючи,
учасники дійшли висновку
, що за понад півтора століття створена потужна Шевченкіана, збереження, примноження та забезпечення доступу до якої є важливим завданням архівних і бібліотечних фахівців. Захід став гідним вшануванням пам’яті Великого Українця та сприяв поглибленню знань про його спадщину.