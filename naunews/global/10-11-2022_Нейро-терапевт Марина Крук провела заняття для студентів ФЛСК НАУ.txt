Заголовок: Нейро-терапевт Марина Крук провела заняття для студентів ФЛСК НАУ
Дата: 10/11/2022
URL: https://nau.edu.ua/ua/news/2022/11/neyro-terapevt-marina-kruk-provela-zanyattya-dlya-studentiv-flsk-nau.html
==================================================

3 листопада 2022 року на кафедрі соціальних технологій Факультету лінгвістики та соціальних комунікацій для студентів Спеціальності «Соціальна робота» ІІ (магістерського) рівня вищої освіти за сприяння доцента кафедри Тетяни Петренко відбулося гостьове практичне заняття «Я - особистість» із психологом, нейро-терапевтом, письменницею Мариною Крук.
Робота була спрямована на визначення особистісних якостей і здібностей здобувачів вищої освіти, їх комунікативних та організаторських можливостей, соціальних ролей, розуміння того, ким насправді є особистість зараз.
У підсумковому обговоренні учасники тренінгу дійшли загального висновку: доки людина не буде чесною з собою, не буде мати власні переконання і розуміння себе, вона не зможе приймати мудрі рішення у складних життєвих ситуаціях.
Колектив кафедри учергове дякує Марині Крук за активну участь у професійному становленні соціальних працівників!