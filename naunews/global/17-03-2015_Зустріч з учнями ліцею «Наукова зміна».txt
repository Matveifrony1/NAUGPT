Заголовок: Зустріч з учнями ліцею «Наукова зміна»
Дата: 17/03/2015
URL: https://nau.edu.ua/ua/news/2015/3/zustrich-z-uchnyami-liczeyu-naukova-zmina.html
==================================================

13 березня 2015 року кафедра авіаційної психології Гуманітарного інституту провела профорієнтаційну тематичну зустріч з учнями ліцею «Наукова зміна» м. Києва. У ній узяли участь завідувач кафедри О. Петренко та доцент кафедри О. Сечейко.
Учні дізналися про місце професії психолога у сучасному світі та особливості підготовки психологів на кафедрі авіаційної психології. Мультимедійна презентація допомогла розповісти учням про особливості та переваги освіти в НАУ. Можливість отримати фахову підготовку, орієнтовану не тільки на традиційні ділянки роботи фахівця-психолога, але й на сучасні запити високотехнологічних галузей з підвищеним рівнем відповідальності персоналу, виявилася привабливою пропозицією для багатьох учнів. Підтвердженням цьому стали зацікавлені запитання до представників випускової кафедри.