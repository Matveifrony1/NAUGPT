Заголовок: Архіви – це цікаво!
Дата: 07/06/2016
URL: https://nau.edu.ua/ua/news/2016/6/arhivi-–-tse-tsikavo.html
==================================================

2 червня 2016 року відбулося чергове засідання науково-методичного семінару кафедри історії та документознавства Навчально-наукового Гуманітарного інституту. На нього завідувач кафедри І. Тюрменко запросила відому дослідницю  історії архівної справи,  директора Державного архіву Миколаївської області, д. і. н. Лариса Левченко. Вона виступила  з доповіддю на тему: «Авторські дослідження з історії архівів та архівної справи за кордоном (на прикладі США та Ізраїлю)». Л. Левченко - знаний науковець міжнародного рівня. Вона брала участь у роботі XV, XVI, XVII Міжнародних конгресів архівів (Відень, Австрія, 2004 р.; Куала-Лумпур, Малайзія, 2008 р.; Брісбен, Австралія, 2012 р.); XL Міжнародної конференції Круглого столу архівів (Квебек, Канада, 2007 р.); Щорічної конференції Товариства російських німців в Америці (США, 2009 р.); Міжнародної українсько-угорської конференції з архівних наук (Дебрецен, Угорщина, 2010 р.); Другої конференції архівів слов’янських країн (Любляна, Словенія, 2011 р.); Міжнародної вищої архівної конференції (Париж, Франція, 2012 р.), інших міжнародних та Всеукраїнських наукових конференцій.
У жвавій дискусії взяли участь майже всі викладачі кафедри. Керівником наукового семінару кафедри був доцент О. Захарчук. Учасники семінару висловили щиру подяку Ларисі Левченко за цікаву та змістовну доповідь. Саме такі дослідження гідно репрезентують нашу науку і заохочують до проведення наукової роботи в країні.