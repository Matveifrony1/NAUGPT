Заголовок: Всесвітній день архітектури 2019
Дата: 09/10/2019
URL: https://nau.edu.ua/ua/news/2019/10/vsesvitniy-den-arhitekturi-2019.html
==================================================

7 жовтня архітектори всього світу відзначили своє професійне свято, засноване Міжнародним союзом архітекторів (МСА). Цього року свято проходило під девізом «Місто-простір спільного користування».
Традиційно в цей день архітектори проводять конференції, на яких розглядають умови і результати своєї діяльності, обговорюють проблеми архітектурної освіти, влаштовують творчі дискусії. Цього дня організовуються виставки.
Цього року науковці, викладачі та студенти ФАБД відзначили професійне свято участю у засіданнях International Biennale of Architecture Kraków 2019  "CONNECTIONS – The Town and the River», Міжнародної науково-методичної конференції «Архітектура, освіта  та наука в Україні і світі: досвід і перспективи розвитку», студентському конкурсі Multi Comfort.
На ХХVIII Міжнародному огляді-конкурсі дипломних проектів випускників архітектурних і художніх спеціальностей ЗВО України, який проводиться МОН України спільно з Національною спілкою архітекторів України (НСАУ), Отримано 7 дипломів першого ступеню та 2 дипломи другого ступеню, а робота магістра архітектури Катерини Рябої «Методи архітектурно-планувальної організації орбітальних космічних станцій» відзначена дипломом НСАУ.