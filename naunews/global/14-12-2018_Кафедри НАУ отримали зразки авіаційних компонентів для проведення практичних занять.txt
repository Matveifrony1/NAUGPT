Заголовок: Кафедри НАУ отримали зразки авіаційних компонентів для проведення практичних занять
Дата: 14/12/2018
URL: https://nau.edu.ua/ua/news/1/12/kafedri-nau-otrimali-zrazki-aviatsiynih-komponentiv-dlya-provedennya-praktichnih-zanyat.html
==================================================

На кафедру конструкції літальних апаратів та кафедру технології відновлення авіаційної техніки Аерокосмічного інституту ТОВ "МАУтехнік" (дочірнє підприємство «Авіакомпанії «Міжнародні Авіалінії України») передано зразки авіаційних компонентів для проведення практичних занять із вивчення неруйнівних методів контролю та дослідження втомних пошкоджень.
На сьогодні підготовка висококваліфікованого авіаційного спеціаліста неможлива без практичної складової навчання. Відповідно до нормативних документів EASA кількість годин практичної підготовки має складати 50-60% від загального часу навчання. Крім того, для набуття необхідного рівня практичних навичок та вмінь студент повинен навчатися в умовах, максимально наближених до виробничого середовища із відповідним обладнанням.
Користуючись нагодою, колективи кафедр висловлюють подяку представникам ТОВ "МАУтехнік": менеджеру з якості Володимиру Поліщуку та провідному інженеру дільниці неруйнівних методів контролю Дмитру Бринцеву за забезпечення матеріальною складовою навчального процесу у НАУ.