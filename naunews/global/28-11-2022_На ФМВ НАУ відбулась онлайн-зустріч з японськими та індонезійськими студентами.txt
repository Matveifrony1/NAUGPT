Заголовок: На ФМВ НАУ відбулась онлайн-зустріч з японськими та індонезійськими студентами
Дата: 28/11/2022
URL: https://nau.edu.ua/ua/news/2022/11/na-fmv-nau-vidbulas-onlayn-zustrich-z-yaponskimi-ta-indoneziyskimi-studentami.html
==================================================

На Факультеті міжнародних відносин НАУ відбулась онлайн-зустріч студентів факультету зі студентами Інституту іноземних мов Канда (Японія, Токіо).
У зустрічі також взяли участь студенти Університету Буді Лухура (Джакарта, Індонезія).
Це перший захід проведений в рамках розпочатої співпраці ФМВ з Інститутом іноземних мов Канда (Японія, Токіо).
Метою зустрічі, в якій в’язали участь понад 200 студентів, став обмін інформацією стосовно культури та традицій двох країн – України та Японії. Захід проводився двома мовами: англійською та японською.
З вітальним словом до студентів звернулися керівник програми Інституту іноземних мов Канда Кіран Джуліан, який презентував історію та діяльність інституту, та заступник ректора з академічної і студентської роботи Університету Буді Лухура Гоенаван Бротосапутро.
Студенти були розподілені на невеликі групи та мали змогу напряму поспілкуватися один з одним в окремих «кімнатах» в Zoom. Вони розповіли як організовують своє студентське життя, побут, як проводять час з сім’єю та друзями, які мають хоббі та яким місцям для дозвілля надають перевагу на вихідних. Студенти поділилися своїм досвідом, знаннями та відповіли на поставлені питання. Діалог склався інформативним та цікавим, адже це переплетення абсолютно різних, але колоритних культур.
Здобувачі вищої освіти факультету мали змогу попрактикуватись в японській та англійській мовах, отримали надзвичайний досвід, масу позитивних емоцій та домовились про наступні зустрічі в онлайн-форматі.
Студенти факультету отримали цікаве спілкування та новий досвід.