Заголовок: Хіммотологічна інтеграція науковців та виробничників
Дата: 12/05/2016
URL: https://nau.edu.ua/ua/news/2016/5/ximmotologichna-integracziya-naukovcziv-ta-virobnichnikiv.html
==================================================

Компанією «Палтех» та УкрНДНЦ хіммотології і сертифікації ПММ і ТР НАУ було проведено Міжнародну науково-практичну конференцію «Високоякісні бітуми для будівництва українських доріг». Проведенню конференції сприяла Львівська обласна державна адміністрація. Конференцію відкрили заступник  Голови Львіської обласної державної адміністрації  І. Гримак  та керівники компанії Innospec Limited Uwe Plattes та Uwe Schnabel, що забезпечили проведення цього заходу. Ведучим конференції був  завідувач кафедри екології НАУ , доктор технічних наук, професор С. Бойченко. У  конференції взяли участь представники Державного агентства українських доріг, Служби автомобільних доріг у Львівській області, ДП «Львівський облавтодор»,  ДП «Івано-Франківський облавтодор», ДП «Закарпатський облавтодор», ПАТ «Державна акціонерна компанія «Автомобільні дороги України», ДП «Дашавський завод композиційних матеріалів»,  Національного авіаційного університету, Національного університету «Львівська політехніка», ДП «Львівдіпронафтохім», ПАТ «Укртатнафта», ТОВ «Автомагістраль-Південь».
Під час конференції обговорено питання стану українських доріг, покриття аеродромів, розвитку дорожньої інфраструктури, стану сучасного виробництва бітумів, сучасних способів покращення експлуатаційних характеристик дорожніх бітумів.
В рамках підготовки до конференції авторським було видано монографію «Високоякісні бітуми для будівництва українських доріг» авторського колективу: С. Бойченко, М.  Братичак, А.  Бєлятинський, О. Гринишин, П. Топільницький, А. Пушак, С. Пиш'єв.
Стрімкий прогрес не обійшов стороною і галузь дорожнього та покрівельного будівництва. Наукові здобутки, представлені на конференції, показали перспективу вирішення проблем стану доріг та покриттів в Україні.
У добру путь!