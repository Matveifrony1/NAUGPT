Заголовок: Студенти НАУ відвідали Національну асоціацію адвокатів України
Дата: 18/06/2018
URL: https://nau.edu.ua/ua/news/1/6/studenti-nau-vidvidali-natsionalnu-asotsiatsiyu-advokativ-ukraini.html
==================================================

15 червня 2018 року студенти 1 курсу Навчально-наукового інституту міжнародних відносин у рамках проходження навчальної практики «Вступ до фаху» відвідали Національну асоціацію адвокатів України в Києві.
Керівник Секретаріату НААУ Вадим Красник презентував студентам основну інформацію про роботу органу, а саме: систему та порядок роботи органів адвокатського самоврядування, також спосіб обрання на посаду до НААУ. Студенти мали можливість дізнатися про особливості та специфіку  діяльності адвоката.
Керівник Секретаріату Вищої кваліфікаційно-дисциплінарної комісії адвокатів Віктор Вовнюк пояснив, як організована робота кваліфікаційно-дисциплінарної комісії та її суть. Розповів про етапи набуття права на заняття адвокатською діяльностю. Директор Вищої школи адвокатури Савва Кузьменко для того, щоб створити дружню атмосферу, провів розминку. Після цього проректор школи Ірина Василик в інтерактивній формі презентувала зародження та сучасний стан історії адвокатури в Україні. Також НААУ передала книги, що видані Центром досліджень адвокатури і права.
Сподіваємося, що подібні екскурсії сприятимуть формуванню високопрофесійних фахівців у галузі міжнародного права та допоможуть розвинути високий рівень правової свідомості та культури студентської молоді.