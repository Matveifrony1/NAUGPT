Заголовок: В НАУ апробовано новації зовнішнього незалежного оцінювання якості освіти вступників до магістратури
Дата: 12/07/2018
URL: https://nau.edu.ua/ua/news/1/7/v-nau-aprobovano-novatsii-zovnishnogo-nezalezhnogo-otsinyuvannya-yakosti-osviti-vstupnikiv-do-magistraturi.html
==================================================

11 липня 2018 року на базі Національного авіаційного університету (корпус 7) відбулося вступне випробування з іноземної мови, що проводилося з використанням організаційно-технологічних процесів здійснення зовнішнього незалежного оцінювання для вступу на другий (магістерський) рівень вищої освіти.
Єдиний вступний іспит з англійської мови проведено для вступників за спеціальностями галузей знань 03 «Гуманітарні науки» (крім спеціальності 035 «Філологія»), 05 «Соціальні та поведінкові науки», 08 «Право», 24 «Сфера обслуговування» та 29 «Міжнародні відносини». В забезпеченні роботи пункту тестування взяли участь представник Національного педагогічного університету ім. М.П. Драгоманова Вікторія Жердєва, науково-педагогічні працівники та навчально-допоміжний склад Навчально-наукового гуманітарного інституту, Навчально-наукового інституту міжнародних відносин, Навчально-наукового юридичного інституту, Факультету економіки та бізнес-адміністрування.
Тестування відбулося без порушення процедури проведення вступного випробування та зауважень громадських спостерігачів. Вступне випробування пройшли 240 вступників до магістратури із 285 зареєстрованих, які вчасно виконали та здали завдання. Тож сподіваємося на позитивні результати всіх учасників та бажаємо їм вступити до магістратури.