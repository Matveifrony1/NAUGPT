Заголовок: Вітальне слово Голови реорганізаційної комісії НАУ, в.о. ректора Володимира Шульги з нагоди Дня студента
Дата: 17/11/2023
URL: https://nau.edu.ua/ua/news/2023/11/vitalne-slovo-golovi-reorganizatsiynoi-komisii-nau-vo-rektora-volodimira-shulgi-z-nagodi-dnya-studenta.html
==================================================

Дорога студентська спільнота НАУ!
Від імені всього колективу університету вітаю вас з Днем студента!
Сьогодні весь світ відзначає свято молодих людей, які здобувають вищу освіту. Ми глибоко цінуємо ваш невичерпний креатив, творчу енергію, наукові та спортивні досягнення, якими ви наповнюєте життя нашої Альма-матер.
Ваше почуття свободи, постійна жага до змін та ідейна безкомпромісність завжди будуть запорукою розвитку НАУ, його інтеграції у світовий ринок високих технологій.
Особливі слова вдячності – студентам, які боронять нашу державу від агресора. Ви – справжні герої, достойні найвищого визнання, поваги та вдячності.
Від душі бажаю усім вам міцного здоров’я, безмежного щастя, сповнення всіх задумів та мрій, а також неодмінно досягти успіху, реалізувати себе і свої ідеї у професійному та особистому житті.
Нехай ваше життя завжди буде багатим на добрі новини та прекрасні можливості, а спогади про роки навчання в НАУ сповнені приємними та незабутніми враженнями.