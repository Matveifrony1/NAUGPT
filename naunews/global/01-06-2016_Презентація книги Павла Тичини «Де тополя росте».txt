Заголовок: Презентація книги Павла Тичини «Де тополя росте»
Дата: 01/06/2016
URL: https://nau.edu.ua/ua/news/2016/5/prezentatsiya-knigi-pavla-tichini-de-topolya-roste.html
==================================================

31 травня 2016 року заступник директора з наукової роботи НТБ Шкурко О.П. презентувала збірник вибраних творів відомого українського поета, класика української літератури Павла Тичини «Де тополя росте». Книга назагал складається з віршів мовою оригіналу та їх перекладів на англійську. Передмову до книги написав автор перекладу, відомий англійський науковець, поет, перекладач Стів Комарницький та дав їй назву «Чи англійський наш Тичина?». Завдяки його перекладам вірші нашого земляка в Англії набудуть популярності та ще більшого визнання, а у нас в Україні можна буде ніжну лірику Тичини читати англійською. Олена Петрівна закликала співробітників НТБ пропагувати книгу серед читачів та демонструвати чудові взірці добірної поезії авторства нашого геніального поета. Книга підготовлена та видана з метою популяризації творчої спадщини Павла Григоровича Тичини в Україні та за її межами, а також з метою залучення молоді до наукової та перекладацької діяльності.