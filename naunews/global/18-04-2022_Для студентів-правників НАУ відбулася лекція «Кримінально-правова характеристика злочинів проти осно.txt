Заголовок: Для студентів-правників НАУ відбулася лекція «Кримінально-правова характеристика злочинів проти основ національної безпеки України»
Дата: 18/04/2022
URL: https://nau.edu.ua/ua/news/2022/3/dlya-studentiv-pravnikiv-nau-vidbulasya-lektsiya-kriminalno-pravova-harakteristika-zlochiniv-proti-osnov-natsionalnoi-bezpeki-ukraini.html
==================================================

Нещодавно, для здобувачів вищої освіти Юридичного факультету (ЮФ) Національного авіаційного університету показову лекцію «Кримінально-правова характеристика злочинів проти основ національної безпеки України» провела заступник директора Навчально-наукового гуманітарного інституту Таврійського національного університету ім. В. Вернадського, к.ю.н., адвокат Тетяна Часова.
Лектор надала характеристику кримінальних правопорушень згідно Кримінального кодексу України, які шкодять національній безпеці України, серед яких:
- ст. 110 «Посягання на територіальну цілісність і недоторканність України»;
- ст. 111 «Державна зрада»;
- ст. 111-1 «Колабораційна діяльність»;
- ст. 113 «Диверсія»;
- ст. 114 «Шпигунство»;
- ст. 114-1 «Перешкоджання законній діяльності Збройних Сил України та інших військових формувань»;
- ст. 114-2 «Несанкціоноване поширення інформації про направлення, переміщення зброї, озброєння та бойових припасів в Україну, рух, переміщення або розміщення Збройних Сил України чи інших утворених відповідно до законів України військових формувань, вчинене в умовах воєнного або надзвичайного стану».
Тетяна Часова поділилася із присутніми досвідом щодо розробки нових законів, які прийняті після початку воєнної агресії РФ проти України, оскільки вона входила до групи розробників, зокрема:
Закону України «Про внесення змін до деяких законодавчих актів України щодо забезпечення відповідальності осіб, які здійснювали колабораційну діяльність» від 03.03.2022 № 2107-IX
,
Закону України «Про внесення змін до Кримінального кодексу України щодо посилення відповідальності за злочини проти основ національної безпеки України в умовах дії режиму воєнного стану» від 03.03.2022 № 2113-IX
,
Закону України «Про внесення змін до Кримінального кодексу України щодо посилення відповідальності за мародерство» від 03.03.2022 № 2117-IX
,
Закону України «Про внесення змін до Кримінального кодексу України та інших законодавчих актів України щодо визначення обставин, що виключають кримінальну протиправність діяння та забезпечують бойовий імунітет в умовах дії воєнного стану» від 15.03.2022 № 2124-IX.
Завдяки висвітленій інформації, студенти можуть з легкістю орієнтуватися у кримінальному законодавстві, спрямованому на протидію воєнній агресій проти України.