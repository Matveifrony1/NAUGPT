Заголовок: «Сучасні проблеми глобалізаційних процесів в світовій економіці»
Дата: 12/11/2019
URL: https://nau.edu.ua/ua/news/2019/11/suchasni-problemi-globalizatsiynih-protsesiv-v-svitoviy-ekonomitsi.html
==================================================

ХІІ Міжнародну науково-практичну конференцію «Сучасні проблеми глобалізаційних процесів у світовій економіці» провели кафедра міжнародної економіки Факультету економіки та бізнес-адміністрування Національного авіаційного університету разом із представниками Варненського вільного університету Чорноризця Храбра (Республіка Болгарія), Даугавпілського університету (Латвійська Республіка) та Міжнародного університету логістики і транспорту у Вроцлаві (Республіка Польща).
Конференція стала справжнім форумом для обміну ідеями та корисним досвідом та понад 100 учасників, які представляли 15 державних, навчально-наукових та виробничих установ, громадських організацій України та закордону, зокрема, Громадська організація «Східноєвропейська наукова група» (Республіка Польща), Білоруський державний економічний університет (Республіка Білорусь), Департамент економіки та фінансів Міністерства інфраструктури України, Управління економічного співробітництва Міністерства закордонних справ України, Управління системою авіаційної безпеки Державної авіаційної служби України, директорат інновацій та трансферу технологій Міністерства освіти і науки України, Центр перепідготовки та підвищення кваліфікації при Київської державної адміністрації, Державний автотранспортний науково-дослідний та Проектний інститут Міністерства інфраструктури України, Національний технічний університет «Київський політехнічний інститут імені Ігоря Сікорського», Інститут міжнародного співробітництва та освіти НАУ.
На пленарному засіданні конференції узагальнено результати наукових досліджень учених та практиків, представників уряду в галузях економіки, права, міжнародних відносин, технологій штучного інтелекту, соціології, які досліджують  різні аспекти розвитку економіки глобалізованого суспільства, екологічні проблеми, проблеми безпеки в сучасному світі.
Під час секційних засідань «Сучасні наукові дослідження в міжнародній економіці» та «Сучасні світогосподарські процеси та їх трансформація в умовах глобалізації» науковці підняли проблеми розвитку економіки України та її структурування в міжнародному контексті. У підсумку конференції заплановано подальшу тематику наукових досліджень: «Тенденції та перспективи розвитку світового господарства та міжнародних економічних відносин».