Заголовок: Методологія юриспруденції: сучасний правовий дискурс
Дата: 18/03/2019
URL: https://nau.edu.ua/ua/news/2019/3/metodologiya-yurisprudentsii-suchasniy-pravoviy-diskurs.html
==================================================

Проблеми методології сучасної юридичної науки обговорили під час науково-методичного семінару «Методологія юриспруденції: сучасний правовий дискурс», організованого кафедрою теорії та історії держави і права Юридичного факультету.
У проведенні заходу взяли участь представники Інституту законодавства Верховної Ради України, Київського національного університету імені Тараса Шевченка, Академії адвокатури України, Київського національного торговельно-економічного університету.
В.о. завідувача кафедри історії права і держави Київського національного університету імені Т. Шевченка Марія Мірошниченко розкрила основні положення методології історико-правових досліджень. Професор кафедри історії права і держави Київського національного університету імені Т. Шевченка Петро Захарченко у своєму виступі окреслив методологію історії українського права.
Доцент кафедри загальноправових дисциплін  Київського  національного торговельно-економічного університету  Віктор Мушенко зосередив свою увагу на використанні монографічних досліджень у процесі викладання юридичних дисциплін. Доцент кафедри загальноправових дисциплін Київського національного торговельно-економічного університету Ганна Шведова розкрила методологію викладання прав людини в рамках кримінально-правових дисциплін.
Оригінальним та актуальним у сучасних умовах був виступ доцента кафедри цивільного, господарського права і процесу Академії адвокатури України Лідії Грузінової, яка зосередила увагу присутніх на активних методах навчання в юриспруденції, зокрема, тренінгах, ділових іграх, методі семи запитань Квінтіліана, які формують правове мислення майбутніх юристів.