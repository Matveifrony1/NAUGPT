Заголовок: Дорогі студенти! Щиро вітаю вас зі святом -  Міжнародним днем студента!
Дата: 17/11/2016
URL: https://nau.edu.ua/ua/news/2016/11/dorogi-studenti-shhiro-vitayu-vas-zi-svyatom-mizhnarodnim-dnem-studenta.html
==================================================

Ви - основа університету, майбутнє нашої держави її інтелектуальний і духовний потенціал. Вам довелося навчатися у непростий для країни і для рідної Альма-матер час. Впевнений, ваша активна громадянська позиція, патріотизм, прогресивність і талант, оптимізм і палке бажання змін будуть важливою рушійною силою для розвитку і процвітання нашого університету. Ваші успіхи в навчанні, науці, громадському житті – це вагомий внесок у зміцнення позитивного іміджу і престижу НАУ. Впевнений, разом ми зможемо створити найкращі умови для навчання, життя, дозвілля кожного студента і перспектив для розвитку університету. Нехай роки навчання в університеті будуть для вас незабутніми, плідними, цікавими, сповненими яскравих подій і дружби. Бажаю вам успіхів в навчанні і перемог, хорошого старту в кар'єрі і житті. Нехай справдяться всі ваші мрії і сподівання, ідеї і проекти.
Пишаюся вами і вірю у ваш успіх!
В.о. ректора Ісаєнко В.М.