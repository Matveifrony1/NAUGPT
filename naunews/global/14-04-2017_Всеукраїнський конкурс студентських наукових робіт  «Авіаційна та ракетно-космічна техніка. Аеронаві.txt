Заголовок: Всеукраїнський конкурс студентських наукових робіт  «Авіаційна та ракетно-космічна техніка. Аеронавігація»
Дата: 14/04/2017
URL: https://nau.edu.ua/ua/news/2017/4/vseukrainskiy-konkurs-studentskih-naukovih-robit-aviatsiyna-ta-raketno-kosmichna-tehnika-aeronavigatsiya.html
==================================================

13-14 квітня 2017 р. в Національному авіаційному університеті проходив
ІІ етап Всеукраїнського конкурсу студентських наукових робіт
«Авіаційна та ракетно-космічна техніка. Аеронавігація».
На розгляд конкурсної комісії надійшло понад 30 наукових робіт студентів з 9 ВНЗ України.
Галузева конкурсна комісія з провідних фахівців авіаційної галузі оцінювала наукові доробки студентів у секціях: «Проектування, виробництво та випробування літальних апаратів», «Навігація та управління рухом».
Наукова молодь презентувала свої роботи з використанням сучасних мультимедійних технологій. За результатами обговорень у формі «запитання-відповідь» компетентне журі визначило переможців та відзначило наукові  роботи студентів.
Серед переможців є і студенти нашого університету.
Дипломом І ступеня нагороджено роботу студента Навчально-наукового Інституту аеронавігації Андрія Могили та Дипломом ІІІ ступеня відзначено роботу представниці Навчально-наукового Аерокосмічного інституту Ольги  Клименко.
Спонсором конкурсу виступила Інжинірингова компанія «Progresstech – Ukraine», що надала призи переможцям.
На урочистому заході підбиття підсумків та вручення грамот, подяк і дипломів студентам та членам журі панувала тепла і дружня атмосфера.
З привітальним словом до учасників заходу звернулись проректор з наукової роботи В. Харченко, голови журі по секціях професори С. Ігнатович та В. Ларін, а також директор компанії-спонсора А. Фіалковський.
Вітаємо переможців конкурсу та бажаємо подальших наукових злетів та перемог!