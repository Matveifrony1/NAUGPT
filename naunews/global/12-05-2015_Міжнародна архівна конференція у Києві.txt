Заголовок: Міжнародна архівна конференція у Києві
Дата: 12/05/2015
URL: https://nau.edu.ua/ua/news/2015/5/mizhnarodna-arxivna-konferencziya-u-kievi.html
==================================================

«Міжнародна архівна конференція у Києві». Під такою назвою  на сторінці Федерального архіву у Північній Рейн-Вестфалії у Фейсбуці опубліковано інформацію про результати міжнародної науково-практичної конференції «Історико-культурна спадщина: збереження, доступ, використання», що була проведена кафедрою історії та документознавства ГМІ НАУ 7-9 квітня 2015 року.
Позитивно оцінюючи актуальність тематики доповідей, на сайті архіву підкреслено, що в умовах воєнного часу важливим залишається захист культурних цінностей для досягнення національної самовпевненості та прозорості адміністративних дій. Представниця архіву Північної Рейн-Вестфалії доктор Рагна Боден повідомила про досвід архівування електронних документів, цінний для імплементації електронного документообігу в Україні.