Заголовок: Практична орієнтованість підготовки майбутніх фахівців Факультету наземних споруд і аеродромів у співпраці з Компанією Sika Ukraine
Дата: 24/04/2024
URL: https://nau.edu.ua/ua/news/2024/4/praktichna-orientovanist-pidgotovki-maybutnih-fahivtsiv-fakultetu-nazemnih-sporud-i-aerodromiv-u-spivpratsi-z-kompanieyu-sika-ukraine.html
==================================================

16 квітня 2024
року в рамках впровадження елементів дуальної освіти та формування індивідуальних освітніх траєкторій студентів спеціальності 192 «Будівництво та цивільна інженерія» на Факультеті наземних споруд і аеродромів під час практичного заняття з «Будівельного матеріалознавства» було
проведено семінар
на тему
«Сухі будівельні суміші»
за участю представника Компанії Sika Ukraine
Владислава Дейнеги
. На зустрічі були присутні заступниця декана ФНСА
Валентина Грабовчак
та викладачі кафедри комп’ютерних технологій будівництва та реконструкції аеропортів.
Sika
— це спеціалізована хімічна компанія, яка посідає провідні позиції у розробці та виробництві систем і виробів для склеювання, герметизації, демпфування, армування та захисту в будівельному секторі та автомобільній промисловості. Компанія Sika має дочірні підприємства у 101 країні світу та виробляє продукцію на понад 300 заводах.
Координатор заходу
Владислав Дейнега продемонстрував студентам
і викладачам основні види продукції, що виготовляє Компанія Sika, сфери її застосування, технології виробництва та переваги цієї будівельної продукції.
Під час практичного заняття
студенти мали можливість
особисто використати продукцію Компанії Sika Ukraine та провести дослідження адгезії (зчеплення) з різними будівельними поверхнями: керамічними, скляними та металевими.
З огляду на п
рактичну орієнтованість
підготовки майбутніх фахівців у галузі будівництва, студентам було корисно ознайомитися з класифікацією та властивостями будівельних матеріалів, основними технологічними процесами під час їх виготовлення та застосування.
Факультет наземних споруд і аеродромів очікує на
подальшу плідну співпрацю
з Компанією Sika Ukraine задля забезпечення якісної практичної підготовки студентів та формування в них необхідних професійних компетентностей.