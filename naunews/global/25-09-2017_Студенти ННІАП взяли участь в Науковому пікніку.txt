Заголовок: Студенти ННІАП взяли участь в Науковому пікніку
Дата: 25/09/2017
URL: https://nau.edu.ua/ua/news/2017/9/studenti-nniap-vzyali-uchast-v-naukovomu-pikniku.html
==================================================

23 вересня студенти та викладачі Навчально-наукового інституту аеропортів, які навчаються на спеціальностях «Архітектура» та «Дизайн» взяли участь в науковому пікніку, організованому в парку ім. Т. Г. Шевченка.
Уже вшосте науковці, викладачі. вчителі, мейкери, учні та студенти вийшли на вулицю, щоб показати, наскільки наука цікава. Більше 40 команд експериментаторів вразили киян та гостей столиці. Свято науки відбулося за підтримки Управління культури, туризму та охорони культурної спадщини Шевченківського району, Київського молодіжного центру та компанії Дніпролаб.
Наукові пікніки в Україні - ініціатива, що популяризує науку по всій країні з 2013 року.
Фестиваль Наукові пікніки
проходить щорічно в різних містах у вересні і у травні. До пікніків залучаються спеціалісти, науковці, ентузіасти, які діляться своїми знаннями з публікою. На пікніках не подають теорію, а захоплюють, розважають, розкривають таємниці фізики, хімії, біології та інших сфер науки.
Студенти ННІАП організували майстер-класи з малювання для всіх бажаючих, що користувалися величезною популярністю серед відвідувачів фестивалю. Надалі представники інституту планують брати участь в інших заходах, спрямованих на популяризацію науки й культури серед широкого загалу.