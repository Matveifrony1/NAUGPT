Заголовок: Курси підготовки інструкторів авіаційного навчального закладу
Дата: 19/06/2019
URL: https://nau.edu.ua/ua/news/2019/6/kursi-pidgotovki-instruktoriv-aviatsiynogo-navchalnogo-zakladu.html
==================================================

В Інституті неперервної освіти проводилося навчання за програмою підготовки з методики викладання «Інструктор (викладач) авіаційного навчального закладу» для фахівців ДП «АНТОНОВ», ДП "Луцький ремонтний завод "МОТОР", ТОВ «Авіакомпанія «АероВіз», ТОВ «Оукенхьорст», ТОВ «Авіаційний центр «СКАЙ».
На заняттях обговорювалися сучасні андрагогічні підходи до педагогічної діяльності, особливості педагогічної комунікації та поведінки інструктора в конфліктних ситуаціях, новітні методи програмованого навчання. Особливий інтерес у слухачів викликали питання педагогічних технологій навчання дорослих.
Навчання проводили викладачі НАУ: завідувач кафедри педагогіки та психології професійної освіти Ельвіра Лузік, доценти кафедри педагогіки та психології професійної освіти Людмила Доценко та Інна Каряка.
Організаційно-методичне забезпечення навчального процесу здійснювалося фахівцями Навчально-консультативного центру підвищення кваліфікації НН ІНО. Телефон для довідок: 406 70 34, e-mail: kpk@nau.edu.ua