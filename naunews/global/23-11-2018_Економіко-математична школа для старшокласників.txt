Заголовок: Економіко-математична школа для старшокласників
Дата: 23/11/2018
URL: https://nau.edu.ua/ua/news/1/11/ekonomiko-matematichna-shkola-dlya-starshoklasnikiv.html
==================================================

Розпочала свою роботу економіко-математична школу для учнів старших класів навчальних закладів освіти в рамках реалізації програми «Обдарована особистість», що має на меті залучення обдарованої учнівської молоді до науково-дослідницької діяльності у відділеннях «Математика» та «Економіка» МАН.
Перші слухачі – учні 10–11 класів Авіакосмічного ліцею ім. І. Сікорського, КЗ КОР «Фастівський ліцей-інтернат» та кращі учні 1–2 курсів Вищого професійного училища НАУ.
Цікаві наукові лекції та майстер-клас для старшокласників провели на факультеті економіки та бізнес-адміністрування: «Економічна кібернетика, бізнес-аналітика, бізнес-інформатика, цифрова економіка в НАУ», «Управління економікою та бізнесом з використанням інформаційних технологій»; «Елементи математичного аналізу демократичних засад». Учні і студенти отримати методичні та практичні поради щодо генерування бізнес-ідей та написання бізнес-проектів.
Під час екскурсії в Авіаційному навчальну ангарі учні мали змогу ознайомитися з історією авіаційної техніки, побачити незвичайні літаки – від маленьких планерів до трансконтинентальних пасажирських гігантів, від старовинних моделей до сучасних гордих авіакрасенів.
У Науково-технічній бібліотеці учасники заходу ознайомились з історією й структурою бібліотеки, виставковою діяльністю, бібліографічною роботою та електронними ресурсами. Школярі відвідали читальні зали та абонементи, побували у просторі неформальної освіти.
Навчання в школі сприятиме професійній орієнтації старшокласників, допрофесійній підготовці, розвитку талантів та здібностей учнівської молоді, вдалому професійному вибору, а також залученню до науково-дослідницької діяльності.
Тож запрошуємо учнів 10–11 класів закладів середньої освіти, зацікавлених у науково-дослідницькій діяльності у галузях «Математика» та «Економіка», приєднатися до участі у Науковій економіко-математичній школі.
Зимова сесія відбудеться у лютому, а весняна – у травні 2019 року. Заявки приймаються за адресою: obdarovana@nau.edu.ua. Довідки за телефоном: (044) 406-72-09. Координатори: Куделя Людмила Анатоліївна, Божко Інна Григорівна;
www.facebook.com/obdarovana
. Участь – безкоштовна.