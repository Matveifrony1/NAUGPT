Заголовок: Проєкт студентки ФНСА НАУ увійшов у ТОП-10 міжнародного конкурсу  U-TOUCH
Дата: 03/05/2023
URL: https://nau.edu.ua/ua/news/2023/5/proekt-studentki-fnsa-nau-uviyshov-u-top-10-mizhnarodnogo-konkursu-u-touch.html
==================================================

Проєкт студентки групи АР-303Б ФНСА Марини Кабанової потрапив у ТОП-10 міжнародного конкурсу U-TOUCH!
Студенти 3 курсу ФНСА кафедри архітектури та просторового планування на практичних заняттях з дисципліни інтер’єр та обладнання під керівництвом старших викладачів Наталії Бжезовської і Ольги Баженової розробили концепти корпусних меблів і за підтримки декана Віктора Карпова взяли участь у МІЖНАРОДНОМУ КОНКУРСІ U-TOUCH.
Всього на конкурс було подано 175 робіт у трьох номінаціях:
1) U-TOUCH LIVING (тумби для ТВ, кавові столики, комоди, настінні пенали);
2) U-TOUCH BEDROOM (ліжки, приліжкові тумби, шафи, жіночі столики, комоди);
3) U-TOUCH BATHROOM (шафи, тумби, настінні пенали).
Фінал конкурсу відбувся в квітні. Наші студенти гідно конкурували поряд з відомими дизайнерами та архітекторами. А тумба для ТВ Марини Кабанової потрапила у ТОП-10 (полуфінал конкурсу).