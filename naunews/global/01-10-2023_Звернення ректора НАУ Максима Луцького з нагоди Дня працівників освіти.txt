Заголовок: Звернення ректора НАУ Максима Луцького з нагоди Дня працівників освіти
Дата: 01/10/2023
URL: https://nau.edu.ua/ua/news/2023/10/zvernennya-rektora-nau-maksima-lutskogo-z-nagodi-dnya-pratsivnikiv-osviti.html
==================================================

Шановні колеги та представники освітньої галузі!
З нагоди святкування Дня працівників освіти хочу привітати вас із цим важливим святом. Фахівці освіти, які формують майбутнє нашої країни, заслуговують на найкращі слова вдячності та поваги.
Ваша роль у розвитку суспільства важлива та непересічна. Ви не просто передаєте знання, але й виховуєте майбутнє покоління.
Ваша праця — це вагомий внесок у розвиток нашого університету, який має вже 90-річну історію. Спільно ми творимо майбутнє, передаючи студентам знання та надію на успішне завтра.
Дякую кожному, хто в умовах воєнного стану, не тільки не переставав навчати, а й робив все можливе і навіть не можливе, щоб учні не лишалися без нових знань.
Бажаю вам безмежної енергії, терпіння та вдячних слухачів. Хай кожен ваш трудовий день буде наповнений задоволенням від власної справи та радістю від успіхів ваших учнів.