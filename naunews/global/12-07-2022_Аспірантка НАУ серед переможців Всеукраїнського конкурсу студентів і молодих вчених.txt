Заголовок: Аспірантка НАУ серед переможців Всеукраїнського конкурсу студентів і молодих вчених
Дата: 12/07/2022
URL: https://nau.edu.ua/ua/news/2022/7/aspirantka-nau-sered-peremozhtsiv-vseukrainskogo-konkursu-studentiv-i-molodih-vchenih.html
==================================================

Нещодавно, було проведено Всеукраїнський конкурс студентів і молодих вчених з міжнародною участю «Інтелект молоді. Раціональне природокористування та сучасні енергоефективні технології – 2022».
Організаторами конкурсу виступили;
- Міністерство освіти і науки України;
- громадська організація «Науково-технічна спілка хіммотологів»;
- Національний технічний університет України «Київський політехнічний інститут імені Ігоря Сікорського».
У секції: Енергетичний менеджмент, інженерія, хіммотологія та раціональне використання традиційних і альтернативних енергоресурсів, аспірантка 1-го року навчання за планом підготовки докторів філософії зі спеціальності 131 «Прикладна механіка» кафедри прикладної механіки та інженерії матеріалів Аерокосмічного факультету Національного авіаційного університету Ольга Ільїна отримала диплом ІІІ ступеня за наукову роботу «Застосування трибомоніторингу мастильних матеріалів при раціональному виборі товарних авіаційних олив для підвищення ресурсу трибоспряження».
У конкурсній роботі була представлена розроблена методика оцінки моніторингу триботехнічних властивостей гідравлічних олив для прогнозування роботи елементів трибоспряження. На основі аналізу основних триботехнічних характеристик досліджуваних гідравлічних олив визначено найбільш значущі показники, які впливають на лінійний знос контактних поверхонь та одержана емпірична залежність лінійного зносу пар тертя від змащувальних, антифрикційних та енергетичних параметрів контакту.
Вітаємо Ольгу Ільїну та бажаємо успіхів в подальшій науково-дослідній роботі.