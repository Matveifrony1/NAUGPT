Заголовок: Зустріч студентів кафедри військової підготовки з ліквідаторами Чорнобильської АЕС
Дата: 22/04/2016
URL: https://nau.edu.ua/ua/news/2016/4/zustrich-studentiv-kafedri-vijskovoi-pidgotovki-z-likvidatorami-chornobilskoi-aes.html
==================================================

22 квітня у приміщенні військової кафедри з нагоди 30-річчя Чорнобильської катастрофи відбулася зустріч з ліквідаторами-чорнобильцями. На зустріч були запрошені шановні гості, а саме полковники запасу, ліквідатори аварії на ЧАЕС 1-ї категорії Віктор Кашен та Анатолій Филипович. Представив гостей голова Ради Ветеранів НАУ полковник Віталій Пастухов. Запрошені гості поділилися спогадами про трагічні події 26 квітня 1986 року та нагадали студентам про героїзм учасників того часу. Виступаючими було наголошено, що в ліквідації аварії приймало участь більше ніж 80 тисяч осіб, було евакуйовано з уражених районів 308 тисяч осіб. Ветерани аварії нагадали присутнім про їх відповідальність за майбутнє своєї землі, збереження природи. Студенти військової кафедри з великим задоволенням вислухали шановних гостей та віддячили бурхливими оплесками та врученням квітів.