Заголовок: Викладачі НАУ завершили стажування з інноваційного підприємництва
Дата: 18/07/2022
URL: https://nau.edu.ua/ua/news/2022/7/vikladachi-nau-zavershili-stazhuvannya-z-innovatsiynogo-pidpriemnitstva.html
==================================================

Викладачі кафедри економіки та бізнес-технологій Факультету економіки та бізнес-адміністрування (ФЕБА) Національного авіаційного університету професор Ольга Міночкіна, доценти Оксана Школенко і Вероніка Командровська пройшли підвищення кваліфікації з інноваційного підприємництва й управління стартап проєктами.
До спільної програми StarterAcademia YEP (Україна) та University of Tartu (Естонія) було долучено 50 викладачів українських університетів зі спеціалізації підприємництва.
Протягом трьох місяців учасники, згруповані у команди, розробляли власні стартапи, які фіналізували перед компетентним журі університету Тарту (Естонія). Ментори з Естонії та України розбирали конкретні запити команд.
Найкращі вісім проєктів потрапили у червні до фіналу Demo Day викладацьких стартапів, а серед складу розробників таких проєктів були викладачі ФЕБА Національного авіаційного університету Ольга Міночкіна та Оксана Школенко.
За результатами участі в даному проєкті-конкурсі, викладачі набули нових компетентностей, практичних кейсів, інноваційних методик, які будуть використовувати при викладанні здобувачам освіти дисципліни «Інноваційне підприємництво і управління стартап проєктами» й поширювати практику підприємницької культури серед молоді України.