Заголовок: Національний авіаційний університет почав співпрацю з першим у Європі провайдером з проваджень послуги розумного дому
Дата: 04/06/2021
URL: https://nau.edu.ua/ua/news/2021/6/natsionalniy-aviatsiyniy-universitet-pochav-spivpratsyu-z-pershim-u-evropi-provayderom-z-provadzhen-poslugi-rozumnogo-domu.html
==================================================

В рамках Меморандуму про співробітництво, який було підписано 29 травня 2021 року ректором Національного авіаційного університету Максимом Луцьким та співзасновником провайдеру послуг розумного дому OMO Вадимом Сидоренком, створено умови для навчання та практики майбутніх IoT-спеціалістів.
Відтепер студенти Факультету кібербезпеки, комп’ютерної та програмної інженерії (ФККПІ) НАУ будуть стажуватися та застосовувати отримані знання на практиці у компанії OMO.
У процесі стажування студенти розроблятимуть розумні пристрої, які в майбутньому стануть надійними помічниками в автоматизації простору.
Програмою передбачено два напрями:
Перший — для інженерів, які хочуть працювати з радіоелектронним обладнанням.
Другий напрям розрахований на молодих програмістів.
Учасники інкубатору вивчатимуть найсучасніший стек технологій та на практиці познайомляться з ZigBee, MQTT та іншими протоколами.
Завдяки цій співпраці студенти НАУ будуть впевнено застосовувати набутий досвід у майбутній роботі.