Заголовок: Міжнародна конференція «ПОЛІТ-2015» на кафедрі комп’ютеризованих електротехнічних систем та технологій
Дата: 14/04/2015
URL: https://nau.edu.ua/ua/news/2015/4/mizhnarodna-konferencziya-pol.html
==================================================

8 квітня 2015 року в Інституті інформаційно-діагностичних систем розпочала роботу ХV Міжнародна науково-практична конференція молодих учених і студентів «ПОЛІТ. СУЧАСНІ ПРОБЛЕМИ НАУКИ».
9 квітня була продовжена робота секції «Моделювання в електротехніці, енергетиці і світлотехніці». На ній студенти виступили з доповідями, в яких було розглянуте сучасне світлотехнічне студійне обладнання, проведений аналіз освітлення площ мегаполісів, розглянуті концепції освітлення міського середовища, особливості в освітленні стадіонів та принципи застосування освітлювальних установок, розглянута модель системи управління освітленням «Розумного будинку» та особливості використання світлосигнального обладнання аеропортів. Найбільшу зацікавленість викликали теми: «Літаки з повністю електрифікованим обладнанням», «Вплив оптичного випромінювання на біологічні об’єкти» та «Визначення дальності видимості на злітно-посадкових смугах».