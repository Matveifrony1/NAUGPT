Заголовок: Виступ команди Навчально-наукового інституту Екологічної безпеки
Дата: 24/04/2017
URL: https://nau.edu.ua/ua/news/2017/4/vistup-komandi-navchalno-naukovogo-institutu-ekologichnoi-bezpeki.html
==================================================

21 квітня в Центрі культури та мистецтв НАУ у рамках студентського творчого фестивалю «Студвесна – 2017» пройшов концерт Навчально-наукового інституту Екологічної безпеки.
У першій частині виступу під назвою «Єдність» студенти висвітлили важливу подію нашої історії – боротьбу за єдність та незалежність країни 1917 року. Артисти талановито зобразили на сцені споконвічні конфлікти добра і зла, довіри й зради, порядності і підлості, товариських стосунків і запроданства.
Друга частина поєднала в собі гострі жарти конферансу «Обычная история», творчі музичні виступи, прекрасну пантоміму, СТЕМ без діалогів, жартівливо представлені наукові хімічні досліди у номері «Шалений хімік», а також гумористичний журнал «НАУНАШ» та фінальне відео про «мінусів» різних інститутів.
Приємно, що до виступу інституту в якості глядачів та учасників  долучилися випускники та учасники команд попередніх років. Разом вони створили неповторну атмосфері та подарували глядачам гарний настрій.