Заголовок: День відкритих дверей у НН ІАЕТ
Дата: 12/11/2018
URL: https://nau.edu.ua/ua/news/1/11/den-vidkritih-dverey-u-nn-iaet.html
==================================================

Навчально-науковий інститут аеронавігації, електроніки та телекомунікацій НАУ 10 листопада 2018 року гостинно відчинив двері для майбутніх абітурієнтів.
На Дні відкритих дверей абітурієнти дізналися про історію Інституту; його сучасну лабораторну і тренажерну бази; основні спеціальності та спеціалізації підготовки фахівців; молодіжні проекти талановитої студентської молоді, яка навчається в Інституті; основні світові тенденції розвитку сучасної авіоніки; еволюцію системи зв’язку; сучасні радіотехнічні системи; робототехніку та штучний інтелект.
Важливою і цікавою складовою програми заходу стало проведення майстер-класів від науковців на кафедрах та в лабораторіях НН ІАЕТ, задля формування правильного професійного вибору старшокласників.