Заголовок: Лекція від експерта НАН України про сучасні металокерамічні покриття
Дата: 17/05/2024
URL: https://nau.edu.ua/ua/news/2024/5/lektsiya-vid-eksperta-nan-ukraini-pro-suchasni-metalokeramichni-pokrittya.html
==================================================

14 травня 2024 року
на кафедрі прикладної механіки та інженерії матеріалів Аерокосмічного факультету відбулася
онлайн-лекція на тему «Фізико-хімічні основи створення покриттів».
Лекцію для здобувачів першого, другого та третього рівнів вищої освіти зі спеціальності 131 «Прикладна механіка» провела докторка технічних наук, доцентка
Марина Стороженко
— завідувачка відділу Міжнародних зв’язків та трансферу технологій Інституту проблем матеріалознавства ім. І.М. Францевича НАН України.
Під час лекції
Марина Стороженко висвітлила питання
, пов’язані з різноманітними видами покриттів, їх призначенням та основними вимогами до якості. Основну увагу було приділено технологічним методам розробки металокерамічних композиційних покриттів з підвищеним рівнем зносостійкості.
Здобувачі дізналися про
сфери застосування та впровадження газотермічних покриттів, а також про механізми управління якістю покриттів шляхом вибору самофлюсівних сплавів з тугоплавкими сполуками. Були розглянуті переваги технології рідкофазного спікання та наведені результати оцінки фізико-хімічної сумісності компонентів для створення металокерамічних композиційних покриттів.
Особливий інтерес викликали
продемонстровані Мариною Стороженко результати лабораторних випробувань щодо високотемпературної зносостійкості покриттів та встановлення механізму самозаліковування за рахунок продуктів окислення.
Онлайн-лекція
була корисною та інформативною
для здобувачів, надавши їм цінні знання про новітні підходи до створення покриттів з покращеними фізико-хімічними властивостями. Такі заходи сприяють поглибленню знань та підвищенню кваліфікації майбутніх фахівців у галузі прикладної механіки та матеріалознавства.