Заголовок: День Інституту аеропортів «ІАП збирає друзів»
Дата: 10/12/2014
URL: https://nau.edu.ua/ua/news/2014/12/den-institutu-aeroportiv-iap-zbirae-druziv.html
==================================================

19 листопада 2014 року в Інституті аеропортів пройшло щорічне свято Дня інституту - «ІАП збирає друзів».
На святі згадують досягнення та перемоги за минулий рік, окреслюють плани на майбутнє. Тут  панує святковий настрій, дарують подарунки та нагороджують найкращі співробітники та студенти.
З вітальним словом виступила директор інституту Октябрина Чемакіна. Вона висловила слова щирої подяки колективу інституту за плідну працю протягом минулого року, вручила подяки викладачам, співробітникам та студентам, які відзначилися найбільш активною роботою і зробили вагомий внесок в розвиток інституту.
На жаль, зараз наша держава переживає непрості часи, в країні ллється кров, гинуть люди.  Колектив інституту ніколи не був байдужим до проблем нашого суспільства і завжди вносить свій вклад для  підтримки та допомоги. Колектив інституту вшанував пам'ять загиблих хвилиною мовчання.
Завідувач кафедри архітектури Юрій Дорошенко вручив дипломи учасникам  конференції  «Архітектура та екологія», які посіли призові місця.
Студентська рада інституту підготували чудову концертну програму та подарунки викладачам.
Тож, цього святкового вечора у стінах рідного Національного авіаційного університету панувала незабутня атмосфера. Кожен зміг доторкнутись до славетної історії інституту та відчути, що саме він її творець. Тож побажаємо ІАП  досягати нових висот!