Заголовок: Освіта – скарб, навчання – ключ до нього
Дата: 29/09/2015
URL: https://nau.edu.ua/ua/news/2015/9/osvita-–-skarb-navchannya-–-klyuch-do-nogo.html
==================================================

Навчання у вищому навчальному закладі – цікавий та складний процес. Від того, як студент організує свою роботу, обере літературу, самостійно працюватиме з періодичними видання буде залежати результат його праці. Відтак, на допомогу студентам-першокурсникам протягом вересня 2015 року у методичному кабінеті Навчально-наукового Юридичного інституту проходила виставка наукової, навчальної та методичної юридичної літератури.
Її мета – допомогти студентам ознайомитися зі специфікою навчання у вищому навчальному закладі, особливостями юридичної професії, навчити першокурсників самостійно працювати з навчальною літературою, електронною базою методичного кабінету, що містить як  навчально-методичне, так і наукове забезпечення з усіх дисциплін.
Проведені тематичні виставки в Навчально-науковому Юридичному інституті допомагають студентам набути теоретичних знань та практичних навичок, необхідних для підготовки висококваліфікованих фахівців в юридичній сфері.