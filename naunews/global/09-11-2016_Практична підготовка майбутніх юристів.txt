Заголовок: Практична підготовка майбутніх юристів
Дата: 09/11/2016
URL: https://nau.edu.ua/ua/news/2016/11/praktichna-pidgotovka-maybutnih-yuristiv.html
==================================================

4 листопада 2016 року студенти-магістри НН Юридичного інституту під керівництвом завідувача кафедри кримінального права і процесу, професора Софії Лихової відвідали кафедру судової медицини Національного медичного університету імені О.О. Богомольця. Мета візиту - закріплення на практиці теоретичних знань, набутих при вивченні дисциплін у галузі кримінального права.
Студенти-правознавці прослухали теоретичну лекцію з судової медицини та отримали можливість побувати на практичному занятті з патологічної анатомії, яке провів судовий експерт вищої лікарської категорії за спеціальністю «судово-медична експертиза», автор 27 наукових праць, начальник ДУ «Київське міське клінічне бюро судово-медичної експертизи» Володимир Юрченко.
Проведення таких заходів не лише для студентів-медиків, але й для майбутніх юристів є свідченням тісної та плідної співпраці Навчально-наукового Юридичного інституту НАУ із Національним медичним університетом імені О.О. Богомольця.