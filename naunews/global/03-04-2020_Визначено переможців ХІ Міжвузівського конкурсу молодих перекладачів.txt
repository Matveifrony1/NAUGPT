Заголовок: Визначено переможців ХІ Міжвузівського конкурсу молодих перекладачів
Дата: 03/04/2020
URL: https://nau.edu.ua/ua/news/2020/kopiya-berezen/viznacheno-peremozhtsiv-hi-mizhvuzivskogo-konkursu-molodih-perekladachiv.html
==================================================

Студентка Факультету лінгвістики та соціальних комунікацій Діана Малюк перемогла у ХІ Міжвузівському конкурсі молодих перекладачів, що відбувся у рамках ІІІ Міжнародного симпозіуму «Соціокультурний дискурс глобалізованого світу: наука, освіта, комунікація». Організатор - кафедра англійської філології і перекладу Факультету лінгвістики та соціальних комунікацій.
Цього року у конкурсі взяли участь студенти Сумського державного університету, Київського національного університету імені Тараса Шевченка, Національного авіаційного університету, Житомирського державного університету імені Івана Франка, Ніжинського державного університету імені Миколи Гоголя, Чорноморського національного університету імені Петра Могили, Національного технічного університету України «КПІ» ім. Ігоря Сікорського та Київського університету імені Бориса Грінченка.
У зв’язку з карантином організаторам довелося дещо змінити традиційну процедуру проведення конкурсу. Тож конкурс складався з двох етапів: 1 тур – письмовий переклад уривку прозового тексту; 2 тур – письмовий переклад уривку поетичного тексту.
Роботи студентів оцінювала конкурсна комісія: професор кафедри англійської філології та перекладу Інституту філології Київського університету імені Бориса Грінченка   Ганна Чеснокова; доцент кафедри іноземних мов Інституту міжнародних відносин Київського національного університету імені Тараса Шевченка Юлія Васік; старший викладач кафедри сучасних мов та літератур Факультету гуманітарних наук Злінського університету ім. Т. Баті (Чехія) Світлана Шурма; завідувач кафедри англійської філології і перекладу ФЛСК НАУ Сергій Сидоренко та доцент кафедри Оксана Журавльова.
За результатами двох турів конкурсна комісія
визначила переможців
:
І місце
Діана Малюк (Національний авіаційний університет)
ІІ місце
Олександр Кухарчук (Київський національний університет імені Тараса Шевченка)
Олена Іценко (Ніжинський державний університет імені Миколи Гоголя)
Марія Надвернюк (Київський університет імені Бориса Грінченка)
Анастасія Грекова (Чорноморський національний університет імені Петра Могили)
ІІІ місце
Валерія Олехнович (Чорноморський національний університет імені Петра Могили
Катерина Галушко (Житомирський державний університет імені Івана Франка)
Ірина Куц (Сумський державний університет)
Євгеній Міненко (НТУУ «КПІ» ім. Ігоря Сікорського)
За згоди учасників найкращі переклади будуть розміщені на Facebook сторінці кафедри англійської філології і перекладу Факультету лінгвістики та соціальних комунікацій НАУ.
Вітаємо переможців та бажаємо подальших творчих успіхів!