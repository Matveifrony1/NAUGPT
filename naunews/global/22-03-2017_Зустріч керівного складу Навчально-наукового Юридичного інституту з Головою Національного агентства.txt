Заголовок: Зустріч керівного складу Навчально-наукового Юридичного інституту з Головою Національного агентства України з питань запобігання корупції
Дата: 22/03/2017
URL: https://nau.edu.ua/ua/news/2017/3/zustrich-kerivnogo-skladu-navchalno-naukovogo-yuridichnogo-institutu-z-golovoyu-natsionalnogo-agentstva-ukraini-z-pitan-zapobigannya-koruptsii.html
==================================================

18 березня 2017 року відбулася зустріч керівного складу Навчально-наукового Юридичного інституту на чолі із директором Інституту Іриною Сопілко з головою
Національного агентства України з питань запобігання корупції
Наталією Корчак.
Під час зустрічі з Головою НАЗК обговорені актуальні питання електронного декларування доходів державних службовців і чиновників місцевого самоврядування, розглянуті питання фінансування політичних партій з державного бюджету, проаналізовані основні проблеми у роботі Єдиного державного реєстру декларації осіб тощо. У ході розмови Наталія Корчак зауважила, що сьогодні Україна є безпрецедентно відкритою країною з точки зору доступу до інформації про майно її посадових осіб та членів їхніх родин.
Наприкінці зустрічі Голова НАЗК запросила присутніх до плідної співпраці шляхом об’єднання зусиль  у законотворчій ініціативі, розробці нової антикорупційної стратегії, підвищення рівня правової свідомості населення, в тому числі й студентства, зокрема в частині обізнаності  протидії корупції.