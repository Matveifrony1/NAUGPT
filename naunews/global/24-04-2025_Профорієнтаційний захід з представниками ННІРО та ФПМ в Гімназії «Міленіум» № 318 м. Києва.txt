Заголовок: Профорієнтаційний захід з представниками ННІРО та ФПМ в Гімназії «Міленіум» № 318 м. Києва
Дата: 24/04/2025
URL: https://nau.edu.ua/ua/news/2025/4/proforientatsiyniy-zahid-z-predstavnikami-nniro-ta-fpm-v-gimnazii-milenium-№-318-m-kieva.html
==================================================

17 квітня 2025 року
представники Навчально-наукового інституту розвитку освіти і Факультету права та міжнародних відносин на запрошення партнерів — Гімназії «Міленіум» № 318 м. Києва
провели профорієнтаційну зустріч
з учнями 10-11-х класів і підписали угоду про співробітництво.
Факультет права та міжнародних відносин представляли:
Шапенко Людмила
, завідувачка кафедри конституційного і адміністративного права, к.ю.н., доцентка, яка виступила з доповіддю
«Створюй своє майбутнє: відкривай світ можливостей з КАІ»
;
Летків Ростислав, студент 2 курсу, в.о. директора Юридичної консультації «Юридична клініка» ФПМВ КАІ, який розкрив важливу тему:
«Вербування молоді: загрози та виклики».
Навчально-науковий інститут розвитку освіти представляли:
Лазарєва Галина,
директорка інституту, заслужена працівниця освіти України;
Петровська Тетяна,
к.пед.н., директорка Центру допрофесійної підготовки та обдарованої учнівської молоді;
Бруяка Ольга
, к.т.н., доцентка, завідувачка кафедри базових і спеціальних дисциплін.
Спікери заходу ознайомили старшокласників
з перевагами та структурою університету, детально розповіли про напрямки і особливість навчання на ФПМІ, розповіли про кафедри, спеціальності, практику, працевлаштування випускників, активне студентське життя, запросили учнів на Підготовчі курси для майбутніх абітурієнтів, на екскурсії в музей історії університету, Авіаційний навчальний ангар та на Дні відкритих дверей факультетів КАІ, які відбудуться 23, 25 квітня 2025 року. Всі виступи супроводжувалися переконливими презентаціями.
Висловлюємо щиру вдячність
за співпрацю і сприяння в проведенні профорієнтаційного заходу
Сидоренко Ірині,
директорці гімназії,
Рубану Сергію,
заступнику директора з виховної роботи, учителям та всім учасникам зустрічі! Бажаємо мирного неба, яскравих успіхів і сміливих мрій!
До зустрічі в Державному університеті «Київський авіаційний інститут»!