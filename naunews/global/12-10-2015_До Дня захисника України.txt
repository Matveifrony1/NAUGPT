Заголовок: До Дня захисника України
Дата: 12/10/2015
URL: https://nau.edu.ua/ua/news/2015/10/do-dnya-zaxisnika-ukraini.html
==================================================

9 жовтня 2015 року група бійців полку спеціального призначення «Азов» за запрошенням адміністрації АКЛ НАУ відвідали ліцей, де учні разом із вчителями провели патріотичний захід до Дня захисника України. Перед учнями виступила санінструктор полку Олена, позивний «Мальок», яка врятувала на Сході понад 100 бійців. Вона показала прийоми надання першої медичної допомоги, накладання джута, давлячої пов'язки.
Також перед ліцеїстами виступили бійці: інструктор АТЕК , позивний «Фішер», добровольці з позивними «Артист» та «Фог». Вони познайомили учнів із засобами індивідуального захисту українських бійців та загальними правилами безпеки в поводженні зі зброєю. Зустріч була дуже теплою: ліцеїсти підготували для бійців подарунки та солодощі, після урочистостей підходили та спілкувались із добровольцями. Підтримка молодого покоління для бійців є надважливою, адже саме в їхніх руках майбутнє тієї України, яку вони зараз виборюють - вільної, соборної, величної.