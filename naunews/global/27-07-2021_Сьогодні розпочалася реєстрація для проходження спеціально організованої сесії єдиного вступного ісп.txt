Заголовок: Сьогодні розпочалася реєстрація для проходження спеціально організованої сесії єдиного вступного іспиту (ЄВІ)
Дата: 27/07/2021
URL: https://nau.edu.ua/ua/news/2021/7/sogodni-rozpochalasya-reestratsiya-dlya-prohodzhennya-spetsialno-organizovanoi-sesii-edinogo-vstupnogo-ispitu-(evi).html
==================================================

З 27 липня до 5 серпня в Україні триватиме реєстрація для проходження спеціально організованої сесії ЄВІ.
Реєстрацію здійснює приймальна комісія закладу вищої освіти, у якому вступник бажає брати участь у конкурсному відборі. Для учасників на сайті Українського центру створено інформаційну сторінку – «Кабінет учасника ЄФВВ/ЄВІ». Доступ до неї – за номером екзаменаційного листка та PIN-кодом, указаним у ньому.
Вступник вважатиметься зареєстрованим після отримання екзаменаційного листа та сплати коштів за участь в тестуванні. Цьогорічна вартість участі у спеціально організованій сесії ЄВІ становить 540 гривень.
Оплата послуг за участь у спецсесії здійснюється одним із пропонованих на інформаційній сторінці «Кабінет учасника ЄФВВ/ЄВІ» способів. Сплатити кошти потрібно не пізніше трьох робочих днів після завершення реєстрації.
Тестування у межах спеціально організованої сесії ЄВІ відбудеться 11 вересня.
Із матеріалами ЄВІ попередніх років можна ознайомитися за посиланням.
Зазначимо, що проведення спеціально організованої сесії єдиного фахового вступного випробування (ЄФВВ) не передбачено.