Заголовок: Турецька аерокосмічна корпорація
Дата: 21/09/2017
URL: https://nau.edu.ua/ua/news/2017/9/turetska-aerokosmichna-korporatsiya.html
==================================================

20 вересня 2017 року відбулася робоча зустріч в. о. ректора В. Ісаєнка з керівництвом Турецької аерокосмічної корпорації (ТАК) у складі заступника Генерального директора, Директора департаменту з розвитку стратегій та технологій ТАК Mr. Fahrettin Ozturk та менеджера Департаменту механіки польоту й автопілотних систем Mr. Ugur Zengin. Також на зустрічі були присутні проректор з міжнародного співробітництва НАУ В. Чепіженко та начальник відділу міжнародних зв’язків В. Тимохін.
У ході переговорів були обговорені питання подальшої співпраці у сфері авіаційної вищої освіти та підведені підсумки проходження підвищення кваліфікації спеціалістів ТАК у складі 16 чол. Керівництво ТАК дало позитивну оцінку роботі університету з організації проведення курсів.
Делегація відвідала навчальні заняття спеціалістів ТАК, навчально-дослідні лабораторії в НН ІАН, ангар.
За підсумками візиту турецька сторона виявила бажання продовжити підготовку спеціалістів  ТАК на базі НАУ.