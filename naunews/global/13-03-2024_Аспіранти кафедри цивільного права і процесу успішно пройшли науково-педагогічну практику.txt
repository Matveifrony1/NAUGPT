Заголовок: Аспіранти кафедри цивільного права і процесу успішно пройшли науково-педагогічну практику
Дата: 13/03/2024
URL: https://nau.edu.ua/ua/news/2024/3/aspiranti-kafedri-tsivilnogo-prava-i-protsesu-uspishno-proyshli-naukovo-pedagogichnu-praktiku.html
==================================================

Аспіранти другого року навчання Юридичного факультету НАУ
Ірина Юдіна
,
Андрій Кашицький
та
Юлія Белуга
з кафедри цивільного права і процесу в період
з 5 лютого по 3 березня 2024 року
успішно пройшли фахову науково-педагогічну практику.
Метою практики
було формування у здобувачів умінь та навичок організації навчального процесу, його наукового, методичного та нормативного забезпечення, застосування активних методик викладання профільних дисциплін, а також розвиток компетентностей для здійснення науково-педагогічної діяльності.
Фахова науково-педагогічна практика складалася з трьох етапів: підготовчого, основного та звітного.
На
підготовчому етапі
аспіранти ознайомились з програмою практики та рекомендаціями щодо її проведення в НАУ. Під час
основного етапу
вони провели лекційні та практичні заняття для студентів бакалаврату та магістратури, продемонструвавши свої наукові здобутки.
Зокрема,
Ірина Юдіна
(наук. керівник — к.ю.н., доц.
Ніна Троцюк
) читала лекції з дисципліни
"Правові основи охорони здоров’я"
на тему «Джерела в сфері охорони здоровʼя» та  «Правова природа відносин з надання медичної допомоги», а під час практичних занять студенти разом із здобувачкою аналізували правові кейси, ситуаційні задачі та рішення національних судів та ЄСПЛ з вирішення медичних спорів.
Андрій Кашицький
та
Юлія Белуга
(наук. керівник — д.ю.н., проф.
Світлана Вишновецька
) провели бінарні лекції та практичні заняття для студентів 3-4 курсів освітнього ступеня «Бакалавр» та 1-го курсу освітнього ступеня «Магістр» з навчальних дисциплін
«Цивільне процесуальне право України»
,
«Трудові спори», «Проблеми застосування трудового законодавства»
(теми лекцій: «Проблеми застосування законодавства про працю, що регулює укладення, зміну та припинення трудового договору»; «Медіація як один з альтернативних способів вирішення індивідуальних трудових спорів»), під час яких продемонстрували науковий потенціал та вміння презентувати тему дослідження.
Під час практики аспіранти апробували матеріали власних дисертаційних досліджень, прийнявши участь у
ХІV Міжнародній науково-практичній конференції «Правова парадигма відновлення України: проблеми та перспективи»
.
4 березня
на засіданні кафедри цивільного права і процесу були заслухані та схвалені звіти здобувачів про проходження науково-педагогічної практики.