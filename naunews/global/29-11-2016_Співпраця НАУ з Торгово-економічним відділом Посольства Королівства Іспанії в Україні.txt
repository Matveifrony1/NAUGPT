Заголовок: Співпраця НАУ з Торгово-економічним відділом Посольства Королівства Іспанії в Україні
Дата: 29/11/2016
URL: https://nau.edu.ua/ua/news/2016/11/spivpratsya-nau-z-torgovo-ekonomichnim-viddilom-posolstva-korolivstva-ispanii-v-ukraini.html
==================================================

Навчально-науковий інститут економіки та менеджменту Національного авіаційного університету підписав 5-річну угоду про співпрацю з Торгово-економічним відділом Посольства Королівства Іспанії в Україні. Дана угода розроблена з метою розвитку й поглиблення співробітництва при вирішенні завдань у підвищенні ефективності навчальної, учбово-методичної та науково-дослідної роботи. Співробітництво буде здійснюватися на взаємодопомозі сторін у сфері освіти. Особливу увагу сторони приділятимуть таким напрямкам:
- організація довгострокових проектів, у рамках яких спільно працюватимуть іспанські та українські фахівці та студенти;
- розробка й організація проведення навчальних практик та стажування для студентів НАУ;
- організація, проведення та участь у симпозіумах, конференціях, семінарах;
- взаємодопомога в пошуку подальших контактів та партнерів у Іспанії та Україні.
Студенти ННІ Економіки та менеджменту вже проходять стажування в Торгово-економічному відділі Посольства Королівства Іспанії. За умови відкритого конкурсу були відібрані 4 студенти інституту, які працюють безпосередньо з керівником відділу та здійснюють аналіз торгово-економічних відносин між Україною та Іспанією.
Голова торгово-економічного відділу Посольства Іспанії п. Хайме Рамон Фернандес Санчес відзначає відповідальність та цілеспрямованість українських студентів. Основною вимогою щодо стажування є вільне володіння англійською і/або іспанською мовами.
З питань проходження стажування та налагодження співпраці, звертайтесь до Ірини Геєць, відповідальної за міжнародну діяльність в ННІЕМ: (044) 406-76-25, ауд. 2.206.