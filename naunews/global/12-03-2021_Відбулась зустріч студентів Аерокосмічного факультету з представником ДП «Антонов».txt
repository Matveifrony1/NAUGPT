Заголовок: Відбулась зустріч студентів Аерокосмічного факультету з представником ДП «Антонов»
Дата: 12/03/2021
URL: https://nau.edu.ua/ua/news/2021/3/vidbulas-zustrich-studentiv-aerokosmichnogo-fakultetu-z-predstavnikom-dp-antonov.html
==================================================

10 березня в межах підготовки до впровадження дуальної освіти на Аерокосмічному факультеті НАУ, начальник агрегатно-складального виробництва ДП «Антонов» Андрій Сідельников зустрівся зі студентами АКФ.
Він розповів про умови праці та соціальні пакети на підприємстві, про специфіку роботи підрозділів та перспективи ДП «Антонов» у виробництві літаків лінійки АН-148. Окремо Андрій Сідельников окреслив кроки підприємства у напрямку розширення міжнародної співпраці.
Крім того, студенти дізнались про те, як саме буде відбуватися навчання та праця в умовах дуальної освіти.
Андрій Сідельников висловив сподівання побачити в стінах підприємства молодих спеціалістів з НАУ.
Дякуємо ДП «Антонов » за співпрацю та чекаємо нових зустрічей!