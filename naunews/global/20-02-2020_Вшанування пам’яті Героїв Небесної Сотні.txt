Заголовок: Вшанування пам’яті Героїв Небесної Сотні
Дата: 20/02/2020
URL: https://nau.edu.ua/ua/news/2020/2-lyutiy/vshanuvannya-pam’yati-geroiv-nebesnoi-sotni.html
==================================================

Викладачі  та студенти університету взяли участь у вшануванні  пам’яті Героїв Небесної Сотні. Ректор Володимир Ісаєнко закликав пам’ятати та шанувати подвиг учасників Революції Гідності, які віддали свої життя, захищаючи ідеали демократії, відстоюючи права і свободи людини, європейське майбутнє України.
Присутні вшанували пам’ять Героїв Небесної Сотні хвилиною мовчання та поклали квіти до Дошки пам’яті у Науково-технічній бібліотеці НАУ. Також курсанти кафедри військової підготовки поклали квіти до меморіальної дошки Героя України Андрія Цепуна, випускника Факультету радіоелектронного обладнання Національного авіаційного університету.