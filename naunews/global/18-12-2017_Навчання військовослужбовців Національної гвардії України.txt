Заголовок: Навчання військовослужбовців Національної гвардії України
Дата: 18/12/2017
URL: https://nau.edu.ua/ua/news/2017/12/navchannya-viyskovosluzhbovtsiv-natsionalnoi-gvardii-ukraini.html
==================================================

Заступник командувача Національної гвардії України В. Бондар звернувся до Інституту ІКАО з проханням провести навчання для військовослужбовців Національної гвардії України, які беруть участь у перевезенні пасажирів особливої категорії авіаційним транспортом.
На базі Інституту ІКАО та у навчальному ангарі НАУ заняття проводили інструктори Інституту ІКАО О. Кіриченко та О. Табунець.
Навчальна програма складалася з теоретичної та практичної частин. У теоретичній частині були розглянуті вимоги ICAO та національного законодавства щодо перевезення пасажирів особливої категорії на повітряних суднах цивільної авіації. Практична частина включала в себе відпрацювання дій у разі  виникнення таких кризових ситуацій на борту ПС: задимлення, різні способи евакуації при аварійній посадці з урахуванням наявності на борту ПС потенційно небезпечних пасажирів.
Результати навчання були високо оцінені командуванням Національної гвардії України. У планах з навчання особистого складу Національної гвардії України передбачено подальше співробітництво з Інститутом ІКАО Національного авіаційного університету.