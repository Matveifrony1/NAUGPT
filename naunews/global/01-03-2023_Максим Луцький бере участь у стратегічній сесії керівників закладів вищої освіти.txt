Заголовок: Максим Луцький бере участь у стратегічній сесії керівників закладів вищої освіти
Дата: 01/03/2023
URL: https://nau.edu.ua/ua/news/2023/3/maksim-lutskiy-bere-uchast-u-strategichniy-sesii-kerivnikiv-zakladiv-vishchoi-osviti.html
==================================================

Сьогодні розпочалася Стратегічна сесія керівників закладів вищої освіти, яка організована за ініціативи МОН на базі Чернівецького національного університету імені Юрія Федьковича. Дводенний захід відбуватиметься протягом 1-2 березня 2023 року.
Розвиток та підтримка освітньої галузі є надважливим питанням в умовах воєнного стану та викликів сьогодення.
Учасники зібралися, щоб обговорити реальний стан педагогічної освіти України, перспективи й шляхи її розвитку, очікування від абітурієнтів та бажані якості викладача, а також моделі ефективного сучасного закладу освіти тощо.
Максим Луцький, як ректор провідного авіаційного ЗВО України, мав нагоду поділитися досвідом та обговорити актуальні питання, які стосуються освітніх процесів у закладах вищої освіти.
Окрім представників Міністерства освіти і науки та ректорів провідних закладів вищої освіти участь у стратегічній сесії беруть народні депутати, представники Комітету Верховної Ради з питань освіти, науки та інновацій, НАПНУ, НАЗЯВО, ДСЯО, НАК, міжнародних організацій.