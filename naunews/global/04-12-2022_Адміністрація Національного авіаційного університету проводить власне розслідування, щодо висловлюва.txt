Заголовок: Адміністрація Національного авіаційного університету проводить власне розслідування, щодо висловлювань Ірини Лесь у соціальних мережах
Дата: 04/12/2022
URL: https://nau.edu.ua/ua/news/2022/12/administratsiya-natsionalnogo-aviatsiynogo-universitetu-provodit-vlasne-rozsliduvannya-shchodo-vislovlyuvan-irini-les-u-sotsialnih-merezhah.html
==================================================

З приводу неприйнятних висловлювань, від імені начебто співробітниці НАУ, у соціальних мережах на адресу Катерини Поліщук («Пташки») повідомляємо наступне.
Адміністрація університету наразі з’ясовує деталі інциденту та встановлює чи дійсно заступник декана Факультету міжнародних відносин з виховної роботи НАУ Лесь Ірина Олександрівна є автором дописів на сторінці Катерини Поліщук.
Ірина Лесь заперечує свою причетність, вказуючи, що її сторінка у соцмережах була зламана.
З метою проведення власного розслідування в НАУ створено комісію, яка вивчає наразі факти та докази щодо вказаного інциденту.
Адміністрація університету засуджує будь-які прояви неповаги до Героїв та Захисників України. А тому, у разі доведення причетності Лесь Ірини до образ на адресу Катерини Поліщук, будуть ініційовані процедури притягнення її до відповідальності та/або звільнення.