Заголовок: Навчання фахівців аеродромних служб
Дата: 19/04/2017
URL: https://nau.edu.ua/ua/news/2017/4/navchannya-fahivtsiv-aerodromnih-sluzhb.html
==================================================

Завершилося навчання на курсах підвищення кваліфікації «Аеродромне забезпечення польотів» для фахівців аеродромних служб аеропортів, що були організовані Навчально-науковим інститутом неперервної освіти. Курси проводяться двічі на рік, і цього разу на навчання приїхали представники аеропортів «Дніпропетровськ», «Суми», «Черкаси», «Івано-Франківськ», «Рівне», «Київ (Жуляни)», ДП «Антонов», а також фахівець з Молдови, аеропорт «Маркулешт».
Крім засвоєння основної програми, слухачі курсів разом з викладачами провели виїзне заняття на базі аеродромної служби аеропорту Бориспіль, де своїм практичним досвідом поділився заступник начальника аеродромної служби В.Т. Урілов.
На завершення КПК слухачі одержали свідоцтва про підвищення кваліфікації і висловили слова вдячності за високий рівень організації курсів.