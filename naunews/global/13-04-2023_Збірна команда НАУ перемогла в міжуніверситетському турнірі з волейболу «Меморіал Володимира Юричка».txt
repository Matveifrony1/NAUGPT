Заголовок: Збірна команда НАУ перемогла в міжуніверситетському турнірі з волейболу «Меморіал Володимира Юричка»
Дата: 13/04/2023
URL: https://nau.edu.ua/ua/news/2023/4/zbirna-komanda-nau-peremogla-v-mizhuniversitetskomu-turniri-z-voleybolu-memorial-volodimira-yurichka.html
==================================================

7 квітня у спортивному комплексі Національного медичного університету імені О. О. Богомольця відбувся Турнір пам’яті студента, активіста Майдану, бійця 24-го батальйону територіальної оборони «Айдар», лицаря ордену «За мужність» III ступення Володимира Юричка, який загинув у бою з терористами в 2014 році разом з іншими солдатами «Айдару» в ході виконання бойових завдань.
У змаганнях взяли участь збірні команди Національного авіаційного університету (2 команди), Київського національного університету будівництва і архітектури, Національного медичного університету ім. Богомольця, Державного університету телекомунікацій.
З вітальним словом до учасників Турніру звернулися ректор НМУ імені О. О. Богомольця професор Ю. Кучин, проректор з науково-педагогічної та лікувальної роботи, професор О. Канюра, декан медичного факультету № 3, професор О. Виговська, начальник Київського міського відділення Комітету з фізичної культури і спорту Міністерства освіти і науки України С. Бобровник. Всі учасники заходу вшанували пам'ять загиблого героя хвилиною мовчання.
За результатами змагань сильнішими виявилися спортсмени Національного авіаційного університету, які вибороли перемогу у збірної команди КНУБА з рахунком 2:1. ІІІ місце посіла команда НМУ.
Тренер збірної команди НАУ - майстер спорту, старший викладач кафедри фізичного виховання та спортивної підготовки ФЛСК НАУ Ракитіна Т.І.
Вітаємо призерів турніру і висловлюємо свою шану полеглому Герою!
Вічна слава Герою!
Слава Україні!