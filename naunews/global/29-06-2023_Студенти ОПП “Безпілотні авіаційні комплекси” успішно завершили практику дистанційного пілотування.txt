Заголовок: Студенти ОПП “Безпілотні авіаційні комплекси” успішно завершили практику дистанційного пілотування
Дата: 29/06/2023
URL: https://nau.edu.ua/ua/news/2023/6/studenti-opp-“bezpilotni-aviatsiyni-kompleksi”-uspishno-zavershili-praktiku-distantsiynogo-pilotuvannya.html
==================================================

Студенти групи БК-314Б, які навчаються за освітньо-професійною програмою “Безпілотні авіаційні комплекси” згідно з робочим планом успішно завершили проходження практики дистанційного пілотування безпілотних повітряних суден на одному з аеродромів Київської області.
Особливістю практики дистанційного пілотування є те, що студенти — майбутні дистанційні пілоти, мають можливість на практиці опановувати керуванням різними конструкціями безпілотних повітряних суден горизонтального зльоту та посадки — із двигунами як “тягнучого”, так і популярного “штовхаючого” типів. Протягом практичних занять здобувачі вищої освіти отримують навички виконання зльоту та посадки зі злітно-посадкової смуги, дистанційного пілотування в режимі візуального контролю на малих відстанях, а також пілотування на подовжені дистанції з застосуванням бортової камери.
Під час практичних занять студенти відпрацьовували операції з передпольотної підготовки — збирання безпілотного повітряного судна та перевірка працездатності його електромеханічних агрегатів; перевірки рівня заряду акумуляторної батареї; калібрування бортових сенсорів; перевірку працездатності наземної станції керування; настроювання каналу радіозв'язку НСК-БПС;
Післяпольотна частина практичних занять передбачає аналіз даних файлу бортового журналу та обговорення проблемних питань.