Заголовок: Профорієнтаційні зустрічі з абітурієнтами в м. Конотопі
Дата: 12/09/2016
URL: https://nau.edu.ua/ua/news/2016/9/proforientatsiyni-zustrichi-z-abiturientami-v-m-konotopi.html
==================================================

Інститут доуніверситетської підготовки провів профорієнтаційні уроки «Обери своє майбутнє» з випускниками шести навчальних закладів освіти м. Конотопа. Їх відвідало понад 150 абітурієнтів. Заходи відбулися відповідно до плану роботи відділу освіти Конотопської міської ради Сумської обл. та НАУ, на підставі угоди про співробітництво.
Зворушливою подією стало вручення «Подяки» НАУ директорові Конотопської гімназії Ю. Баранник за значний внесок педагогічного колективу у якісну підготовку випускників, які успішно закінчили підготовчі курси ІДП і виявили високий рівень знань і вмінь у сертифікатах ЗНО–2016 та вступили до НАУ.
Учні отримали вичерпну інформацію про підготовку фахівців в університеті, спеціальності та спеціалізації, терміни та форми навчання, кафедру військової підготовки, особливості організації навчально-виховного процесу, дозвілля та наукове життя студентів, про проходження практики, студентське самоврядування, міжнародні програми для студентів, переваги навчання на підготовчих курсах Інституту доуніверситетської підготовки та Навчально-наукового Інституту післядипломного навчання.
Учасники заходу отримали запрошення на День відкритих дверей університету, що відбудеться 17 вересня 2016 року.
Здійснювана профорієнтаційна робота в подальшому сприятиме набору абітурієнтів на підготовчі курси, залученню випускників до вступу в університет та популяризації його діяльності.
Тож чекаємо на вас, вступники!