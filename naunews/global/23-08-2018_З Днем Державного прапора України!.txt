Заголовок: З Днем Державного прапора України!
Дата: 23/08/2018
URL: https://nau.edu.ua/ua/news/1/7/z-dnem-derzhavnogo-prapora-ukraini.html
==================================================

Шановні працівники і студенти!
Щиро вітаю вас з Днем Державного прапора України!
Любов до Батьківщини, почуття національного єднання народжується в наших серцях, коли лунає Державний Гімн і майорить Державний Прапор.
День Державного прапора – це свято всіх поколінь українців. Під синьо-жовтим прапором український народ пройшов довгий і героїчний шлях, виборов віковічну мрію про державність, соборність і самостійність.
У повазі до Державного Прапора проявляються громадянська самосвідомість, вміння і готовність об’єднати сили і подолати найскладніші перешкоди для блага Вітчизни.
Зичу всім миру, щастя, добробуту, успіхів у роботі й в усіх починаннях. Бажаю бути гідними пам’яті наших славетних предків, які своєю працею і життям вибороли славу і велич Державного Прапора України!
З повагою
Ректор   В. Ісаєнко