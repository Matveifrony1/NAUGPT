Заголовок: На майно екс-ректора Ісаєнка В.М. накладено арешт
Дата: 21/12/2020
URL: https://nau.edu.ua/ua/news/2020/gruden/na-mayno-eks-rektora-isaenka-vm-nakladeno-aresht.html
==================================================

Солом’янський районний суд міста Києва задовольнив позов Національного авіаційного університету щодо накладення арешту на майно колишнього ректора НАУ Володимира Ісаєнка.
Перебуваючи на посаді ректора НАУ, Ісаєнко незаконно звільнив низку працівників університету.
Тож, тепер з вини конкретно визначеної особи, НАУ має компенсувати колишнім співробітникам 893 686,63 грн.
Відповідно, НАУ клопотав про стягнення В. Ісаєнка цих коштів на користь університету.
Вивчивши матеріали справи, суд прийняв
рішення
накласти арешт на майно, зареєстроване на праві власності за Ісаєнком, в межах ціни позову - 893 686, 63 грн, а саме на:
-       земельну ділянку площею 0.1898 га, розташовану у с. Озерщина Київської області;
-       житловий будинок, розташований у с. Озерщина  Київської області;
-       земельну ділянку площею 0.25 га, розташовану у с. Озерщина Київської області;
-       ¼ частки квартири загальною площею 73.42 м. кв, розташовану у місті Києві;
-       гаражний бокс загальною площею 37.4 м. кВ., розташований у місті Києві;
-       ¼ частки квартири загальною площею 59.5 м. кв, розташовану у місті Києві;
-       будинок загальною площею 56.3 м. кв, розташований у селі Крутьки Черкаської області;
-       будинок загальною площею 73.7 м. кв, розташований у місті Лубни Полтавської області.
Такий запобіжний захід гарантуватиме цілісність його майнового стану до розгляду спору по суті та винесення остаточного судового рішення про відшкодування збитків, нанесених Університету.