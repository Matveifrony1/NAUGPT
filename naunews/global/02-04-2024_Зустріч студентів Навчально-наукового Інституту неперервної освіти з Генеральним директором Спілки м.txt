Заголовок: Зустріч студентів Навчально-наукового Інституту неперервної освіти з Генеральним директором Спілки малих, середніх та приватизованих підприємств України
Дата: 02/04/2024
URL: https://nau.edu.ua/ua/news/2024/4/zustrich-studentiv-navchalno-naukovogo-institutu-neperervnoi-osviti-z-generalnim-direktorom-spilki-malih-serednih-ta-privatizovanih-pidpriemstv-ukraini.html
==================================================

25 березня 2024 року
в Навчально-науковому Інституті неперервної освіти Національного авіаційного університету відбулася чергова зустріч студентів зі стейкхолдерами. Цього разу почесним гостем став
В’ячеслав Биковець
— Генеральний директор, віце-президент Спілки малих, середніх та приватизованих підприємств України.
Під час зустрічі пан
В’ячеслав Биковець розповів про поточну ситуацію
у сфері бізнесу та підприємництва в Україні, а також pro основні виклики, з якими стикаються вітчизняні підприємці в умовах воєнного стану. Студенти мали нагоду почути думки та бачення поважного гостя щодо перспектив розвитку підприємництва в Україні в повоєнний період та ролі громадських організацій у процесі відновлення країни.
В’ячеслав Биковець закликав
присутніх до активної співпраці у науковій та виробничій сферах, а також запросив студентів до проходження практики та стажування на базі активних членів очолюваної ним Спілки.
Зустріч з людиною, яка щиро і високопрофесійно опікується успішним розвитком бізнесу та підприємництва в Україні, пройшла у атмосфері дружнього спілкування, відвертого діалогу та незабутніх емоцій.
Присутні мали можливість
отримати цінні практичні поради та натхнення для реалізації власних підприємницьких ідей та проектів.
Навчально-науковий інститут неперервної освіти НАУ висловлює щиру вдячність В’ячеславу Биковцю за змістовну розмову. Переконані, що така співпраця зі стейкхолдерами є надзвичайно важливою для формування компетентних і конкурентоспроможних фахівців у сфері бізнесу та підприємництва.