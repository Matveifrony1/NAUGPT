Заголовок: ІІ етап Всеукраїнської студентської олімпіади з політології
Дата: 28/04/2017
URL: https://nau.edu.ua/ua/news/2017/4/ii-etap-vseukrainskoi-studentskoi-olimpiadi-z-politologii.html
==================================================

17–21 квітня 2017 року студентки 4 курсу Навчально-наукового Гуманітарного інституту Наталія Стародуб та Катерина Рябчун взяли участь у ІІ етапі Всеукраїнської студентської олімпіади з політології, що проходив на базі Уманського державного педагогічного університету імені Павла Тичини.
II етап Всеукраїнської студентської олімпіади з політології проходив у два тури. У першому турі (теоретичному) учасники олімпіади виконували тестові завдання і завдання проблемного та творчого характеру з історії і теорії політичної науки. Другий тур (дослідницький) олімпіади передбачав попередній розгляд та оцінювання наукової роботи, її публічний захист.
Наші студентки продемонстрували високий рівень підготовки у виконанні завдань досить високого рівня складності, отримали сертифікати учасників та грамоти «За оригінальне вирішення наукової проблеми» (Наталія Стародуб) та «Знавець історії політичної думки» (Катерина Рябчун).