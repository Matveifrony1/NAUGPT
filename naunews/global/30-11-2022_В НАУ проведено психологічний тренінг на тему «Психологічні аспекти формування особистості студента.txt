Заголовок: В НАУ проведено психологічний тренінг на тему «Психологічні аспекти формування особистості студента в соціокультурному середовищі університету»
Дата: 30/11/2022
URL: https://nau.edu.ua/ua/news/2022/11/v-nau-provedeno-psihologichniy-trening-na-temu-psihologichni-aspekti-formuvannya-osobistosti-studenta-v-sotsiokulturnomu-seredovishchi-universitetu.html
==================================================

29 листопада на Юридичному факультеті НАУ для студентів 1-го курсу проведено психологічний тренінг на тему «Психологічні аспекти формування особистості студента в соціокультурному середовищі університету».
Спікером заходу виступила завідувач лабораторії педагогічної майстерності та моніторингу якості вищої освіти, викладач психології Факультету лінгвістики та соціальних комунікацій НАУ, тренер, коуч Еліна Главінська.
Пані Еліна розібрала зі студентами психологічні ресурси, які дають їм життєву енергію та стимул кожного дня, розкрила важливість процесу адаптації до сучасних умов життя, а також способи полегшення цього процесу, поспілкувалася із першокурсниками у форматі: «запитання – відповідь». Також здобувачі вищої освіти пройшли захоплюючу проективну методику на розвиток уяви.
Наприкінці тренінгу заступник декана з навчально-організаційної роботи Ніна Троцюк та завідувач лабораторії педагогічної майстерності та моніторингу якості вищої освіти Еліна Главінська домовилися про подальшу співпрацю у вигляді організації різноманітних цікавих івентів для студентської молоді НАУ.