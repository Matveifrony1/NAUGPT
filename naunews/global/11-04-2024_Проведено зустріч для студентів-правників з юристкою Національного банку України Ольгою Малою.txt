Заголовок: Проведено зустріч для студентів-правників з юристкою Національного банку України Ольгою Малою
Дата: 11/04/2024
URL: https://nau.edu.ua/ua/news/2024/4/provedeno-zustrich-dlya-studentiv-pravnikiv-z-yuristkoyu-natsionalnogo-banku-ukraini-olgoyu-maloyu.html
==================================================

1 квітня 2024 року
для студентів бакалаврського рівня вищої освіти спеціальності 081 «Право» Юридичного факультету
проведено зустріч
із юристкою Національного банку України
Ольгою Малою
.
З метою поглибленого вивчення окремих тем
навчальної дисципліни «Господарське процесуальне право України» та формування практичних підходів для підготовки позиції захисту сторони у судовій справі, студенти 4 курсу охоче долучилися до участі у майстер-класі практикуючого фахівця Національного банку України.
Пані Ольга ознайомила присутніх
із правовими позиціями Верховного Суду, які є важливими для касаційного перегляду судових рішень у порядку господарського судочинства.
Окрему увагу приділила
«касаційним фільтрам» та обґрунтуванню касаційних скарг,  а також поділилася власними напрацюваннями, прикладами із судових проваджень, проаналізувавши типові помилки, характерні для правників-початківців при підготовці скарг у касаційну інстанцію.  На розгляд аудиторії спікером
піднято дискусійні питання
щодо ролі Верховного Суду у формуванні єдиної судової практики в однакових категоріях/видах господарських спорів, а також впливу рішень Європейського суду з прав людини (ЄСПЛ) на касаційний перегляд судових рішень в Україні.
На завершення зустрічі
Ольга Мала порадила студентам
вивчати судову практику Верховного Суду та практику ЄСПЛ й уважно відстежувати зміни у процесуальному законодавстві.
Представниця Національного банку України вже не вперше проводить інтерактивні заняття зі здобувачами освіти Юридичного факультету, що є свідченням
тісної співпраці факультету із стейкхолдерами
й бажання їх ділитися досвідом та передавати знання молодому поколінню.