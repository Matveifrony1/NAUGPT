Заголовок: Розвиток України як авіаційної держави: правовий аспект
Дата: 06/04/2018
URL: https://nau.edu.ua/ua/news/1/4/rozvitok-ukraini-yak-aviatsiynoi-derzhavi-pravoviy-aspekt.html
==================================================

У рамках
XVI
І
I
Міжнародної науково-практичної конференції молодих учених і студентів «Політ. Сучасні проблеми науки» 4 квітня 2018 року в Навчально-науковому юридичному інституті відбувся круглий стіл «Розвиток України як авіаційної держави: правовий аспект».
Організаторами заходу виступили члени  Наукового товариства студентів та аспірантів НН ЮІ НАУ на чолі із головою Тетяною Атаманчук,  які зосередили увагу учасників і гостей на перспективах  розвитку України як авіаційної держави, проблемах  правового регулювання авіаційної галузі.
Під час роботи круглого столу презентовано результати переговорного процесу щодо Угоди про Спільний авіаційний простір (САП) з ЄС та обговорено стан підготовки євроінтеграційних законопроектів. Крім того, предметом обговорення були питання  значення норм адміністративного права в регулюванні відносин щодо забезпечення безпеки цивільної авіації, правомірної  поведінки на борту літака, особливостей правового регулювання чартерних  повітряних перевезень тощо.
Налаштував молодих науковців на  успішну результативну роботу наукового заходу Ростислав Калюжний – відповідальна особа за науково-методичну  роботу Навчально-наукового юридичного інституту НАУ, д.ю.н., професор. Він наголосив на важливості якісної підготовки юристів – фахівців у сфері повітряного і космічного права.
Запрошена для участі у круглому столі Віра Головащук - начальник організаційно-інформаційного відділу Київської філії Національного центру аерокосмічної освіти молоді ім. О.М. Макарова  поділилася з молодими науковцями своїми ідеями  щодо успішної реалізації  державної молодіжної політики в галузі аерокосмічної освіти, що  сприятиме інтелектуальному розвитку молодого покоління.