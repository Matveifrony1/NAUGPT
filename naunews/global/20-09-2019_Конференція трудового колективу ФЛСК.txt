Заголовок: Конференція трудового колективу ФЛСК
Дата: 20/09/2019
URL: https://nau.edu.ua/ua/news/2019/9/konferentsiya-trudovogo-kolektivu-flsk.html
==================================================

Відбулась конференція трудового колективу Факультету лінгвістики та соціальних комунікацій (ФЛСК). На конференцію делеговано 90 представників від усіх структурних підрозділів факультету, а також від Студентської ради та товариства студентів і молодих учених. Основне питання порядку денного – доповідь декана Сергія Ягодзінського «Про діяльність факультету лінгвістики та соціальних комунікацій у 2018-2019 н.р. та перспективи розвитку».
Під час виступу Сергій Ягодзінський представив змістовний зріз роботи факультету за вказаний період та аналіз навчального, виховного і наукового процесів. Особливу увагу він приділив аналізу Вступної кампанії 2019 року, аналізу стратегій ведення профорієнтаційної роботи, позитивних і негативних тенденцій набору студентів на бюджетну та контрактну форми навчання. Серед здобутків факультету слід відзначити друге місце серед структурних підрозділів НАУ по набору студентів на 1 курс. Серед основних загроз – зменшення набору здобувачів освітнього ступеня «Магістр». Не оминув увагою декан здобутки кафедр факультету в освітній, науковій та міжнародній діяльності, а також успіхи студентів і молодих учених на заключних етапах міжнародних і всеукраїнських конкурсів, олімпіад, стипендіальних програмах, проектах тощо. На завершення доповіді Сергій Ягодзінський подякував колективу, підкресливши, що «успіхи факультету, його показники – це внесок кожного співробітника, студента, партнера. Тому наше гасло залишається незмінним – «Де згода, там перемога».
В обговоренні доповіді взяли участь: завідувач кафедри філософії Любов Дротянко; завідувач кафедри англійської філології та перекладу Сергій Сидоренко; завідувач кафедри педагогіки та психології професійної освіти Ельвіра Лузік; завідувач кафедри соціології та політології Олена Хомерікі.
Слова підтримки факультету виразив також проректор з навчальної роботи Артур Гудманян. Він побажав колективу бути єдиними перед новими викликами та новими можливостями.
За результатами доповіді та її обговорення трудовий колектив шляхом відкритого голосування одноголосно визнав результати роботи ФЛСК у 2018-2019 роках задовільними.