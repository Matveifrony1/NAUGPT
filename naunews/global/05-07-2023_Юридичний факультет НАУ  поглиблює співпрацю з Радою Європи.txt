Заголовок: Юридичний факультет НАУ  поглиблює співпрацю з Радою Європи
Дата: 05/07/2023
URL: https://nau.edu.ua/ua/news/2023/7/yuridichniy-fakultet-nau-pogliblyue-spivpratsyu-z-radoyu-evropi.html
==================================================

За ініціативи Інформаційно-просвітницького центру з прав людини Юридичного факультету НАУ продовжено співпрацю Національного авіаційного університету з Генеральним директоратом з прав людини та верховенства права Ради Європи, одним із пунктів якої є проведення право просвітницьких та освітніх заходів для здобувачів освіти спеціальності 081 «Право» ОПП «Правознавство».
Мета проєкту - набуття компетентностей здобувачами освіти у сфері прав людини.
Представники Ради Європи організували вебінар для здобувачів освіти 1 курсу освітнього ступеня «Бакалавр» спеціальності 081 «Право» у рамках проходження фахової ознайомлювальної практики, яка проводилася на базі Інформаційно-просвітницького центру з прав людини.
На початку заходу до присутніх звернувся декан Юридичного факультету НАУ Володимир Нікітін, який висловив слова вдячності представникам Ради Європи за співпрацю з факультетом, зазначивши, що «Рада Європи через співпрацю з Україною, сприяє імплементації національного законодавства, інституцій та практики з європейськими стандартами у сфері прав людини, верховенства права й демократії і, відтак, підтримує Україну у виконанні своїх зобов’язань як держави-члена Ради Європи».
Для студентів ЮФ НАУ провели тренінги: міжнародна менеджерка Генерального директорату з прав людини та верховенства права Ради Європи Ольга Костенко на тему «Проект «HELP (Освіта в галузі прав людини для юристів) для України, у тому числі під час війни» в рамках Плану дій Ради Європи для України «Стійкість. Відновлення. Реконструкція» на 2023-2026 роки» та співробітник «Проєкту HELР» Генерального директорату з прав людини та верховенства права Ради Європи Володимир Боряк на тему «Історія створення, нормативні основи та функції Європейського Суду (Суду Європейського Союзу).
Завідувач кафедри теорії та історії держави і права, директор Інформаційно-просвітницького центру з прав людини, сертифікований тренер «Проєкту HELP» Олена Макеєва спільно із завідувачами кафедр факультету залучила здобувачів освіти спеціальності 081 «Право» до вивчення теорії і практики захисту прав людини на платформі HELP Ради Європи.
Студенти бакалаврату та магістратури у рамках вивчення освітніх компонент ОПП «Правознавство» протягом 2022-2023 навчального року проходили онлайн курси за різними напрямками.
Використання різних видів додаткової неформальної освіти під час навчального процесу сприяє підготовці високоякісних фахівців у сфері юриспруденції.