Заголовок: Народні традиції і мода
Дата: 20/05/2016
URL: https://nau.edu.ua/ua/news/2016/5/narodni-tradiczii-i-moda.html
==================================================

19 травня 2016 року викладач кафедри української мови та культури Навчально-наукового Гуманітарного інституту М. Ціко разом зі студентами І курсу різних інститутів НАУ відзначили День вишиванки, провівши своєрідний флешмоб. День вишиванки – поки що неофіційне й відносно нове народне свято, покликане сприяти єдності й культурного відродження всього багатонаціонального українського народу.  Ідею акції «Всесвітній день вишиванки» у 2006 році запропонувала студентка факультету історії, політології та міжнародних відносин Чернівецького національного університету імені Юрія Федьковича
Леся Воронюк
. А поштовхом до реалізації ідеї та святкування стала вишиванка Ігоря Житарюка, яку він регулярно одягав на пари. У наші дні свято розрослося до всеукраїнського рівня, до нього долучається все більше людей у всьому світі.
Як висловилися самі студенти учасники флешмобу: «Нас було небагато, ми не злякалися дощу і прийшли!  Вишиванки дарували нам сонце, хоч небо і було похмурим. Напевно, воно засмутилося через те, що не всі пам'ятають про Всеукраїнський день вишиванки!  Ми думаємо, що вишиванку потрібно носити не лише у цей день! І сьогодні дістали їх із шаф. І хоча не у всіх вони є (поки що, звичайно!), ми любимо свою країну та  її культуру, намагаємось дотримуватись народних традицій».