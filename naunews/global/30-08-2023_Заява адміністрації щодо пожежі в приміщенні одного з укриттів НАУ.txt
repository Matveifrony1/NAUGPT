Заголовок: Заява адміністрації щодо пожежі в приміщенні одного з укриттів НАУ
Дата: 30/08/2023
URL: https://nau.edu.ua/ua/news/2023/8/zayava-administratsii-shchodo-pozhezhi-v-primishchenni-odnogo-z-ukrittiv-nau.html
==================================================

29 серпня, близько 22:30 ночі, невідомі здійснили спробу підпалу приміщення одного з укриттів НАУ.
Відповідно до Указу Президента України №353/2023 від 26 червня 2023 року та рішення столичної постійної комісії з питань техногенно-екологічної безпеки та надзвичайних ситуацій «про цілодобовий доступ до укриттів» від 02 червня 2023 року, всі укриття на території НАУ відкриті цілодобово, а до частини з них є вільний доступ громадян.
За попередньою інформацією, в укритті де сталася пожежа, оселились безхатьки, які не зважаючи на неодноразові звернення в поліцію, поверталися знову.
Особи, які, попередньо, скоїли підпал, використали для цього меблі (столи та стільці), якими було облаштоване укриття.
Важливо зазначити, що будівля НАУ, де сталося загоряння, не була заселена. Відповідно життю співробітників та студентів НАУ, на щастя, пожежа не загрожувала, постраждалих немає.
На виклик співробітників відділу безпекової діяльності НАУ, до місця пожежі прибули працівники ДСНС України та поліції. Осередки вогнища вдалося оперативно загасити.
Наразі, повідомлення про спробу підпалу і зумисного пошкодження майна університету зареєстроване правоохоронцями.
Адміністрація НАУ звертається до співробітників, студентів та всіх громадян, які користуються укриттями на території університету, з проханням використовувати їх тільки за потреби та за функціональним призначенням, дотримуючись правил протипожежної безпеки.