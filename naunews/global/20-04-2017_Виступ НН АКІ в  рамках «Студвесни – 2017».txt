Заголовок: Виступ НН АКІ в  рамках «Студвесни – 2017»
Дата: 20/04/2017
URL: https://nau.edu.ua/ua/news/2017/4/vistup-nn-aki-v-ramkah-studvesni-–-2017.html
==================================================

19 квітня 2017 року в Центрі культури та мистецтв НАУ у  рамках фестивалю гумору «Студвесна – 2017» відбувся концерт Навчально-наукового Аерокосмічного інституту.
Перша частина виступу мала назву «Його донжуанський список», хоча ніякого списку, як виявилося, не було, бо чоловік усе життя кохав одну-єдину жінку. Артисти підняли і блискуче розкрили питання шлюбу: для когось це просто штамп у паспорті, а для когось – вибір назавжди. Тому не треба поспішати, аби потім не жалкувати решту життя.
У другій частині конферансьє розважав зал тим, що комедійно  оголошував номери. Увазі глядачів представили два запальних танцювальних номера, акапельну пісню та монолог  у виконані Олександра Воробйова «Ніколи не любіть того, хто…».
Фінальним номером концерту стала пісня в виконанні усіх учасників команди НН АКІ.