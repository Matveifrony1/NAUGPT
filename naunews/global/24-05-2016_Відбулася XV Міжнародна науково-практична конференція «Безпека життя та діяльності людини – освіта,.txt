Заголовок: Відбулася XV Міжнародна науково-практична конференція «Безпека життя та діяльності людини – освіта, наука, практика»
Дата: 24/05/2016
URL: https://nau.edu.ua/ua/news/2016/5/vidbulasya-xv-mizhnarodna-naukovo-praktichna-konferencziya-bezpeka-zhittya-ta-diyalnosti-lyudini-–-osvita-nauka-praktika.html
==================================================

19-20 травня кафедра безпеки життєдіяльності Навчально-наукового інституту Екологічної безпеки провела XV Міжнародну науково-практичну конференцію «Безпека життя та діяльності людини – освіта, наука, практика».
Відкрила конференцію проректор Національного авіаційного університету Тамара Іванова, яка побажала учасникам результативної дискусії і наголосила на важливості обговорення проблем, пов’язаних із сучасним стану вивчення наукової та навчальної складової техногенної, екологічної та промислової безпеки.
З доповідями виступили директор інституту ННІЕБ Олександр Запорожець; професор Університету штату Індіана, Борис Блюхер (США); генерал-лейтенант Віктор Гречанінов, начальник відділу розвитку цивільного захисту УкрНДІЦЗ; с.н.с. інституту змісту освіти О.Дашковська; завідувач кафедри охорони праці та оточуючого середовища В.Березуцький НТУ «ХПІ»; завідувач кафедри БЖД НАУ В. Глива.
В обговоренні актуальних питань стосовно освіти в галузі цивільної безпеки брали участь наковці, та провідні фахівці в галузі промислової та цивільної безпеки. Зокрема проведено обговорення проекту стандарту вищої освіти за напрямом підготовки бакалавр, в галузі знань 26 «Цивільна безпека», за спеціальністю 263 «Цивільна безпека».
Вагомим підсумком роботи конференції стало звернення до МОН України стосовно врахування громадської думки стосовно перегляду переліку спеціальностей щодо відокремлення підготовки фахівців з «Охорони праці» в окрему спеціальність.