Заголовок: «Закон і право: 18-»
Дата: 11/02/2015
URL: https://nau.edu.ua/ua/news/2015/2/zakon-i-pravo-18-.html
==================================================

18 грудня 2014 року в спеціалізованій школі № 120 з поглибленим вивченням предметів природничо-математичного циклу м. Києва пройшла І науково-практична учнівська конференція «Закон і право: 18-». Участь у ній узяла старший викладач кафедри теорії та історії держави і права Юридичного інституту Ірина Тимкович.
В ході заходу старшокласники шкіл Дніпровського району міста Києва відвідали інтерактивні тренінги викладачів різних ВНЗ столиці та представників Благодійного фонду «Дніпровський» Всеукраїнської громадської організації «Україна – країна героїв».
В рамках конференції відбулась презентація Громадської організації «Молодіжна школа соціальної активності» та проекту «Дитячий омбудсман», проведена Назарієм Головацьким – Президентом учнівської ліги Громадсько-активної школи № 120. Почесним гостем заходу була представник Управління з питань дотримання прав дитини, недискримінації та гендерної рівності Секретаріату Уповноваженого Верховної Ради України з прав людини Вікторія Яловська. Вона поділилась досвідом співпраці з дитячим омбудсманом міста Вінниці та наголосила на важливості володіти основними знаннями з різних галузей права та формами їх реалізації в різних сферах життєдіяльності.
Старшокласники отримали вичерпну інформацію про Юридичний інститут НАУ та були запрошені на заплановані в Інституті у II семестрі 2014-2015 н.р. профорієнтаційні заходи.