Заголовок: Підвищення кваліфікації у галузі безпеки авіації
Дата: 08/02/2019
URL: https://nau.edu.ua/ua/news/2019/2/pidvishchennya-kvalifikatsii-u-galuzi-bezpeki-aviatsii.html
==================================================

Вивчення нових підходів ІКАО, обговорення критичних елементів безпеки, відкрита дискусія та рекомендації щодо практичного впровадження системи управління безпекою авіації – ключові аспекти курсу «Система управління безпекою авіації». Курс провели директор Інституту ІКАО Галина Суслова й інструктори Дмитро Бугайко та Олександр Башта.
Серед слухачів – представники керівного складу Державної авіаційної служби Азербайджану, керівники авіакомпаній «Сілк Вей Вест» (Азербайджан), «Аеровіз», «Атлас Джет Україна» та міжнародних аеропортів Алмати (Казахстан), Маркулешти (Молдова), Дніпро та Львів.
Інститут ІКАО продовжує удосконалювати курси підвищення кваліфікації за напрямом «Система управління безпекою авіації», застосовуючи сучасні підходи навчання та постійну актуалізацію навчального матеріалу. Систематичне проведення курсів є складовою підвищення рівня безпеки авіації країн Європейського та Північноатлантичного бюро ІКАО.