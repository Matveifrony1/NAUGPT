Заголовок: За сприяння доцента НАУ у Тбіліському університеті розпочався курс «Україна: історія свободи»
Дата: 16/06/2022
URL: https://nau.edu.ua/ua/news/2022/6/za-spriyannya-dotsenta-nau-u-tbiliskomu-universiteti-rozpochavsya-kurs-ukraina-istoriya-svobodi.html
==================================================

Доцент кафедри англійської філології і перекладу Факультету лінгвістики та соціальних комунікацій (ФЛСК) Національного авіаційного університету Алла Головня розпочала навчальний курс «Україна: історія свободи» для учасників EuroClub Kvareli Тбіліського університету.
У ході курсу учасники прослухають лекції та відвідають семінари і майстер-класи, присвячені різним питанням, пов’язаним з Україною.
EuroClub – це молодіжна організація, заснована за підтримки Європейського Союзу через його регіональну комунікаційну програму «EU NEIGBORS east» у 2019 році у Кварелі, Грузія.
Основною місією програми є сприяння освіті й розвитку серед молоді громадянської обізнаності, надання доступ до неформальної освіти та поширення європейських цінностей.