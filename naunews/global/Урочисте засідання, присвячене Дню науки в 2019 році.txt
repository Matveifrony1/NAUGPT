Заголовок:Урочисте засідання, присвячене Дню науки в 2019 році

Дата: ----------
URL: https://nau.edu.ua/ua/menu/science/naukovi-zahody/konferenczii-ta-seminary/urochiste-zasidannya-prisvyachene-dnyu-nauki-v-2019-rotsi.html
==================================================
Урочисте засідання, присвячене Дню науки в 2019 році
 

У Національному авіаційному університеті 17 травня 2019 року відбулось засідання, присвячене Дню науки, що традиційно  відзначається в Україні у третю суботу травня.

 

Ректор Володимир Ісаєнко привітав науково-педагогічних працівників і студентів, подякувавши кожному за професійні наукові здобутки та досягнення. Він зазначив, що в університеті визначено основні наукові напрями: сучасні авіаційно-космічні технології, аерокосмічні системи моніторингу та навігації рухомих об’єктів, інформаційні технології та комплексний захист інформації, охорона навколишнього середовища тощо. Ці напрями об’єднують навчально-наукові інститути та факультети університету, які здійснюють дослідження та підготовку кадрів вищої кваліфікації в авіаційно-космічній галузі України.

 

Проректор з наукової роботи Володимир Харченко виступив з доповіддю щодо здобутків та завдань наукової спільноти університету. Начальник відділу управління інноваційними проектами освіти Олег Бондаренко розповів про формування та перспективи Наукового парку НАУ. Про інноваційні можливості науковців університету повідомив начальник науково-дослідної частини Петро Павленко.

 

За активну участь у науково-дослідній роботі ректор Володимир Ісаєнко  вручив Грамоти науково-педагогічним працівникам та студентам-переможцям всеукраїнських конкурсів студентських наукових робіт з природничих, технічних та гуманітарних наук та студентам, що активно займаються науковою роботою. Також 36 викладачів НАУ премійовано за активну участь та організацію наукової діяльності в НАУ.

 

 

Доповіді:

 

«Стратегія наукового пошуку в НАУ» – проректор з наукової роботи Харченко В.П.

«Науковий парк НАУ. Можливості та перспектива» – начальник відділу управління інноваційними проектами освіти Бондаренко О.О.

«Інноваційні можливості науковців НАУ» – начальник науково-дослідної частини НАУ Павленко П.М.


