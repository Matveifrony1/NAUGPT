Заголовок: Для студентів та викладачів Національного авіаційного університету розширюються можливості академічної мобільності
Дата: 29/06/2021
URL: https://nau.edu.ua/ua/news/2021/6/dlya-studentiv-ta-vikladachiv-natsionalnogo-aviatsiynogo-universitetu-rozshiryuyutsya-mozhlivosti-akademichnoi-mobilnosti.html
==================================================

Сьогодні вища освіта може бути конкурентоздатною лише при інтеграції у міжнародний освітній простір. Тому адміністрація Національного авіаційного університету та Максим Луцький особисто, як очільник найбільшого авіаційного вищого закладу освіти України, приділяють особливу увагу міжнародному співробітництву, можливостям обміну досвідом серед педагогічного складу, обміну студентами за програмами навчання тощо.
З лютого 2021 року в НАУ підписано вже 14 угод про співробітництво у сфері освіти та науки з навчальними закладами Таджикистану, Словенії, Казахстану, Азербайджану, Вірменії, Китаю, Польщі, Туреччини, Угорщини. І цей список постійно поповнюється.
Нещодавно, підписанням двосторонніх угод про співпрацю, свої наміри щодо співробітництва з НАУ підтвердили два найбільших вищих навчальних заклади Республіки Албанія - Середземноморський університет Албанії та Політехнічний університет міста Тирана.
Завдяки підписаним угодам для українських та албанських студентів і викладачів розширюються можливості академічної мобільності, що є важливою складовою інтернаціоналізації вищих навчальних закладів.
Крім того, стає можливим отримання подвійних дипломів для бакалаврату і магістратури, сертифікатів післядипломного навчання, розширення можливості наукової та науково-дослідної співпраці.