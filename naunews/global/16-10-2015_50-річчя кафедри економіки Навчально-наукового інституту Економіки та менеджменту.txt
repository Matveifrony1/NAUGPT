Заголовок: 50-річчя кафедри економіки Навчально-наукового інституту Економіки та менеджменту
Дата: 16/10/2015
URL: https://nau.edu.ua/ua/news/2015/10/50-richchya-kafedri-ekonomiki-navchalno-naukovogo-institutu-ekonomiki-ta-menedzhmentu.html
==================================================

15 жовтня 1965 наказом ректора Київського інституту інженерів цивільної авіації № 418/м-9/н була створена кафедра економіки, організації та планування підприємств цивільної авіації.
Основні етапи життя кафедри:
- створення економічної групи - 1958 рік,
- створення кафедри політичної економії та економіки цивільної авіації,на базі кафедри марксизму-ленінізму - 1965 рік,
- організація кафедри економіки цивільної авіації - 1972 рік,
- в 2001 році кафедра економіки цивільної авіації стає  кафедрою економіки.
У 2015 році кафедра економіки святкує 50-річчя!
Зі вступним  словом виступила завідувач кафедри економіки НАУ д.е.н., професор Олеся Сунцова, яка привітала працівників кафедри, студентів, випускників та гостей. Свої привітання висловили в.о. проректора з науково-педагогічної та виховної роботи Тетяна Калита, випускниця кафедри економіки 2009 року; директор інституту ICAO Галина Суслова; директор
Департаменту фінансів та економіки
Державної авіаційної служби України Віктор Зеленков; декан Факультету економіки та підприємництва Олена Ареф’єва; завідувач кафедри економіки 1983-1988 років В’ячеслав Коба. Щирими, вдячними словами привітали рідну кафедру випускники 2008 року.
В святковій програмі була презентована історія розвитку кафедри економіки, її сучасний стан, досягнення та основні напрями розвитку. Студенти підготували співочі й танцювальні номери, організували гумористичні виступи. В.о. проректора з науково-педагогічної та виховної роботи Тетяна Калита вручила нагрудні знаки «Ветеран Національного авіаційного університету» заслуженим працівникам кафедри Світлані Мізюк та Наталії Кравчук. Провідні науково-педагогічні працівники отримали почесні грамоти та подяки Навчально-наукового інституту Економіки та менеджменту.
Святкування продовжилось VI Міжнародною науково-практичною конференцією «Сучасні проблеми економіки», що була присвячена 50-річчю кафедри економіки.