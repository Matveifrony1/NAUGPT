Заголовок: Засідання Вченої ради Національного авіаційного університету
Дата: 24/11/2017
URL: https://nau.edu.ua/ua/news/2017/11/zasidannya-vchenoi-radi-nau.html
==================================================

22 листопада 2017 року відбулося засідання Вченої ради Національного авіаційного університету.
На початку засідання Вченої ради в. о. ректора університету Володимир Ісаєнко вручив дипломи, відзнаки, нагороди працівникам та студентам університету.
Диплом доктора технічних наук вручено Оксані МІКОСЯНЧИК, диплом кандидата технічних наук – Євгену ДМИТРЕНКУ та Олександру ДУБИКУ.
Директора Навчально-наукового інституту міжнародних відносин Аллу ФОМЕНКО нагороджено Почесною грамотою Національного авіаційного університету.
Нагрудний знак «За сумлінну працю» вручено доценту кафедри іноземної філології Навчально-наукового гуманітарного інституту Віктору КУЛЬЧИЦЬКОМУ, подяка в. о. ректора Національного авіаційного університету вручена завідувачу сектору відділу навчальної літератури для молодших курсів Науково-технічної бібліотеки Світлані КОСОВІЙ та провідному фахівцю Навчально-наукового інституту неперервної освіти Світлані КОХАН.
Грамоту Національного авіаційного університету вручено студентці Факультету транспортних технологій Дарині МАЛЯРЕНКО, студентці Навчально-наукового інституту аеропортів Надії МАКУХ та студентці Навчально-наукового інституту аеронавігації Крістіні ЩЕРБИНІ.
Cвідоцтво приватного пілота вручено студентам Навчально-наукового аерокосмічного інституту Катерині РОМАНЮК, Микиті ЛИСЕНКУ, Євгенію ЛУК’ЯНЕНКУ, Микиті НІКІТЕНКУ, Яну СЕМЧУКУ, Владиславу СІРЕНКУ, Данилу ТЮРІНУ, Павлу ШЕШЕНЮ. Свідоцтва вручав в. о. ректора університету Володимир ІСАЄНКО та директор АТП держпідприємства «Антонов» Михайло ХАРЧЕНКО, який щиро привітав студентів-пілотів Національного авіаційного університету та вручив пам’ятні подарунки.
Грамотою за науково-методичне забезпечення архітектурно-проектної справи та Грамотою за високий рівень методичного забезпечення в архітектурній основі нагороджено Національний авіаційний університету за підсумками XXVI міжнародного огляд-конкурсу дипломних проектів випускників архітектурних і дизайнерських вищих шкіл, який відбувся 24-28 жовтня 2017 року. Грамоти вручено директору Навчально-наукового інституту аеропортів ЧЕМАКІНІЙ Октябрині Володимирівні.
Національний авіаційний університет був удостоєний Почесного звання «Лідер міжнародної діяльності» і нагороджений Гран-прі у номінації «Міжнародне співробітництво у галузі освіти і науки». Нагороди вручено директору Навчально-наукового інституту неперервної освіти Наталії МУРАНОВІЙ.
Одним з головних питань порядку денного постала доповідь в.о. ректора університету Володимира Ісаєнка «Про перспективи розвитку Національного авіаційного університету», у якій було зроблено підсумок головних здобутків університету за рік, що минає, та окреслено перспективні напрямки розвитку вишу. Зокрема, в.о. ректора університету В. Ісаєнко наголосив, що одним із перспективних напрямів розвитку університету є створення Китайсько-українського навчально-науково-дослідного Інституту аерокосмічних технологій відповідно до Угоди про співпрацю між Національним авіаційним університетом та Місцевим органом влади провінції Чжецзян (місто Ханчжоу, Сяошан, КНР) від 21 листопада 2017 року. За підсумками обговорення доповіді Вчена рада ухвалила необхідність розробки стратегії інноваційного розвитку Національного авіаційного університету на 2018-2028 роки.
Другим питанням порядку денного слухали доповідь голови студентської ради університету Олексія Клочківського «Про студентське самоврядування». Члени Вченої ради схвалили доповідь голови студентської ради, наголошено, що студентська рада має право брати участь в обговоренні та вирішенні питань удосконалення освітнього процесу та науково-дослідної роботи, а також у заходах щодо забезпечення якості вищої освіти. Задля забезпечення більшої прозорості запропоновано активізувати висвітлення у соціальних мережах та на веб-сайті університету інформації про діяльність студентського самоврядування.
Також на засіданні Вченої ради схвалено Положення про Конференцію трудового колективу Національного авіаційного університету (доповідач – голова профспілки Володимир Гребенніков) та Положення про Статутну раду Національного авіаційного університету (доповідач – директор НН ІЕБ Олександр Запорожець). Вчена рада схвалила у новій редакції Положення про наукові школи Національного авіаційного університету (доповідач – проректор з наукової роботи Володимир Харченко) та затвердила зміни у структурі інформаційно-аналітичного відділу Національного авіаційного університету (доповідач – начальник інформаційно-аналітичного відділу Олексій Дмитрашківський).
Окрім того, затверджено теми трьох докторських дисертацій, рекомендовано до друку низку навчальних посібників, монографій, журналів та збірників наукових праць.