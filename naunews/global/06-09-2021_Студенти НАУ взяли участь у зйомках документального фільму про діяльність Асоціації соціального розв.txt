Заголовок: Студенти НАУ взяли участь у зйомках документального фільму про діяльність Асоціації соціального розвитку через право
Дата: 06/09/2021
URL: https://nau.edu.ua/ua/news/2021/9/studenti-nau-vzyali-uchast-u-zyomkah-dokumentalnogo-filmu-pro-diyalnist-asotsiatsii-sotsialnogo-rozvitku-cherez-pravo.html
==================================================

Сьогодні, у рамках підготовки Форуму «Суспільство та право», розпочалися зйомки документального фільму про діяльність Асоціації соціального розвитку через право.
Мета зйомок - показати можливості та шляхи вирішення проблем, що існують в Україні, а також перспективи спільної роботи молоді, експертів, громадських активістів та влади у подоланні цих проблем та налагодженні розвитку верховенства права в Україні.
Під час зйомок і відбулася відверта та результативна розмова про проблеми і виклики сьогодення у правничій системі між студентами Факультету міжнародних відносин НАУ, за участі декана факультету Юрія Волошина, та Олімпійського призера, науковця, Народного депутата України 8-го скликання, державного діяча Дениса Силантьєва.
Думки і плани перспективної позитивної та розумної молоді НАУ, яка здатна долучитися до будь-якої справи та розвивати Україну до стандартів світового рівня незабаром зможемо оцінити у документальній стрічці.