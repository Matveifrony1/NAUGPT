Заголовок: На Факультеті наземних споруд і аеропортів відбулася робоча зустріч з керівництвом виробничої компанії БК «Прогрес»
Дата: 01/11/2024
URL: https://nau.edu.ua/ua/news/2024/11/na-fakulteti-nazemnih-sporud-i-aeroportiv-vidbulasya-robocha-zustrich-z-kerivnitstvom-virobnichoi-kompanii-bk-progres.html
==================================================

На Факультеті наземних споруд і аеропортів відбулася робоча зустріч з керівництвом виробничої компанії БК «Прогрес», яка стала
продовженням домовленості про про спільну наукову, науково-технічну і освітню діяльність
на форумі-виставці SECURITY 2.0.
Організатором зустрічі виступила
заступниця декана ФНСА з наукової роботи, кандидатка архітектури, доцентка
Октябрина Чемакіна
. Активним учасником став в.о.декана ФНСА, кандидат технічних наук, доцент
Олександр Дубик
. Зустріч відбулася в виставкому залі ФНСА, де старший викладач кафедри архітектури і просторового планування
Олександр Хлюпін
представив дипломні і курсові проєкти студентів-архітекторів з актуальних напрямів сьогодення: відновлення просторового середовища територіальних громад, зокрема, міста Макарів Київської області; реабілітаційні центри для учасників бойових дій; житлові споруди тощо.
Під час спілкування представники компанії окреслили спільні для бізнесу та освіти проблемні питання
в умовах війни та обговорили майбутні перспективи розвитку співробітництва в сфері архітектурного проектування житла для учасників бойових дій. Керівник компанії підкреслив необхідність нових підходів як до містобудівної організації ділянки, так і до поверховості і дизайну приміщень житлових будинків на умовах і з врахуванням особливостей і побажань наших захисників.
Головною важливою темою розмови стало
обговорення критичної необхідності планування та проєктування спеціальних автономних споруд
(сховищ) для збереження життя та захисту людини від наслідків ракетно-бомбових ударів (вибухово-ударної хвилі, осколкових уражень тощо). Для екстреного вирішення проблеми нарощування фонду захисних споруд цивільного захисту в умовах воєнного стану обговорено великий ряд питань, які включають обґрунтування конструктивних особливостей для надійного опору вибуховій хвилі, застосування високофункціональних матеріалів з метою запобігання проникненню уламків та наслідків прямого попадання снарядів.
Олександр Дубик підкреслив
, що науковці ФНСА у співпраці з стейкхолдером ТОВ «ЛІРА-САПР»
спроможні виконати параметричне проєктування і розрахунки
захисних споруд з використанням ВІМ-технологій.
Керівництво компанії
висловило бажання встановити госпдоговірні відносини
відповідно до готовності кафедр і стейкхолдера ФНСА ТОВ «ЛІРА-САПР» виконати замовлені розрахунки несучої здатності ряду об’єктів.
У ході зустрічі намічено
практичні результати від співробітництва
з виробничою компанією БК «Прогресс»:
організація і проведення спільних наукових семінарів, науково-практичних конференцій, симпозіумів;
встановлення госпдоговірних відносин щодо підготовки і реалізації спільних науково-дослідницьких проєктів;
професійна підготовка студентів за замовленням підприємства;
підвищення кваліфікації науково-педагогічних працівників;
експертна оцінка якості ОП.