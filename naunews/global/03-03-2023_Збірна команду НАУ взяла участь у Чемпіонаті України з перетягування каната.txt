Заголовок: Збірна команду НАУ взяла участь у Чемпіонаті України з перетягування каната
Дата: 03/03/2023
URL: https://nau.edu.ua/ua/news/2023/3/zbirna-komandu-nau-vzyala-uchast-u-chempionati-ukraini-z-peretyaguvannya-kanata.html
==================================================

25 лютого в Києві на спортивній базі Державного торговельно-економічного університету відбулись змагання Чемпіонату України серед студентів закладів вищої освіти з перетягування каната у приміщенні, організовані Федерацією найсильніших атлетів України і перетягування каната, Комітетом з фізичного виховання та спорту Міністерства освіти і науки України та ГО «Спортивна студентська спілка України».
У заході взяли участь студенти, які представляли ЗВО м. Києва, Львівської і Житомирської областей. Загалом - 19 команд.
Під час церемонії урочистого відкриття студентів привітали голова наглядової ради Федерації найсильніших атлетів України і перетягування каната, командир добровольчого батальйону особливого призначення «Миротворець», полковник Андрій Тетерук, начальник Київського міського відділення Комітету з фізичного виховання та спорту Міністерства освіти і науки України Сергій Бобровник і президент Федерації Володимир Кіба. Прикрасою церемонії відкриття стали виступи студентів столичних ЗВО, серед яких виступила і студентка Національного Авіаційного Університету, яка виконала пісню.
За результатами протистоянь, жіноча збірна команда НАУ увійшла в четвірку найсильніших команд, а чоловіча у п'ятірку.
Склад жіночої команди: Демченко Крістіна ФККПІ – 142 М, Ярмоленко Руслана ФАЕТ –262, Савінова Тетяна ФККПІ – 251, Репіна Світлана – 142 М, Посипайко Ксенія АКФ – 402, Яцкова Ія ФККПІ – 151, Сарапанюк Дар’я ФККПІ – 124.
Склад чоловічої команди: Приходько Олександр АКФ – 414, Сукайло Богдан ФАЕТ – 403, Денисенко Денис АКФ – 203М, Шпота Ілля ФАЕТ ­ 305, Одінцов Сергій ФАБД ­ 308, Макуха Богдан ФАБД ¬ 308, Мірошник Костянтин АКФ – 314.
Підготувала наших спортсменів - тренер команди, майстер спорту з гандболу, старший викладач кафедри фізичного виховання та спортивної підготовки ФЛСК Інна Скидан І.В.
Щиро вітаємо наших спортсменів та їх тренера! Бажаємо подальших успіхів і гарної підготовки до наступних стартів!