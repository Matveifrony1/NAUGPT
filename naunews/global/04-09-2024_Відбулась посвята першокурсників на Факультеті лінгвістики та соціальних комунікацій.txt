Заголовок: Відбулась посвята першокурсників на Факультеті лінгвістики та соціальних комунікацій
Дата: 04/09/2024
URL: https://nau.edu.ua/ua/news/2024/9/vidbulas-posvyata-pershokursnikiv-na-fakulteti-lingvistiki-ta-sotsialnih-komunikatsiy.html
==================================================

31 серпня
, у День Української авіації, відбулася урочиста посвята першокурсників Національного авіаційного університету (НАУ).
Після офіційної частини
церемонії та надихаючих промов почесних гостей, першокурсники Факультету лінгвістики та соціальних комунікацій мали нагоду познайомитися з керівництвом факультету, завідувачами кафедр, кураторами груп та представниками студентського самоврядування.
Зустріч була організована
спільними зусиллями Студентської ради факультету, Студентської ради гуртожитку №5, Творчого об’єднання студентів та аспірантів, Товариства молодих учених і Студентського профкому. Веселі конкурси, подарункові сертифікати та смачні частування створили теплу і дружню атмосферу.
З щирими вітаннями до першокурсників звернулася в.о. декана Наталія Мельник. Вона подякувала студентам та їхнім батькам за довіру до НАУ і побажала успішного та плідного навчання. До привітань приєдналися заступники декана:
Олександра Алпатова, Анжеліка Кокарєва та Леся Хоменко-Семенова.
Представники студентських організацій
розповіли про
широкі можливості для особистісного та професійного розвитку в рамках кожної організації, заохочуючи першокурсників до активної участі в університетському житті.
Кульмінацією посвяти стало урочисте виголошення «Клятви першокурсника», що символізувало початок нового етапу в житті студентів.
Далі відбулося більш детальне знайомство студентів із завідувачами кафедр та кураторами груп.
За традицією, завершилася зустріч спільною фотосесією біля літака — моментом, якого з нетерпінням чекає кожен першокурсник НАУ!
Ми висловлюємо глибоку вдячність нашим Захисникам за можливість жити, навчатися та будувати майбутнє України!