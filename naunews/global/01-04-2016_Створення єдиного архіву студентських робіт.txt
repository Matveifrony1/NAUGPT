Заголовок: Створення єдиного архіву студентських робіт
Дата: 01/04/2016
URL: https://nau.edu.ua/ua/news/2016/4/stvorennya-edinogo-arxivu-studentskix-robit.html
==================================================

За ініціативи в.о. ректора НАУ Володимира Харченка, підвальне приміщення навчального корпусу № 7 буде переобладнано у централізований архів студентських курсових та дипломних робіт. Наразі в приміщенні тривають ремонтні роботи.
Володимир Харченко зазначив: "Створення централізованого архіву надзвичайно актуальне питання яке має вирішуватись в поточному режимі за для забезпечення робочого процесу ".
Микола Михалко
Начальник ремонтно-будівельної дільниці:
«Ми відремонтуємо підвал 7 корпусу та зробимо в цьому приміщенні архів для зберігання курсових та дипломних робіт студентів Національного авіаційного університету. До слова, раніше централізованого місця для цього не було, і студентські роботи зберігалися на кафедрах.
Перш за все, ми виправили недоліки будівництва, через які відбувалося затоплення, і сьогодні ведемо роботи по приведенню приміщення  до належного вигляду. Площа майбутнього архіву складає близько  115 м² і являє собою 4 кімнати та коридор. Ми розпочали ремонтні роботи  близько двох тижнів тому, і на сьогодні відновили та зробили близько 75 % підлоги та 50 % стелі. Тобто справа йде до фінішу
Єдине, для чого знадобиться багато часу, – це стелажі для безпосереднього зберігання робіт. Матеріали для їх виготовлення вже замовили, але їх ще треба отримати.
Ремонтні  роботи проводяться згідно з усіма нормами пожежної безпеки».