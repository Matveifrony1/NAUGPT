Заголовок:Безпілотний баражуючий боєприпас М-56 «МОДУЛЬ»

Дата: ----------
URL: https://nau.edu.ua/ua/menu/science/naukova-robota/naukovi-rozrobki/bezpilotniy-barazhuyuchiy-boepripas-m-56-modul.html
==================================================
Безпілотний баражуючий боєприпас М-56 «МОДУЛЬ»


 

Призначення та сфера застосування

М-56 «Модуль» відноситься до безпілотних літальних апаратів з електричними двигунами і стартовою масою до 20 кг, які використовуються для баражування/патрулювання території з метою недопущення ворожих об’єктів шляхом їх виявлення та знищення. Потенційними користувачами М-56 «Модуль» є силові та спеціальні структури. 

 

Основні технічні характеристики

М-56 «Модуль» виконує функції баражувальника, що загороджує територію від нападу. Борт «інтелектуальний» - сам визначає тип цілі і /або сам приймає рішення нанести удар, або «запитує землю: - що мені далі робити?». Крім того, М-56 «Модуль» є високоточною зброєю + розвідник + коригувальник артвогню. На борту М-56 «Модуль» містяться боєприпаси.

На бортовому комп’ютері є ПЗ для наступної «інтелектуальної» роботи: розпізнавання та ідентифікація цілей; вибір оптимальних висот баражування; обхід перешкод, тощо. Після виконання завдання М-56 «Модуль» повертається «додому» та сідає під парашутом. Основні технічні характеристики М-56 «Модуль»: розмах крила, м – 4,58; максимальна стартова вага, кг – 13; вага корисного навантаження, кг – 4; тривалість польоту, год. – 4; технічний радіус дії, км – 120; маршрутна дальність, км – 246.

 

Основні переваги

Одна з вагомих переваг М-56 «Модуль» - багаторазове виконання «бойової роботи» впродовж одного польоту, чого не має на сьогодні жодний конкуруючий борт. Крім того, у зв’язку з типовою конструкцією несучої частини (фюзеляжу) М-56 «Модуль» легко модифікується шляхом застосування різних несучих площин (крил). Бортове ПЗ містить елементи штучного «інтелекту».  Аналог на ринку: баражуючий боєприпас Орбітер 1К (Ізраїль) 

 

Стан захисту інтелектуальної власності

Подано 1 заявку на отримання патенту України на корисну модель.

 

Затребуваність на ринку

Ринок на БПС М-56 «Модуль» світовий і він є військового спрямування. Український ринок має ємність для М-56 в межах 300-500 комплексів. Світовий ринок може мати ємність 5000-7000 комплексів у залежності від необхідних модифікацій БПС.      

 

Стан готовності розробки

Виготовлення дослідного зразка та підготовка до наземних та льотних випробувань.

 

 


