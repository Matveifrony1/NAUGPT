Заголовок: Курс ІСАО «Система управління безпекою авіацією»  для керівного складу підприємств цивільної авіації України
Дата: 18/09/2024
URL: https://nau.edu.ua/ua/news/2024/9/kurs-isao-sistema-upravlinnya-bezpekoyu-aviatsieyu-dlya-kerivnogo-skladu-pidpriemstv-tsivilnoi-aviatsii-ukraini.html
==================================================

Організація системної підготовки та підвищення кваліфікації з напряму безпеки авіації для керівників
підприємств цивільної авіації України
є стратегічним завданням інституту ІСАО та його інструкторів. Особливого значення ця діяльність набуває під час війни, коли українська авіаційна галузь працює в надскладних умовах закриття національного повітряного простору та проведення операційної діяльності виключно з баз в інших країнах світу.
Наступним кроком в процесі методичної підтримки галузі в сучасних умовах стало проведення Інститутом ІСАО НАУ у період з
09 по 13 вересня 2024
року
курсу підвищення кваліфікації «Система управління безпекою авіації (СУБА)»
для вищого та лінійного керівного складу авіакомпаній
«Мотор Січ», ПрАТ «АК Українські вертольоти», ТОВ «Супернова Ейрлайнз», ПрАТ. «Авіакомпанія Константа», ДП «Антонов» та аеропорту ДП «МА «Львів» ім. Данила Галицького».
Курси провів
інструктор ІСАО, заступник директора Навчально-наукового Інституту міжнародного співробітництва та освіти, доктор економічних наук, член кореспондент академії економічних наук та транспортної академії України, професор кафедри логістики Національного авіаційного університету
Дмитро Бугайко.
Слухачі
високо оцінили курс та професійність інструктора
.
Ознайомлення керівництва підприємств галузі з базовими стандартами і рекомендованими практиками в аспектах впровадження СУБА та обмін досвідом щодо застосування найсучасніших міжнародних галузевих практик є
запорукою підтримки національного прийнятного рівня безпеки авіації України.