Заголовок: Неси добро
Дата: 26/10/2015
URL: https://nau.edu.ua/ua/news/2015/10/nesi-dobro.html
==================================================

19-23 жовтня 2015 року студентська рада гуртожитку № 5 Навчально-наукового Гуманітарного інституту провела благодійну акцію «Допомога багатодітній сім’ї». Протягом тижня активісти Студентської ради збирали канцелярію, іграшки, предмети особистої гігієни для багатодітної сім’ї, яка виховує 14 дітей. Батьки родини радо зустріли гостей з НАУ. Діти спочатку сором’язливо йшли на контакт зі студентами, але через якийсь час почали розпитувати гостей про спеціальності, на яких ті навчаються, форми дозвілля та інші таємниці студентського життя. Сподіваємось, такі зустрічі надовго залишаться в пам’яті дітей.