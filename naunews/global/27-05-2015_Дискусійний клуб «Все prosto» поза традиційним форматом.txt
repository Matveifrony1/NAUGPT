Заголовок: Дискусійний клуб «Все prosto» поза традиційним форматом
Дата: 27/05/2015
URL: https://nau.edu.ua/ua/news/2015/5/diskusijnij-klub-vse-prosto-poza-tradiczijnim-formatom.html
==================================================

25 травня відбулася чергова зустріч учасників дискусійного клубу «Все prosto» під керівництвом психолога кафедри педагогіки та психології професійної освіти Гуманітарного інституту Вікторії.Фурман Темою зустрічі обрали «Емоції та почуття крізь призму театрального мистецтва». Мета заходу була ознайомити студентів з оригінальним режисерським поглядом на українську класику та проаналізувати психологічні портрети, вчинки та мотиви головних героїв.
Чергове засідання клубу відбулось поза традиційним форматом, а саме у Київському академічному молодому театрі, де студенти відвідали виставу «Зачарований» за п'єсою Івана Карпенка-Карого "Безталанна". Нова версія «Безталанної» передбачає поступовий рух режисера до розуміння і розв’язання зовні непомітних, але, очевидно, дуже привабливих для нього внутрішніх смислових вузлів саме в цій мелодрамі Карпенка-Карого, при цьому збережено український характер й розкрито біль, страждання та бажання щастя української душі.
Чергове засідання дискусійного клубу «Все prosto» відбудеться у червні, запрошуються всі бажаючі, також вітаються пропозиції щодо тем для обговорення. За довідками звертайтеся на кафедру (ауд. 8.802а).