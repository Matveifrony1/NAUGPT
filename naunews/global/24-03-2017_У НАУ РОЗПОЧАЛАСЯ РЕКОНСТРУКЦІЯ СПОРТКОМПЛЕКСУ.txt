Заголовок: У НАУ РОЗПОЧАЛАСЯ РЕКОНСТРУКЦІЯ СПОРТКОМПЛЕКСУ
Дата: 24/03/2017
URL: https://nau.edu.ua/ua/news/2017/3/u-nau-rozpochalasya-rekonstrukcziya-sportkompleksu.html
==================================================

Однією  з найболючіших проблем, яку залишило у спадок попереднє керівництво університету, є стан Центру спорту та здоров’я. Тому  ще 2 листопада 2016 року на засіданні ректорату НАУ було підняте питання стану споруд НСОЦ.  Рішення ректорату передбачало, зокрема, створити план з реконструкції центру. Наприкінці минулого року НСОЦ було підпорядковано безпосередньо в.о.ректора Володимиру Ісаєнку. Невиконані досі пункти з поточного плану ремонтно-будівельних робіт НАУ, що стосуються НСОЦ, було виділено в окремий блок. Рішенням Вченої Ради від 25.01.17 ухвалено забезпечення видатків (в межах наявних фінансових ресурсів) для розвитку і підтримки фізичної культури та спорту в НАУ, що неможливо без осучаснення спортивної бази університету.
13 лютого 2017 року видано наказ в.о.ректора за № 076/од про забезпечення належного стану матеріально-технічної бази НАУ та першочергові ремонтно-будівельні роботи на 2017 рік. Відбувається розробка Програми розвитку фізичного виховання та студентського спорту у НАУ, налагоджено співпрацю з кафедрою фізичного виховання  та спортивної підготовки НН ГМІ.
Уже розпочато великий комплекс ремонтних робіт в корпусі № 17, де у спортивному залі №1 замінено застарілі вікна на металопластикові, встановлено сучасні енергозберігаючі прилади освітлення, замінено вхідні двері та двері запасних виходів, виконано тинькування та фарбування стін, ремонт та фарбування підлоги, оновлення спортивного інвентарю. За місяць заплановано замінити баскетбольні ферми на сучасні, що підіймаються автоматично.
Протягом 2017 року передбачається заміна застарілих вікон та встановлення сучасних енергозберігаючих приладів освітлення в спортивному залі №2, ремонт даху корпусу №17, що включає також заміну водостічних труб, облаштування системи проти леденіння, видалення грибку та ремонт стелі у спортивних залах №1 та №2. У цих залах передбачено також облаштування системи припливно-витяжної вентиляції. Заплановано довгоочікуваний ремонт вуличних сходів на підході до Центру Спорту та Здоров’я.
Навчально-спортивний оздоровчий центр НАУ має великий потенціал. Нині у ННІА під керівництвом директора інституту Октябрини Чемакіної готується проект з масштабної реконструкції НСОЦ . Це дає студентам підстави сподіватися, що вони матимуть умови активно займатися фізкультурою та спортом як у відремонтованих приміщеннях, так, згодом, і на стадіоні.