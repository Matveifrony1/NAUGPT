Заголовок: В НАУ відбулось відкриття «Фестивалю спорту»
Дата: 12/04/2023
URL: https://nau.edu.ua/ua/news/2023/4/v-nau-vidbulos-vidkrittya-festivalyu-sportu.html
==================================================

4 квітня на базі спортивно комплексу НАУ розпочався «Фестиваль спорту» з нагоди 90-річчя Національного авіаційного університету.
У рамках Фестивалю заплановані змагання з волейболу, настільного тенісу, шахів, футзалу і стрітболу.
На урочистому відкритті з вітальними словами виступили: проректор з гуманітарної політики та інновацій Світлана Тімкіна, декан ФЛСК Наталія Ладогубець і дворазова олімпійська чемпіонка, заслужений майстер спорту з гандболу Людмила Порадник.
Також на відкритті були присутні завідувач кафедри фізичного виховання та спортивної підготовки ФЛСК Іван Вржесневський, директор НСОЦ Олександр Верес, викладачі кафедри.
Під час заходу були представлені збірні команди НАУ, переможці та призери змагань різного ґатунку. Перед учасниками з програмою «Jazz Dens Solo» виступила срібна призерка Універсіади м. Києва 2022-2023 н.р з чирлідингу Дар’я Саламатіна (ФКНТ 314).
Бажаємо нашим студентам цікавих змагань, незабутніх емоцій та яскравих перемог!