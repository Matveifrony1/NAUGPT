Заголовок: Зустріч з лауреатом Шевченківської премії
Дата: 08/12/2016
URL: https://nau.edu.ua/ua/news/2016/12/zustrich-z-laureatom-shevchenkivskoi-premii.html
==================================================

1 грудня 2016 року старший викладач кафедри англійської філології і перекладу Навчально-наукового Гуманітарного інституту А. Раті організувала та провела зустріч студентів з відомим режисером, лауреатом премії імені Василя Стуса (2007) та лауреатом Шевченківської премії (2008) Михайлом Петровичем Ткачуком.
Режисер-документаліст народився 1941 року в м. Томську. За першою професією – інженер-фізик. У 1970 році закінчив КДІТМ ім. І. Карпенка-Карого і працював режисером на «Київнаукфільмі», «Укркінохроніці», «Укртелефільмі» та Київській кіностудії ім. О. Довженка. Автор понад 50 науково-популярних та документальних стрічок, серед яких – «Мандри в країну Чаянова», «Райські острови гетьмана Сагайдачного», «Мольфар з роду Нечаїв», «Лучеськ Великий на Стиру», «Пані сенаторка», «Здобути або не бути» та інші.
Студентам було цікаво почути з перших уст, яка копітка праця здійснюється до виходу кінофільму у світ, а також ознайомитися з етапами роботи над кінострічкою. Михайло Петрович запропонував студентам-перекладачам здійснити переклад кількох своїх стрічок з метою їх виходу на екрани у зарубіжних країнах. Сподіваємося на плідну співпрацю!