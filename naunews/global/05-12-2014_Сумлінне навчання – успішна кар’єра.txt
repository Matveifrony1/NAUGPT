Заголовок: Сумлінне навчання – успішна кар’єра
Дата: 05/12/2014
URL: https://nau.edu.ua/ua/news/2014/12/sumlinne-navchannya-–-uspishna-kar’era.html
==================================================

28 листопада 2014 року доцент кафедри теорії та історії держави і права Юридичного інституту Світлана Головко разом зі студентами 1 курсу Валерією Бабіч, Вікторією Говгаленко та Євгеном Калініченком провели зі старшокласниками спеціалізованої школи № 2 імені Д. Карбишева дискусію на тему: «Сумлінне навчання – успішна кар’єра».
Метою заходу стало проведення профорієнтаційної роботи зі старшокласниками даного загальноосвітнього навчального закладу, ознайомлення їх з особливостями організації навчального процесу та студентського самоврядування, яскравими сторінками життя студентів у Національному авіаційному університеті, зокрема в Юридичному інституті.
У ході дискусії майбутні абітурієнти були поінформовані про специфіку системи фахової підготовки в Юридичному інституті, що зорієнтована на соціалізацію молодої людини та розвиток її мобільності на ринку праці.