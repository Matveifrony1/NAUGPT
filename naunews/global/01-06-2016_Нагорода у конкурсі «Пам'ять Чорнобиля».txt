Заголовок: Нагорода у конкурсі «Пам'ять Чорнобиля»
Дата: 01/06/2016
URL: https://nau.edu.ua/ua/news/2016/6/nagoroda-u-konkursi-pamyat-chornobilya.html
==================================================

25 травня 2016 року студентка Навчально-наукового Юридичного інституту В. Москвіна стала переможницею конкурсу «Пам’ять Чорнобиля» у номінації «Вірші» (науковий керівник – викладач кафедри української мови та культури Навчально-наукового Гуманітарного інституту Г. Онуфрійчук). Конкурсантці у залі Вченої ради НАУ вручили подяку за І місце у поетичній номінації.
Конкурс студентських робіт «Пам'ять Чорнобиля» проводився в університеті відповідно до постанови Верховної Ради України від 12 листопада 2015 року № 793-VІІІ «Про вшанування учасників ліквідації наслідків аварії на Чорнобильській АЕС та про заходи, пов’язані з 30-ми роковинами Чорнобильської катастрофи» і мав за мету залучення широкого кола студентства до пошуково-дослідницької роботи щодо збору матеріалів про причини і наслідки Чорнобильської трагедії, пошуку шляхів усунення наслідків цієї техногенної катастрофи, вирішення екологічних та економічних проблем, вшанування подвигу учасників ліквідації аварії на Чорнобильській АЕС.
Вітаємо з перемогою!