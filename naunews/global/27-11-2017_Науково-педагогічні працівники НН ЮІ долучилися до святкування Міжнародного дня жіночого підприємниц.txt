Заголовок: Науково-педагогічні працівники НН ЮІ долучилися до святкування Міжнародного дня жіночого підприємництва
Дата: 27/11/2017
URL: https://nau.edu.ua/ua/news/2017/11/naukovo-pedagogichni-pratsivniki-nn-yui-doluchilisya-do-svyatkuvannya-mizhnarodnogo-dnya-zhinochogo-pidpriemnitstva.html
==================================================

17 листопада 2017 року з нагоди святкування WED
– Міжнародного дня жіночого підприємництва, у приміщенні Верховної Ради України відбулись урочисті заходи, організаторами яких виступили: Міжнародна амбасада жінок-підприємців України, Європейська Асамблея жінок-депутатів, Всеукраїнське об’єднання жінок-депутатів, Асоціація міст України.
У заходах взяли участь близько 120 успішних жінок серед яких: Оксана Білозір, Тетяна Острікова, Ірина Суслова, Ірина Сисоєнко – народні депутати України, Валерія Лутковська – уповноважений Верховної Ради України з прав людини, Оксана Караванська – українська модельєрка, Людмила Русаліна – президент групи компаній «Петрус», меценатка, бізнес-леді, громадська діячка, президент Фонду науково-технічного розвитку України ім. В.С. Михалевича, Наталія Нетовкіна – засновник українського бренду Ювелірний Дім ZARINA, Галина Симха – керівник ГО Асоціація «Український бурштиновий світ», Влада Литовченко – голова Міжнародного Фонду культурного співробітництва, Анна Крисюк – власниця та засновник журналу БізнесWOMAN.
Навчально-науковий юридичний інститут Національного авіаційного університету представляла на даному заході доцент кафедри конституційного та адміністративного права, депутат Київської обласної ради Галина Єрко. Вона привітала усіх жінок-підприємців України зі святом та нагородила їх подарунками.
У рамках заходу також пройшла Міжнародна експертна дискусія "Сучасні перспективи розвитку жіночого підприємництва", у ході якої підведено підсумки Всеукраїнського конкурсу "Кращі ініціативи жінок України для економічного розвитку місцевих громад", а також проведено почесну церемонію посвяти нових українських Амбасадорок.