Заголовок: Запрошуємо студентів НАУ долучитися до безкоштовного навчання від EPAM University
Дата: 03/06/2022
URL: https://nau.edu.ua/ua/news/2022/6/zaproshuemo-studentiv-nau-doluchitisya-do-bezkoshtovnogo-navchannya-vid-epam-university.html
==================================================

Факультет кібербезпеки, комп’ютерної та програмної інженерії (ФККПІ) Національного авіаційного університету пропонує студентам університету взяти участь в підготовці на позицію Junior від партнера EPAM University (Software Functional Testing Online Program).
Учасники проєкту отримають необхідний рівень знань та навичок, а кандидати, які успішно пройдуть всі етапи та покажуть високий рівень підготовки, зможуть пройти співбесіди на проєкти ЕРАМ та приєднатися до найбільшої ІТ компанії України вже за декілька місяців.
Програма складається з 2 етапів:
- зовнішній курс (до 3 місяців онлайн-занять у вечірній час).
На цьому етапі учасники можуть навчатися з будь-якої точки світу, без прив'язки до локації. Слухачі, які покажуть високий рівень знань та мотивації, отримають запрошення в Лабораторію.
- лабораторія та проєктне навчання.
На цьому етапі навчання та проєктна робота займають у кандидата до 40 годин на тиждень; 95% учасників переходять в Production протягом 2-6 місяців (термін перебування в Лабі залежить від індивідуальних результатів кандидата). На цей етап зможуть перейти учасники, які на момент переходу в Лабораторію знаходяться в країні та планують по завершенню навчання долучитися до команди ЕРАМ в Україні.
Реєстрація триває до 13:00 6 червня. Навчання розпочнеться 28 червня у форматі онлайн-занять тривалість 2-3 години тричі на тиждень у вечірній час.
Деталі програми та реєстрація за
посиланням
.