Заголовок: Вітання випускникам 2020!
Дата: 29/05/2020
URL: https://nau.edu.ua/ua/news/2020/traven/vitannya-vipusknikam-2020.html
==================================================

Дорогі випускники, школярі, вчителі, батьки!
Від імені колективу Національного авіаційного університету щиро вітаю вас із закінченням 2019-2020 навчального року. Закінчення школи – урочиста, хвилююча і визначна подія в житті кожного учня.
Дорогі випускники! Для вас настала важлива мить прощання із рідним класом та школою. Ви стоїте перед відповідальним вибором закладу вищої освіти. Сподіваюсь, що ви приєднаєтесь до команди активних, креативних, щирих і талановитих студентів Національного авіаційного університету.
Попереду на вас чекає незвідана дорога життя, добрі вчинки і переживання, радісні хвилини, нові відкриття і перемоги. Бажаю вам впевненості у власних силах, вагомих здобутків у достойних справах, благополуччя, завзяття, нових вражень і звершень, щасливого і світлого майбутнього, яскравих успіхів!
У цей святковий день від великої родини викладачів і студентів університету висловлюю слова вдячності за високий професіоналізм, високе служіння обраній справі та самовіддану працю усім працівникам освіти. Мудрість учителів залишається з вихованцями на все життя. Щастя вам, добра, любові, міцного здоров’я, натхненної творчої праці, успішного здійснення всіх планів і задумів!
Шановні випускники! Ставте високі цілі та досягайте їх, підкорюйте нові вершини знань, будьте справжніми патріотами та сміливо йдіть до здійснення заповітних мрій!
Зі святом, дорогі друзі! Щасти Вам!
Щиро,
Володимир Ісаєнко