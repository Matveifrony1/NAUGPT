Заголовок: Філософія в умовах сучасних соціокультурних викликів
Дата: 14/05/2015
URL: https://nau.edu.ua/ua/news/2015/5/filosofiya-v-umovax-suchasnix-socziokulturnix-viklikiv.html
==================================================

23 квітня 2015 року на кафедрі філософії Гуманітарного інституту відбулося засідання англомовного клубу шанувальників філософського знання, присвячене темі «Філософія в умовах сучасних соціокультурних викликів». У ньому взяли участь студенти з інститутів НАУ – Інститутів аеронавігації, екологічної безпеки, комп’ютерних інформаційних технологій, Аерокосмічного інституту. З вітальним словом до учасників звернулась завідувач кафедри доктор філософських наук, професор Л. Дротянко; модераторами зустрічі виступили співробітники кафедри, які беруть участь в роботі англомовного проекту: доценти Л. Каднікова, М. Абисова та С. Іщук. Доброзичлива і жвава атмосфера роботи клубу сприяла тому, що жоден з підготовлених промовців не залишився без запитань та коментарів зацікавлених студентів, викладачів і гостей зустрічі. Найбільш змістовними і плідними для обговорення стали виступи студентів Н. Первусяк, О. Клименко (напрям «Актуальні проблеми етичної теорії і практики»), І. Горобцова (напрям «Філософія і методологія сучасної науки»), К. Новицької, І. Озеранської, А. Коновалової, Є. Старченко  (напрям «Філософські виміри буття людини»).