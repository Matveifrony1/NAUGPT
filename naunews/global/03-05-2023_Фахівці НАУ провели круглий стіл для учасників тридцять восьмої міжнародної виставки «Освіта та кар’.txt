Заголовок: Фахівці НАУ провели круглий стіл для учасників тридцять восьмої міжнародної виставки «Освіта та кар’єра – 2023»
Дата: 03/05/2023
URL: https://nau.edu.ua/ua/news/2023/5/fahivtsi-nau-proveli-krugliy-stil-dlya-uchasnikiv-tridtsyat-vosmoi-mizhnarodnoi-vistavki-osvita-ta-kar’era-–-2023.html
==================================================

28 квітня 2023 року в НАУ відбувся круглий стіл «Від коледжу до університету – шлях професійного розвитку особистості». У заході взяли участь – освітяни, науковці, студенти коледжів, учнів старших класів закладів загальної середньої освіти, майбутні абітурієнти.
Круглий стіл проходив онлайн у межах Тридцять восьмої міжнародної виставки «Освіта та кар’єра – 2023».
Організатори дистанційного заходу – Навчально-науковий інститут розвитку освіти НАУ (Лазарєва Галина, директор Навчально-наукового інституту розвитку освіти НАУ, заслужений працівник освіти України) спільно з Факультетом аеронавігації, електроніки та телекомунікацій, ВСП «Фаховий коледж інженерії, управління та землевпорядкування Національного авіаційного університету».
Спікерами круглого столу були:
Завгородній Сергій, декан Факультету аеронавігації, електроніки та телекомунікацій НАУ, к.т.н.;
Яновський Фелікс, професор кафедри електроніки, робототехніки і технологій моніторингу та інтернету речей ФАЕТ, доктор технічних наук, заслужений діяч науки і техніки України, лауреат Державної премії України в галузі науки і техніки, довічний дійсний член Міжнародного інституту електроніки (IEEE Life Fellow);
Габрусенко Євген, доцент кафедри електроніки, робототехніки і технологій моніторингу та інтернету речей, координатор профорієнтаційної роботи ФАЕТ НАУ, к.т.н., доцент;
Яровий Ігор, заступник директора з навчальної роботи ВСП «Фаховий коледж інженерії, управління та землевпорядкування Національного авіаційного університету», к.е.н., член-кореспондент Міжнародної академії освіти і науки;
Бруяка Ольга, завідувач кафедри базових та спеціальних дисциплін Навчально-наукового інституту розвитку освіти НАУ, к.т.н., доцент.
Модератор заходу – Петровська Тетяна, к.пед.н., директор Центру допрофесійної підготовки та обдарованої учнівської молоді ННІРО НАУ.
Під час круглого столу обговорювалися наступні теми:
- «Взаємозв'язок освітніх процесів в авіаційному коледжі та авіаційному університеті»;
- «Міжнародне партнерство в освіті та науці – запорука успіху майбутніх авіаторів»;
- «Професійний успіх випускників Факультету аеронавігації, електроніки та телекомунікацій починається зі школи»;
- «Взаємодія коледжу та університету в забезпеченні ступеневої освіти в галузі електроніки та телекомунікацій»;
- «Цифрова трансформація як фактор професійного розвитку».
Бажаємо учасникам круглого столу нових здобутків!
До зустрічі в Національному авіаційному університеті!
Слава українському народу! Слава Україні!
Центр допрофесійної підготовки НАУ
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua
https://www.youtube.com/watch?v=ebaHhW3xj-0