Заголовок: За участі фахівців НАУ вийшла міжнародна монографія «Сучасні комп’ютерні системи в авіації»
Дата: 13/06/2022
URL: https://nau.edu.ua/ua/news/2022/6/za-uchasti-fahivtsiv-nau-viyshla-mizhnarodna-monografiya-suchasni-komp’yuterni-sistemi-v-aviatsii.html
==================================================

У світ вийшла монографія «Cases on Modern Computer Systems in Aviation» (Сучасні комп’ютерні системи в авіації) під редакцією фахівців Національного авіаційного університету та Гданського технологічного університету, Польща, яка проіндексована в наукометричній базі даних Scopus.
Міжнародне видання містить 17 розділів й об'єднало роботу понад 50 вчених різних країн (Україна, Польща, Індія, Казахстан, Азербайджан, Китай) з майже 20 університетів.
9 розділів цієї монографії біли підготовлені науковими співробітниками, професорами, доцентами та аспірантами наукових центрів, науково-дослідних лабораторій та кафедр Національного авіаційного університету, а саме:
- Аерокосмічний центр та кафедру аеронавігаційних систем Факультету аеронавігації електроніки та телекомунікацій (ФАЕТ) представили Віталій Ларін, Тетяна Шмельова, Федір Шишков, Валерій Конін, Валер’ян Швець, Світлана Ільницька, Олександр Куценко);
- від кафедри прикладної математики Факультету кібербезпеки, комп’ютерної та програмної інженерії (ФККПІ) взяли участь Пилип Приставка, Ірина Юрчук, Олексій Піскунов);
- кафедра телекомунікаційних та радіоелектронних систем ФАЕТ представлена викладачами Романом Одарченком, Максимом Заліським, Олександром Соломенцевим, Іваном Яшановим;
- представниками науково-дослідної лабораторії протидії кіберзагрозам в авіаційній галузі виступили Сергій Гнатюк, Юлія Поліщук, Вікторія Сидоренко);
- від кафедри комп’ютеризованих систем управління ФККПІ над монографією працював Дмитро Кучеров;
- Льотну академію НАУ представила Юлія Сікірда.
Наукова робота присвячена застосуванням інформаційних технологій та обчислювальних систем в авіації, від чого на цей час залежить ефективність і безпека польотів пілотованих і безпілотних літальних апаратів. Ця публікація буде корисною для наукових проєктів, інженерів, студентів, наукових дослідників.