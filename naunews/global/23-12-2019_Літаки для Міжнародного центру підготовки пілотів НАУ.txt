Заголовок: Літаки для Міжнародного центру підготовки пілотів НАУ
Дата: 23/12/2019
URL: https://nau.edu.ua/ua/news/1/12/litaki-dlya-mizhnarodnogo-tsentru-pidgotovki-pilotiv-nau.html
==================================================

До аеродрому «Антонов-2» (Гостомель) доставлено літаки для Міжнародного центру підготовки пілотів НАУ: одномоторний – Cessna 172  та два одномоторні – Tecnam 2002. Літаки, що пройшли процедуру розмитнення, розвантажено та розміщено в ангарі аеропорту.
Вони обладнані новітньою електронною системою польотних приладів  (electronic flight instrument system). Система, що складається з первинного польотного дисплея (PFD), багатофункціонального дисплея (MFD) і дисплея системи індикації двигуна та сигналізації екіпажу, відображає дані польоту в електронному вигляді. Кабіна пілотів, обладнана електронною системою польотних приладів, має назву «дисплей-кабіна» (Glass cockpit). Завдяки ній  спрощується управління літаком та дозволяє пілотам сконцентруватися на найбільш важливій інформації.
Літак Сessna 172  має дизельний двигун, що економить витрати палива та, відповідно, зменшує вартість години польоту. Також ресурс дизельного двигуна більший, ніж у бензинового, що збільшує потенційну кількість льотних годин.
Фахівці литовської компанії, що мають допуск до складання літаків, разом з фахівцями НАУ пристикують стабілізатори і крила. Далі літаки пройдуть сертифікацію льотної придатності для подальшої експлуатації та отримають бортові номери у Державіаслужбі України.