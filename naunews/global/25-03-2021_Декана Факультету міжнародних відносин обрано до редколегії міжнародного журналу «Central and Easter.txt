Заголовок: Декана Факультету міжнародних відносин обрано до редколегії міжнародного журналу «Central and Eastern European Legal Studies»
Дата: 25/03/2021
URL: https://nau.edu.ua/ua/news/2021/3/dekana-fakultetu-mizhnarodnih-vidnosin-obrano-do-redkolegii-mizhnarodnogo-zhurnalu-central-and-eastern-european-legal-studies.html
==================================================

Декана Факультету міжнародних відносин Юрія Волошина обрано до редакційної колегії авторитетного міжнародного журналу «Central and Eastern European Legal Studies» (CEELS). У склад редакційної колегії журналу також увійшли представники Грацького університету ім. Карла і Франца (Австрія), Єнського університету імені Фрідріха Шиллера (Німеччина), Університету Кюрасао (Нідерланди), Афінського університету (Греція), Пан'європейського університету (Словакія), Кавказького університету (Грузія), Вільнюського університету (Литва), Університету Тренто (Італія) тощо.
Мета журналу – надати можливість науковцям з країн ЄС та інших країн об’єднатися та обмінятися думками з питань публічного права. CEELS виходить друком два рази на рік і складається зі статей, що стосуються європейського публічного права з особливим акцентом на Центральну та Східну Європу.
«Central and Eastern European Legal Studies» – наукове видання Європейської організації публічного права (EPLO), діяльність якої спрямована на зміцнення демократичних інститутів в Європі та світі через розвиток співпраці і надання правових консультацій національним органам влади.
Європейська організація публічного права - авторитетна міжнародна організація, якій уже три десятки років. EPLO надано статус спостерігача в Генеральній Асамблеї ООН, Всесвітній організації інтелектуальної власності, Європейській комісії у сфері регулювання публічно-правових відносин, Міжнародній організації праці та Міжнародній організації з міграції. Постійно консультує ПАРЄ, Венеціанську комісію, Європейський Суд з прав людини.
Співпраця декана ФМВ НАУ з авторитетним міжнародним видання є додатковою можливістю для науково-педагогічних працівників та студентів факультету публікуватися у журналі «Central and Eastern European Legal Studies», що індексується у наукометричних базах.