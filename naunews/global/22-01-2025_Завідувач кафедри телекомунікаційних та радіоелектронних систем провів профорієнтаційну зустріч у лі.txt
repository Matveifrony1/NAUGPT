Заголовок: Завідувач кафедри телекомунікаційних та радіоелектронних систем провів профорієнтаційну зустріч у ліцеї №142 м. Києва
Дата: 22/01/2025
URL: https://nau.edu.ua/ua/news/2025/1/zaviduvach-kafedri-telekomunikatsiynih-ta-radioelektronnih-sistem-proviv-proforientatsiynu-zustrich-u-litsei-№142-m-kieva.html
==================================================

16 січня 2025 року
завідувач кафедри телекомунікаційних та радіоелектронних систем ФАЕТ, кандидат технічних наук, доцент
Віктор Гнатюк
відвідав ліцей №142 м. Києва, де провів профорієнтаційну зустріч із старшокласниками.
Під час заходу
Віктор Олександрович представив можливості та перспективи навчання
в Державному університеті «Київський авіаційний інститут». Він детально розповів про діяльність кафедри телекомунікаційних та радіоелектронних систем, яка забезпечує підготовку студентів за спеціальністю «Електроніка, електронні комунікації, приладобудування та радіотехніка».
Особливу увагу було приділено особливостям вступу у 2025 році,
перевагам обраної спеціальності, можливостям працевлаштування випускників та участі студентів у міжнародних програмах. Учні дізналися про сучасні освітні програми кафедри, інноваційні лабораторії, проекти в галузі телекомунікацій та радіоелектроніки, а також про високий попит на фахівців цього профілю як в Україні, так і за кордоном.
Зустріч викликала жвавий інтерес серед ліцеїстів,
які активно ставили запитання про навчальний процес, умови вступу та перспективи кар'єрного розвитку.
ДУ «Київський авіаційний інститут» дякує адміністрації ліцею №142 за співпрацю та сподівається на подальші зустрічі, які сприятимуть професійному самовизначенню учнів.