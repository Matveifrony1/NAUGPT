Заголовок: Лекції для спільноти НАУ провели представники наукової спільноти та стейкхолдери країн Європейського Союзу
Дата: 17/10/2022
URL: https://nau.edu.ua/ua/news/2022/10/lektsii-dlya-spilnoti-nau-proveli-predstavniki-naukovoi-spilnoti-ta-steykholderi-krain-evropeyskogo-soyuzu.html
==================================================

За ініціативи Навчально-наукового інститут розвитку освіти (ННІРО) і Факультету економіки та бізнес-адміністрування (ФЕБА), у Національному авіаційному університеті відбувся цикл гостьових наукових лекцій представниками наукової спільноти та стейкхолдерів країн Європейського Союзу.
Так, лекцію на тему «Accounting Terminology as an Important Component of Improving the Professional Knowledge»/«Термінологія бухгалтерського обліку як важлива складова удосконалення професійних знань» провів кандидат економічних наук, професор Інституту управління бізнесом Талліннського технологічного університету Яаан Алвер. По завершенню лекції за участі професора з Естонії відбувся круглий стіл з обміну досвідом підготовки фахівців з обліку та оподаткування.
Наступну лекцію на тему «Tax System of Latvia» («Податкова система Латвії») прочитала сертифікований консультант Латвійської асоціації податкових консультантів, член правління SIA Tax Consulting, магістр економіки (Рига, Латвія) Марина Кузенко.
Висловлюємо вдячність закордонним колегам за змістовні та цікаві зутрічі.