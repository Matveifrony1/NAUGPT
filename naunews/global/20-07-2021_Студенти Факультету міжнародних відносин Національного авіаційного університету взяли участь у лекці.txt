Заголовок: Студенти Факультету міжнародних відносин Національного авіаційного університету взяли участь у лекції-бесіді на тему «Молодь обирає закон»
Дата: 20/07/2021
URL: https://nau.edu.ua/ua/news/2021/7/studenti-fakultetu-mizhnarodnih-vidnosin-natsionalnogo-aviatsiynogo-universitetu-vzyali-uchast-u-lektsii-besidi-na-temu-molod-obirae-zakon.html
==================================================

В рамках проекту «День права», студенти Факультету міжнародних відносин прослухали лекцію-бесіду судді Шостого апеляційного адміністративного суду, Почесного президента Асоціації соціального розвитку через право, доктора юридичних наук Оксани Епель на тему «Молодь обирає закон».
Організатором проекту виступив бізнес-центр «Моріон», за сприяння соціально-політичного експерта, провідного фахівця Центру проблем імплементації європейського соціального права юридичного факультету Київського національного університету імені Тараса Шевченка, президента Асоціації соціального розвитку через право, голови жіночого руху «Жінки за зміни» Інни Силантьєвої.
Провідною темою обговорення стала проблема правової культури, соціальних стандартів діяльності адміністративної юстиції у забезпеченні верховенства права та складнощі суддівської професії в умовах сьогодення нашої держави.
Лекція викликала зацікавленість серед студентів. В ході дискусії з доповідачем, присутні порушили питання соціально-юридичного спрямування.
На завершення, студентів запросили на ознайомчу екскурсію до Шостого апеляційного адміністративного суду (м. Київ).