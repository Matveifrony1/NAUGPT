Заголовок: Студентка НАУ – серед найкращих знавців німецької мови
Дата: 14/05/2018
URL: https://nau.edu.ua/ua/news/1/5/studentka-nau-–-sered-naykrashchih-znavtsiv-nimetskoi-movi.html
==================================================

18-20 квітня 2018 р. студентка ІІ курсу НАУ Софія Каспрук (викладач – Неллі Зуєнко, кафедра іноземних мов і прикладної лінгвістики НН ГМІ) взяла участь у ІІ етапі Всеукраїнської студентської олімпіади з німецької мови серед студентів нефілологічних спеціальностей.
Понад 50 найкращих знавців німецької мови з усіх куточків України зібралися, щоб продемонструвати свої знання та навички та позмагатися за перемогу у престижному конкурсі. За результатами першого (письмового) туру олімпіади, що відбувся 18 квітня 2018 року, право взяти участь у другому (усному) турі вибороли 10 учасників, які набрали найвищу сумарну кількість балів за виконані завдання. З-поміж 52 учасників наша учасниця завоювала V місце і була нагороджена грамотою та сертифікатом учасника олімпіади.