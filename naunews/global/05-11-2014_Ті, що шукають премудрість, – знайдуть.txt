Заголовок: Ті, що шукають премудрість, – знайдуть
Дата: 05/11/2014
URL: https://nau.edu.ua/ua/news/2014/11/ti-shho-shukayut-premudrist-–-znajdut.html
==================================================

3 листопада 2014 року у читальному залі НТБ НАУ відбулося урочисте відкриття Днів української мови та писемності. Урочистості провели викладачі кафедри української мови та культури Гуманітарного інституту (відповідальні – доцент В. Телеуця та старший викладач Т. Чухліб). Захід із символічною назвою «Ті, що шукають премудрість, – знайдуть» (Нестор Літописець) поєднав у собі історичну пам'ять, дух минулих поколінь, творчий потенціал філологів-сучасників та спільну повагу і любов до українського слова.
Завідуюча кафедрою української мови та культури І. Бурлакова привітала присутніх з відкриттям Днів української мови та писемності в НАУ. Вона побажала їм натхнення, творчих звершень і невичерпної любові до рідної мови. Серед почесних гостей свята були присутні З. Голота – голова «Просвіти» Солом’янського району, виконавчий директор фонду імені Миколи Вінграновського; С. Майданська – українська письменниця, Заслужений діяч мистецтв України; О. Дубчак – заступник директора Інституту комп’ютерних іноваційних технологій; О. Шкурко – заступник директора НТБ НАУ.
Студентки Марина Коломієць та Влада Єремія талановито виконали для слухачів по музичній композиції. Катерина Ліпницька, студентка ГМІ виступила з власним оригінальним перекладом пісні « Stones» англомовного гурту «Havdkiss».
Свято продовжили учасники конкурсу читців «Слово своє вдячно присвячую». Натхненні словом Т. Шевченка, Л. Українки, Л. Костенко та поетів-сучасників, юнаки і дівчата потішили присутніх майстерною декламацією поезії. Звучала і авторська поезія студентів О. Гусєва та  О. Сусоколова.