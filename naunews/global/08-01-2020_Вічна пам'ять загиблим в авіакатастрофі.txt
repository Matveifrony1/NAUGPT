Заголовок: Вічна пам'ять загиблим в авіакатастрофі
Дата: 08/01/2020
URL: https://nau.edu.ua/ua/news/2019/12/vichna-pamyat-zagiblim-v-aviakatastrofi.html
==================================================

Літак регулярного рейсу PS 752 Тегеран – Київ авіакомпанії «Міжнародні авіалінії України» (МАУ) розбився в Ірані, неподалік Тегерану, 8 січня. На борту літака перебували 167 пасажирів та 9 членів екіпажу: громадяни України, Ірану, Канади, Швеції, Афганістану, Німеччини, Великої Британії.
Серед загиблих є, на жаль, і випускники Національного авіаційного університету:
командир екіпажу Володимир Гапоненко – випускник Кіровоградського вищого льотного училища цивільної авіації (нині Льотна академія Національного авіаційного університету);
пілот-інструктор Олексій Наумкін – випускник Факультету льотної експлуатації повітряних суден (нині Аерокосмічний факультет);
стюардеса Марія Микитюк – випускниця Гуманітарного інституту (нині – Факультет лінгвістики та соціальних комунікацій);
стюард Денис Лихно – випускник Аерокосмічного інституту (нині – Аерокосмічний факультет).
Національний авіаційний університет висловлює глибоке співчуття родинам та близьким загиблих  у авіатрощі.
Світла пам’ять загиблим, чиї душі залишилися у вічному польоті…