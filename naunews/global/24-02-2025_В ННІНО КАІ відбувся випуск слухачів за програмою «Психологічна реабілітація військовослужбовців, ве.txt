Заголовок: В ННІНО КАІ відбувся випуск слухачів за програмою «Психологічна реабілітація військовослужбовців, ветеранів та їхніх сімей: відновлення після бойових дій та полону»
Дата: 24/02/2025
URL: https://nau.edu.ua/ua/news/2025/2/v-nnino-kai-vidbuvsya-vipusk-sluhachiv-za-programoyu-psihologichna-reabilitatsiya-viyskovosluzhbovtsiv-veteraniv-ta-ihnih-simey-vidnovlennya-pislya-boyovih-diy-ta-polonu.html
==================================================

31 січня 2025 року
в Навчально-консультативному центрі підвищення кваліфікації, сертифікації та перепідготовки кадрів ННІНО відбувся
випуск слухачів за програмою «Психологічна реабілітація військовослужбовців, ветеранів та їхніх сімей: відновлення після бойових дій та полону».
Програму було суттєво розширено та оновлено з урахуванням сучасних викликів. Уперше слухачі отримали комплексні знання з групової та індивідуальної психокорекції осіб, які повернулися з полону, та членів їхніх сімей.
Курс призначений передусім для
практичних психологів, які працюють з військовослужбовцями в умовах воєнного часу.
Навчання проводив
Сергій Вишніченко
— кандидат медичних наук, доцент, досвідчений фахівець у сфері психотерапії та психіатрії. Він має значний досвід роботи з військовими, колишніми полоненими та їхніми родинами в межах міжнародного проєкту «Відновлення під час війни».
Програма курсу включала:
Теоретичні засади психологічної реабілітації;
Розбір реальних клінічних випадків;
Практичне відпрацювання психологічних технік;
Особливості комунікації з військовослужбовцями та їхніми родинами.
Відгуки випускників
програми підтверджують її високу практичну цінність.
Інна Кузьмічова зазначила
: «Дякую за курс по бойовій травмі! Курс розкрив багато питань, які в суспільстві мало підіймаються, про те як підтримувати військових під час їх служби і після. Для мене було важливо отримати практичні знання від фахівців у цій галузі! Дякую за організацію і змістовні знання!»
Нікуліца Світлана
— фідбек про навчання: «Зараз в мене дуже відповідальний період професійного життя. Вже пів року працюю з військовими. Це нібито жити в іншій площині, де від мене потрібно постійне грамотне адекватне реагування, пояснення чому так, а не інакше необхідно робити. Такий інтенсив потребує якісних знань. Курси за програмою «Психологічна реабілітація в/с, ветеранів та їхніх сімей» у викладанні Вишніченко Сергія Івановича сфокусували мене у правильному напрямку вибору тактики спілкування та надання психологічної допомоги військовим. Особливо цікаво було — це розбір реальних кейсів та практичне використання психологічних вправ. Цей розвиток для мене про життя, професіоналізм та можливості! Дякую Сергію Івановичу за знання, професійний простір і чудове спілкування!»
Програма продовжує працювати та приймати нових слухачів
, забезпечуючи підготовку висококваліфікованих спеціалістів з психологічної реабілітації військовослужбовців та їхніх родин.