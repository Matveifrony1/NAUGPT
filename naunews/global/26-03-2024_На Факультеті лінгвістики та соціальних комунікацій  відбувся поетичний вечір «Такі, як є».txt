Заголовок: На Факультеті лінгвістики та соціальних комунікацій  відбувся поетичний вечір «Такі, як є»
Дата: 26/03/2024
URL: https://nau.edu.ua/ua/news/2024/3/na-fakulteti-lingvistiki-ta-sotsialnih-komunikatsiy-vidbuvsya-poetichniy-vechir-taki-yak-e.html
==================================================

21 березня 2024 року
до Всесвітнього дняпоезії у приміщенні Науково-технічної бібліотеки НАУ відбувся
вечір поезії «Такі, які є»
, організований Факультетом лінгвістики та соціальних комунікацій.
З вітальним словом до учасників заходу звернулася в.о. проректора з гуманітарної політики та інновацій
Марина Петченко
, яка привітала студентів та співробітників факультету зі святом, побажала творчого натхнення та наголосила на важливості українського слова саме сьогодні, у наш складний час.
До вітань доєдналася в.о.декана факультету
Наталія Мельник
,  яка також побажала студентам далі творити, писати, розвивати свої таланти.
На свято поезії завітала
Тетяна Петровська
, поетеса, директорка Центру допрофесійної підготовки та обдарованої учнівської молоді Навчально-наукового інституту розвитку освіти Національного авіаційного університету, кандидат педагогічних наук, член Національної спілки письменників України, лауреатка літературної премії імені Григорія Косинки. Пані Тетяна надихнула усіх присутніх неймовірними творами, а також презентувала пісні, написані на її вірші.  Ми щиро вдячні пані Тетяні за ту мотивацію, яку відчув кожен учасник, кожен студент, який тільки розпочинає свою творчу стежку.
Захід продовжили виступи авторських творів студентів ФЛСК, які лягли в основу створеної
збірки поезії студентів та співробітників факультету «Такі, як є».
Головною редакторкою та ініціатором створення збірки стала відповідальна ФЛСК по роботі зі студентами
Леся Хоменко-Семенова
.
Зі своїми творами виступили:
Лоліта Богиня
, очільниця Творчого об’єднання студентів та аспірантів ФЛСК, студентка 3-го курсу ОПП «Практична психологія»;
Олесь Яцентюк
, студентк 3-го курсу ОПП «Практична психологія»;
Олександра Гриневич
, студентка 3-го курсу ОПП «Практична психологія»;
Наталія Шапенко
, студентка 3-го курсу ОПП «Практична психологія»;
Віта Крамарчук
,  студентка 2-го курсу ОПП «Практична психологія»;
Валерія Богачова
, студентка 3 курсу ОПП «Практична психологія»;
Дарина Грузинська
, студентка 2 курсу ОПП «Інформаційна, бібліотечна та архівна справа».
У заході також взяли участь студенти Факультету міжнародних відносин, які також читали автоську поезію.
«Слово — наша зброя і броня!
Ще від Тараса ми знаємо його цінність.
Слово завжди буде поміж нас, як у невмирущих творах Івана Франка і Лесі Українки, як у неповторних піснях Володимира Івасюка і Миколи Мозгового, як у сакральних текстах Кузьми і Святослава Вакарчука.
Ми і є те саме СЛОВО, Слово українського народу, яке ніколи не зрадить, яке завжди буде переможним!»
Леся Хоменко-Семенова
Посилання на збірку