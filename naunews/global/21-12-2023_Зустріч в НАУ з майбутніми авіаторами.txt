Заголовок: Зустріч в НАУ з майбутніми авіаторами
Дата: 21/12/2023
URL: https://nau.edu.ua/ua/news/2023/12/zustrich-v-nau-z-maybutnimi-aviatorami.html
==================================================

19 грудня 2023 року в Національний авіаційний університет завітали вихованці Авіаційно-космічного центру  Київського палацу дітей та юнацтва.
Між Національним авіаційним університетом і Київським палацом дітей та юнацтва підписаний Меморандум про партнерство та співпрацю.
Захід відбувся за ініціативи Навчально-наукового інституту розвитку освіти і Факультету аеронавігації, електроніки та телекомунікацій (ФАЕТ).
Майбутні авіатори ознайомилися з лабораторіями та тренажерами ФАЕТ. Під час заходу з вихованцями зустрілися Віталій Ларін, професор, доктор технічних наук, професор кафедри аеронавігаційних систем(АНС), Володимир Харченко, професор, заслужений діяч науки і техніки України, Валерій Конін, професор, доктор технічних наук, професор кафедри АНС, Габрусенко Євген, к.т.н., доцент, координатор профорієнтаційної роботи ФАЕТ, Приходько Ірина, старший викладач та інші колеги факультету, які розповіли про новітні технології навігації та позиціонування.
У тренажерному центрі авіадиспетчерів старший викладач Дмитро Бондарєв, який є професійним авіадиспетчером, показав мистецтво управління повітряним рухом. Відвідувачі були вражені підготовкою майбутніх авіаторів.
Чекаємо вихованців Авіакосмічного центру та всіх охочих на екскурсії, науково-популярні лекції, Дні відкритих дверей!
Отримуйте необхідні знання та свідомо приймайте найважливіші рішення.
http://iro.nau.edu.ua