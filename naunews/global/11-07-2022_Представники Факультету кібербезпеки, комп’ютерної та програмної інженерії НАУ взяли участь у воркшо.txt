Заголовок: Представники Факультету кібербезпеки, комп’ютерної та програмної інженерії НАУ взяли участь у воркшопі від SoftServ
Дата: 11/07/2022
URL: https://nau.edu.ua/ua/news/2022/7/predstavniki-fakultetu-kiberbezpeki-komp’yuternoi-ta-programnoi-inzhenerii-nau-vzyali-uchast-u-vorkshopi-vid-softserv.html
==================================================

7 липня, в рамках програми Tech Summer for Teachers Bootcamp, фахівці Факультету кібербезпеки, комп’ютерної та програмної інженерії (ФККПІ) Національного авіаційного університету долучились до воркшопу від компанії-партнера SoftServ.
Воркшоп було присвячено трендам у сфері Life Science (Науки про життя).
Присутні розглянули сукупність наукових областей, які вивчають природу, структуру, функції та поведінку живих істот, їх еволюцію, розвиток, взаємозв'язки, а також відносини, що складаються між ними і навколишнім середовищем. І, хоча історично центральне місце серед наук про життя займає біологія, останні технологічні досягнення в галузі біотехнологій та молекулярної біології призвели до появи різних спеціалізацій та створення великих інноваційних міждисциплінарних проєктів у різних напрямках, таких як інженерія програмного забезпечення, інформаційні системи та технології тощо.
Такі заходи сприяють розвитку компетенцій фахівців ІТ сфери та надають можливість поглибити знання в інших сукупних галузях знань.