Заголовок: Суддя господарського суду Зоя Зарічанська провела лекцію для студентів Факультету права та міжнародних відносин
Дата: 25/02/2025
URL: https://nau.edu.ua/ua/news/2025/2/suddya-gospodarskogo-sudu-zoya-zarichanska-provela-lektsiyu-dlya-studentiv-fakultetu-prava-ta-mizhnarodnih-vidnosin.html
==================================================

18 лютого 2025 року
кафедрою господарського, повітряного та космічного права Факультету права та міжнародних відносин організовано
онлайн-зустріч для студентів 4 курсу
спеціальності 081 Право із суддею господарського суду Черкаської області
Зоєю Зарічанською.
Вивчення дисципліни «Господарське процесуальне право України» потребує постійного звернення до практики господарських судів. Адже на прикладі реальних кейсів, реальних процесуальних документів можна краще зрозуміти особливості застосування норм ГПК України, особливості тлумачення суддями окремих положень процесуального законодавства, а також виявити проблемні питання судочинства.
Суддя господарського суду
Зоя Зарічанська
приділила увагу
окремій
темі
господарського процесу
«Процесуальні строки в господарському процесі»
, яку відповідно до програми дисципліни опановують здобувачі вищої освіти бакалаврського рівня спеціальності 081 Право. Вона підготувала цікаву презентацію, в якій акцентувала увагу присутніх на різні види процесуальних строків та особливості їх встановлення судом. Адже важливе значення для продовження процесуального строку, встановленого судом, або поновлення строку, визначеного законом, мають клопотання учасників судового процесу. Правила подання таких клопотань, їх обґрунтування спікерка обговорила на прикладах конкретних ситуацій з практики судді.
«Наслідки пропущення процесуальних строків, відмова суду у їх продовженні чи поновленні зазвичай негативно впливають на реалізацію процесуальних прав сторін та інших учасників справи. Але причиною цього є недотримання вимог процесуального законодавства, в окремих випадках — зловживання процесуальними правами. Отож майбутні юристи повинні володіти достатніми та хорошими знаннями процесуальних норм та вмінням їх правильно застосувати», —
зауважила пані Зоя
.
Наприкінці зустрічі
лекторка відповіла на поставлені студентами запитання,
побажала успіхів у навчанні та закликала звертати увагу на зміни у господарському процесуальному законодавстві та уважно вивчати закони.