Заголовок: Профконсультування випускників Київщини
Дата: 21/10/2016
URL: https://nau.edu.ua/ua/news/2016/10/profkonsultuvannya-vipusknikiv-kiivshchini.html
==================================================

20 жовтня 2016 року Національний авіаційний університет продовжив роботу щодо інформування учнів старших класів про навчальну, наукову, дослідницьку та міжнародну діяльність навчального закладу. Вона проводилася на «ярмарках професій та вакансій», що відбулися у Бородянському РЦЗ та Вишгородському МЦЗ Київської області.
Організатори ЦЗ надали змогу представникам університету за допомогою мультимедійних засобів провести презентацію про діяльність НАУ, висвітлити його багаторічну історію, сьогодення та роль на міжнародній освітній арені. Профорієнтаційні консультації успішно відбулося майже для 400 учнів Бородянського району та 300 учнів м. Вишгорода.
Також на базі ЗОШ № 1, № 2 та № 3 м. Бородянки фахівці університету провели з 180 учнями уроки профорієнтації «Моя майбутня професія: реалії і перспективи».
Зустрічі проводили: науково-педагогічні працівники Інституту доуніверситетської підготовки, Навчально-наукового інституту аеронавігації, ПЕК НАУ та КІТЗ НАУ.
Директори ЦЗ С. Колосовський та О. Чуйко відзначили високий рівень профорієнтаційної роботи Національного авіаційного університету з учнівською молоддю і її важливу роль у залученні кращих випускників ЗНЗ Київщини до здобуття якісної вищої освіти.