Заголовок: Підвищення рівня викладацької майстерності
Дата: 27/05/2016
URL: https://nau.edu.ua/ua/news/2016/5/pidvishhennya-rivnya-vikladaczkoi-majsternosti.html
==================================================

З 23 по 25 травня 2016 року викладач кафедри української мови та культури Навчально-наукового Гуманітарного інституту Я. Келічава стала тренером та учасником міжнародної навчально-тренінгової програми «Весняна академічна школа Буковель-2016», яка відбулась за підтримки Міжнародної культурно-освітньої асоціації (ICEA). Головною метою школи було підготувати лідерів-професіоналів у галузі вищої освіти та створити сталу громадянську платформу, яка об’єднала провідних вітчизняних викладачів і науковців, міжнародних експертів та дослідників для сприяння “знизу” глибоким якісним змінам в українській вищій школі.
Викладач провела майстер-клас на тему «Лінгвістична майстерність у викладацькій та науковій практиці: українська мова», у якому, на основі аналізу наукових публікацій учасників та тренерів заходу, розказала про найтиповіші мовні порушення, які допускають у науковому стилі.
Як учасник, викладач підвищила рівень своєї майстерності у сфері викладання і досліджень, разом з учасниками працювала над розвитком нових освітніх ініціатив, спрямованих на підтримку інституційних реформ і підвищення глобальної інтеграції та конкурентоспроможності української вищої освіти.