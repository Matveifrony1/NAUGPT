Заголовок: В.о. ректора НАУ відвідав Кременчуцький льотний коледж
Дата: 30/10/2017
URL: https://nau.edu.ua/ua/news/2017/10/vo-rektora-nau-vidvidav-kremenchutskiy-lotniy-koledzh.html
==================================================

27 жовтня 2017 року виконуючий обов’язки ректора Національного авіаційного університету Володимир Ісаєнко відвідав Кременчуцький льотний коледж.
Начальник коледжу Володимир Головенський ознайомив в.о. ректора з навчальною базою коледжу, навчальним аеродромом, тренажерним центром та розповів про перспективи розвитку коледжу.
Відбулася зустріч Володимира Ісаєнка та Володимира Головенського з міським головою Кременчука Віталієм Малецьким.
Володимир Ісаєнко зустрівся також з начальниками підрозділів, викладацьким складом коледжу. Він розповів про перспективи розвитку Національного авіаційного університету та спільні проекти з відновлення льотної підготовки, сприяння в придбанні нової авіаційної техніки для виконання навчальних польотів.