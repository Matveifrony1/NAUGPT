Заголовок: Хто найкрутіший? – НАУ!: перемога в Кубку Європи
Дата: 22/12/2023
URL: https://nau.edu.ua/ua/news/2023/12/hto-naykrutishiy-–-nau-peremoga-v-kubku-evropi.html
==================================================

З
8 по 10 грудня
у м. Салдус (Латвія) відбувся
Кубок Європи з перетягування канату у приміщенні.
У змаганнях брали участь 8 жіночих і чоловічих збірних команд з європейського континенту, які змагалися у чотирьох номінаціях – «мікс», «Ю2», «чоловіки» і «жінки».
Нашу країну у складі національної збірної команди України гідно представили студенти-спортсмени НАУ, які за результатами підготовки були визнані одними з найкращих. До складу команди увійшли:
Альона Богданенко  (ФЕБІТ 305),  Олександр Приходько (АКФ 104м), Тетяна Савінова  (ФКНТ 351), Крістіна Демченко (ФКПІ 242м) і Ілля Шпота  (ФАЕТ 405).
На жаль,
Богдан Макуха (ФНСА 408),
який відібрався до команди, не зміг поїхати на змагання.
Наші спортсменки
за результатами змагань вибороли
І місце у змаганнях серед жінок.
Серед чоловіків
, поступившись бронзовим призерам Чемпіонату світу – збірній команді Латвії,
хлопці посіли ІІ місце.
Такий тріумфальний виступ забирає багато фізичних та емоційних сил, але при цьому адреналін зашкалює, і наших спортсменів вже не можливо було зупинити.
У номінації «Ю23» вибороли І місце, навіть не помітивши суперників.
Одна з найважчих схваток була у номінації «мікс», де збірна команда України, проявивши свою шалену жагу до перемоги, здобула такі бажані золоті медалі.
Три золотих медалі і одна срібна медаль – це досягнення не тільки наших студентів, це ще досягнення тренера, яка підготувала спортсменів, вкладаючи в кожного підопічного спортсмена свої знання, досвід, увагу. е
Тож, вітаємо наших спортсменів і одного з провідних тренерів України з перетягування канату, старшого викладача кафедри фізичного виховання та спортивної підготовки ФЛСК
Інну Скидан.
Ми пишаємося, що нашу країну прославляють студенти і викладачі нашого університету!