Заголовок: У НАУ відбулось пленарне засідання ХІІІ міжнародної науково-практичної конференції «Сучасні підходи до креативного управління економічними процесами»
Дата: 27/05/2022
URL: https://nau.edu.ua/ua/news/2022/5/u-nau-vidbulos-plenarne-zasidannya-hiii-mizhnarodnoi-naukovo-praktichnoi-konferentsii-suchasni-pidhodi-do-kreativnogo-upravlinnya-ekonomichnimi-protsesami.html
==================================================

В рамках Днів науки Факультету економіки та бізнес-адміністрування (ФЕБА) Національного авіаційного університету, 25травня на кафедрі економіки повітряного транспорту факультету проведено пленарне засідання ХІІІ міжнародної науково-практичної конференції «Сучасні підходи до креативного управління економічними процесами».
До заходу долучились понад 100 науковців з України, Польщі, Великої Британії, Італії, Чехії.
З вітальними словами до присутніх звернулись:
- Сергій Смерічевський, професор, доктор економічних наук, декан ФЕБА НАУ;
- Тетяна Лепейко, професор, доктор економічних наук, завідувач кафедри менеджменту та бізнесу, Харківський національний економічний університет імені Семена Кузнеця (м. Харків, Україна);
- Олена Ареф’єва, професор, доктор економічних наук, завідувач кафедри економіки повітряного транспорту ФЕБА НАУ.
Під час роботи пленарного засідання з науковими доповідями виступили:
- Ольга Вовк, доктор економічних наук, професор кафедри економіки повітряного транспорту, заступник декана ФЕБА НАУ. Тема доповіді «Детермінанти модернізації авіаційного сектору в умовах відбудови України».
- Саміра Пілецька, доктор економічних наук, професор кафедри економіки повітряного транспорту ФЕБА НАУ. Тема доповіді «Стратегічні напрямки розвитку соціальної відповідальності в Україні».
- Катерина Ткач, здобувачка вищої освіти ФЕБА НАУ. Тема доповіді «Development Of Internet Banking In Ukraine» та інші.
Матеріали міжнародної конференції будуть опубліковані в репозитарії Національного авіаційного університету.