Заголовок: Долучитися до загальнодержавної справи
Дата: 27/09/2015
URL: https://nau.edu.ua/ua/news/2015/9/doluchitisya-do-zagalnoderzhavnoi-spravi.html
==================================================

22 вересня 2015 року студенти 4 курсу напряму підготовки «Архітектура» мали можливість ознайомитись с проміжними результатами створення «Транспортної моделі Києва», розроблення якої здійснює Група компаній А+С в Україні на замовлення Департаменту містобудування та архітектури Київської міської держадміністрації.
Завідувач кафедри містобудування Галина Агєєва доповіла студентам про особливості формування пасажиропотоків та їх задоволення декількома видами громадського транспорту, в тому числі автобусами звичайного руху та маршрутними такси.
В основу рішень з оптимізації мережі автобусних маршрутів покладено статистичні дані про обсяги та особливості формування пасажиропотоків, які були отримані за участю студентів Навчально-наукового інституту аеропортів під час проведення в березні-травні 2015 року моніторингу громадського пасажирського транспорту Києва.
Остаточні результати створення «Транспортної моделі Києва» планується презентувати в березні 2016 року на ІІ Міжнародному науково-практичному Конгресі «Міське середовище – ХХІ ст. Архітектура. Будівництво. Дизайн», організатором якого є Національний авіаційний університет.