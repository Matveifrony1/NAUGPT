Заголовок: Високий рейтинг Навчально-наукового інституту аеропортів за результатами моніторингу-2018 серед роботодавців
Дата: 22/03/2018
URL: https://nau.edu.ua/ua/news/1/3/visokij-rejting-navchalno-naukovogo-institutu-aeroportiv-po-rezultatah-monitoringu-2018-sered-robotodavcziv.html
==================================================

Періодичне видання «Деньги» в одинадцятий раз склало рейтинг вищих навчальних закладів. Вимоги до молодих фахівців з кожним роком стають дедалі вищими. Роботодавці, як завжди, ретельно оцінюють вміння і навички отримані студентами під час навчання.
З 2013 року рейтинг вузів складався за п’ятьма спеціальностями – гуманітарними, технічними, юридичними, економічними та будівельними.
Цього року фахівці з архітектурно-будівельних спеціальностей за результатами рейтингу піднялися з минулорічного сьомого місця на п’яте, що свідчить про динамічну і результативну роботу колективу викладачів і вчених Національного авіаційного університету, що готують відповідних спеціалістів та магістрів. Особливу увагу роботодавці звертають на підготовку фахівців в англомовних проектах.
Отже, нам є чого прагнути у підготовці висококваліфікованих фахівців, піднімати НАУ до нових вершин та визнання наших випускників не тільки в Україні, а й за межами нашої держави.