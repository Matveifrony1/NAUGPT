Заголовок: ФМВ НАУ розпочав співпрацю з Вищим технологічним інститутом Tecsup (Перу)
Дата: 12/06/2023
URL: https://nau.edu.ua/ua/news/2023/6/fmv-nau-rozpochav-spivpratsyu-z-vishchim-tehnologichnim-institutom-tecsup-(peru).html
==================================================

На Факультеті міжнародних відносин НАУ пройшла онлайн-зустріч з представниками Вищого технологічного інституту Tecsup (Перу).
На зустрічі були присутні: національний академічний директор Антоніо Ласо де ла Вега, директор з якості навчання Хорхе Бастанте, керівник навчальної кафедри механіки та авіації Хуан Карлос Латорре, керівник кафедри механіки Хуан Ролдан та координаторка з міжнародних відносин Марія Фернанда Москосо.
Декан ФМВ НАУ Юрій Волошин презентував освітньо-наукову діяльність факультету та зазначив, що факультет завжди готовий до співпраці, щоб забезпечити конкурентоспроможність студентів ФМВ НАУ на міжнародному рівні. Також він зазначив, що факультет нещодавно розпочав співпрацю з Папським католицьким університетом Перу.
Національний академічний директор Антоніо Ласо де ла Вега розповів про інститут, освітньо-професійні програми Tecsup та зауважив, що вони відкриті для міжнародної співпраці, зокрема, щодо програм стажування та обміну студентів та викладачів. Керівник кафедри механіки Хуан Ролдан наголосив, що вони раді співробітництву з Національним авіаційним університетом, адже майже всі гвинтокрили на яких вчаться студенти Tecsup саме українського виробництва.
За результатами зустрічі досягнуто домовленостей про підписання Угоди про співробітництво щодо підвищення кваліфікації, наукових стажувань для науково-педагогічного складу та академічної мобільності студентів. Учасники зустрічі окреслили плани спільної участі в підготовці фахівців для авіаційної галузі та міжнародних відносин. Погоджено співробітництво щодо організації та участі у наукових конференціях, симпозіумах, проведення спільних тренінгів, майстер-класів, вебінарів, семінарів тощо.