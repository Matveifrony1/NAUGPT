Заголовок: Інформація про безальтернативне обслуговування зарплатного проекту НАУ одним з комерційних банків є такою, що не відповідає дійсності
Дата: 16/02/2016
URL: https://nau.edu.ua/ua/news/2016/2/informacziya-pro-bezalternativne-obslugovuvannya-zarplatnogo-proektu-nau.html
==================================================

Останнім часом в НАУ розповсюджується інформація про нібито існуюче усне розпорядження керівництва Університету (керівників органів управління) про обов'язкове безальтернативне обслуговування працівників НАУ в рамках зарплатного проекту виключно в одному з найбільших комерційних банків України.
З цього приводу проректор з соціальної роботи Тетяна Калита зазначила: "Ми ще раз і ще раз від імені керівництва НАУ звертаємо увагу наших колег, співробітників Університету на те, що кожен вправі самостійно обирати той банк для обслуговування заробітної плати, який максимально задовольняє потреби та створює комфортні умови для клієнта". Також Тетяна Калита наголосила на тому, що: "Організоване угрупування осіб, до якого мають причетність деякі зі звільнених у 2015 році проректорів, продовжують різноманітні маніпуляції з громадською думкою, застосовують гібридні інформаційні технології по відношенню до працівників НАУ. Це є неприпустимим і такі аморальні дії не зупинять процесу реформ і розвитку в Університеті."