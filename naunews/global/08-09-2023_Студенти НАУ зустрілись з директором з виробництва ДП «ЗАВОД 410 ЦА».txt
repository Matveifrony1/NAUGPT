Заголовок: Студенти НАУ зустрілись з директором з виробництва ДП «ЗАВОД 410 ЦА»
Дата: 08/09/2023
URL: https://nau.edu.ua/ua/news/2023/9/studenti-nau-zustrilis-z-direktorom-z-virobnitstva-dp-zavod-410-cza.html
==================================================

За ініціативи гаранта ОПП «Технічне обслуговування та ремонт повітряних суден і авіадвигунів», д.т.н., професора, професора кафедри підтримання льотної придатності повітряних суден АКФ НАУ Дмитрієва Сергія Олексійовича та провідного фахівця Навчально-наукового інституту неперервної освіти (MTO-147), к.т.н. Сікорського Євгена Олександровича, 05 вересня 2023 року відбулася онлайн зустріч здобувачів другого (магістерського) рівня вищої освіти з директором з виробництва ДП «ЗАВОД 410 ЦА» Олександром Миколайовичем Халаком.
Спікер наголосив на сучасних проблемах цивільної авіації України під час воєнного стану, особливу увагу приділено питанням стану системи підтримання льотної придатності повітряних суден в частині ремонту (за видами) парку цивільних повітряних суден.
Здобувачі магістерського другого (магістерського) рівня вищої освіти спеціальності 272 «Авіаційний транспорт» (ОПП «Технічне обслуговування та ремонт повітряних суден і авіадвигунів») активно долучилися до обговорення питань працевлаштування, рівня підготовки студентів та вимоги підприємства до випускників, можливість брати участь у міжнародних проєктах щодо технічного обслуговування цивільних повітряних суден. У зв’язку з чим, спікером було чітко доведено до аудиторії низку вимог зі знання англійської мови, особливо фахової.
Учасники зустрічі відмітили перспективи розробки та впровадження нових технологічних процесів при технічному обслуговуванні повітряних суден та їх компонентів, освоєння нової та модернізованого виробничого обладнання та устаткування.
Також здобувачів цікавили питання працевлаштування та можливість проходження науково-дослідної та переддипломної практик на підприємствах авіаційної галузі в умовах воєнного стану.
Дякуємо спікеру за змістовну та цікаву зустріч!