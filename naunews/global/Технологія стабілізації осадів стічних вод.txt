Заголовок:Технологія стабілізації осадів стічних вод

Дата: ----------
URL: https://nau.edu.ua/ua/menu/science/naukova-robota/naukovi-rozrobki/tehnologiya-stabilizatsii-osadiv-stichnih-vod.html
==================================================
Технологія стабілізації осадів стічних вод
Призначення та сфера застосування

            Технологія призначена для високоефективного і екологічно безпечного анаеробного зброджування осадів каналізаційних стічних вод, рідких та напіврідких відходів сільгоспвиробництва тощо, для їх стабілізації (упередження подальшого загнивання), дезінфекції (знищення патогенної мікрофлори) та отримання біогазу як енергоносія.

 

Основні характеристики, суть розробки

            Технологія передбачає використання для зброджування чотирьох окремих ємностей: гідролізатора, кислототенка, ацетотенк і метанотенка. В цих ємностях послідовно реалізують чотири стадії анаеробного бродіння: гідроліз, кислотогенез, ацетогенез і метаногенез. У кожній ємності підтримують оптимальні для ефективного протікання кожної стадії умови у відповідності із сучасними уявленнями про кінетику цих процесів.

 

Порівняння зі світовими аналогами, основні переваги розробки

У порівнянні з відомими аналогами технологія дозволяє скоротити процес бродіння з 15-ти до 3-х діб, при цьому збільшити вихід біогазу на одиницю об’єму осадів та збільшити вміст метану у вихідному біогазі з 60 % до 95 %. Крім того технологія дозволяє додатково отримувати товарний вуглекислий газ.

 

Стан охорони інтелектуальної власності

            Отримано патент України.

 

Затребуваність на ринку

            Подібні технології можуть бути використані на усіх підприємства каналізаційного господарства України, де використовується біологічне очищення стоків.

 

Стан готовності розробки

            Розроблено технологічну схему. 



 

 


