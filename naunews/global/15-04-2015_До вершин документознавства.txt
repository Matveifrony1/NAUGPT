Заголовок: До вершин документознавства
Дата: 15/04/2015
URL: https://nau.edu.ua/ua/news/2015/4/do-vershin-dokumentoznavstva.html
==================================================

8-9 квітня 2015 року в рамках Міжнародної науково-практичної конференції молодих учених і студентів «Політ-2015. Сучасні проблеми науки» кафедрою історії та документознавства Гуманітарного інституту було проведено засідання секції «Актуальні питання документознавства та інформаційної діяльності».
Документознавці, студенти та молоді вчені з Національного авіаційного університету та Українського науково-дослідного інституту архівної справи та документознавства представили свої доповіді та взяли участь у дискусії з актуальних проблем документознавства та інформаційної діяльності.
Найкращими було визнано доповіді студентів спеціальності «Документознавство та інформаційної діяльності»: Катерини Кришталь, студентки 421 групи (І місце), Ольги Безтільної, студентки 421 групи (ІІ місце), Вікторії Семенчук, студентки 322 групи (ІІІ місце).
Викладачі кафедри історії та документознавства вітають учасників конференції зі святом науки та бажають всім майбутнім науковцям успіхів та творчої наснаги!