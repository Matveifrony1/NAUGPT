Заголовок: Співробітника НАУ відзначено подякою Департаменту муніципальної безпеки виконавчого органу Київської міської ради
Дата: 28/10/2022
URL: https://nau.edu.ua/ua/news/2022/10/spivrobitnika-nau-vidznacheno-podyakoyu-departamentu-munitsipalnoi-bezpeki-vikonavchogo-organu-kiivskoi-miskoi-radi.html
==================================================

На засіданні Вченої ради Факультету міжнародних відносин НАУ запрошений гість кандидат юридичних наук, член – кореспондент Міжнародної кадрової академії, експерт-консультант ОБСЄ, Консультативної місії ЄС в Україні, начальник Центру професійної підготовки підрозділів Сил територіальної оборони міста Києва Ігор ХОРТ вручив Подяку Департаменту муніципальної безпеки виконавчого органу Київської міської ради (Київської міської адміністрації) завідувачу кафедри комп’ютерних мультимедійних технологій ФМВ НАУ Олександру Бобарчуку.
Подякою нашого колегу відзначено за активну участь в організації та проведенні навчального процесу з підготовки представників підрозділів територіальної оборони, добровольчих формувань територіальної громади міста Києва, працівників комунальних підприємств, установ, організацій та цивільного населення міста Києва до відсічі збройної агресії, національного спротиву та діям у надзвичайних ситуаціях природного та техногенного характеру та з нагоди захисників та захисниць України.
Факультет міжнародних відносин пишається своїми колегами та бажає подальших успіхів!