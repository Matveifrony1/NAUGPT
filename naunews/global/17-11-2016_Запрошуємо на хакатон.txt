Заголовок: Запрошуємо на хакатон
Дата: 17/11/2016
URL: https://nau.edu.ua/ua/news/2016/11/zaproshuemo-na-hakaton.html
==================================================

9-11 грудня в Національному авіаційному університеті відбудеться хакатон на тему відкритих даних і локальних медіа. Перший хакатон в історії НАУ буде проходити в Просторі неформальної освіти NAU HUB!
Щоб взяти участь зареєструйся до 25 листопада:
http://bit.ly/odlmhack
Із зареєстрованих учасників буде сформовано 10+ команд, які за 36 годин нон-стоп роботи над своїм проектом пройдуть шлях від ідеї до прототипу. Експерти з відкритих даних і локальних медіа у ролі менторів допоможуть вам подолати цей шлях максимально ефективно.
Також в рамках хакатону відбудеться другий Studmedia Forum 2016, на якому зберуться команди найуспішніших університетських медіа, поділяться своїм досвідом та обговорять проблеми і перспективи.
Відкриті дані зараз дуже популярна тема в Україні, але до чого тут локальні медіа та університет? Про це тобі розкажуть кращі експерти країни. Якщо локальні медіа зможуть оперативно отримувати, обробляти та аналізувати публічні дані, а також навчаться ефективно працювати з відкрити даними, це зможе спричинити синергетичний ефект, здатний змінити на краще життя локальної університетської спільноти та нашої країни вцілому.
Ти дізнаєшся, які відкриті дані є в університеті та що з ними робити, як гарно представити дані і зробити їх корисними для спільноти в цілому та її окремих членів. Професіонали з медіа навчать, як з невеликою командою однодумців в рідному університеті зробити потужний інформаційний канал, ЗМІ, що не залишить нікого байдужим.
І найголовніше - після 36 годин безперервної роботи над власною ідеєю у вас вийде проект, який ви у супроводі менторів обов'язково реалізуєте в рамках університету, а можливо і ширше!
Переможці хакатону отримають відповідні матеріальні нагороди та підтримку під час доопрацювання та запуску свого проекту.
Призовий фонд хакатону становить 25 000 грн.!
Хакатон присвячений 100 річниці від дня народження творця теорії інформації Клода Шеннона та пройде за підтримки міжнародної спільноти IEEE IT Society.