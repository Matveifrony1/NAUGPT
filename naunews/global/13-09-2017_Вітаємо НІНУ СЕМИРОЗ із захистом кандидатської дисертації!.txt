Заголовок: Вітаємо НІНУ СЕМИРОЗ із захистом кандидатської дисертації!
Дата: 13/09/2017
URL: https://nau.edu.ua/ua/news/2017/9/vitaemo-ninu-semiroz-iz-zahistom-kandidatskoi-disertatsii.html
==================================================

5 вересня 2017 року у Спеціалізованій Вченій раді Д 35.052.11 при Національному університеті «Львівська політехніка» відбувся успішний захист кандидатської дисертації
Семироз Ніни Григорівни
на тему
«Архітектурно-планувальна організація гелікортів»,
представленої на здобуття наукового ступеня кандидата архітектури за спеціальністю 18.00.02 – «Архітектура будівель та споруд».
Дослідження присвячено архітектурі відкритих площинних споруд (гелікортів) у складі житлових будинків, громадських будівель та споруд для обслуговування пасажирів (вантажів) гвинтокрилого транспорту і повною мірою презентує архітектурну освіту і науку Національного авіаційного університету.
Результатом дисертаційної роботи є визначення основних принципів архітектурно-планувальної організації гелікортів – споруд з обслуговування пасажирів повітряного транспорту, які розташовуються на частині, що увінчує житловий чи громадський будинок і який має спеціально обладнаний майданчик для зльоту і посадки гелікоптерів.
Примітно, що виконане дисертаційне дослідження є інноваційним і базується на власному досвіді дисертанта (як архітектора-практика) щодо проведення науково
-
дослідних і проектних робіт у галузі архітектури, на авторських пошукових розробках і на реальному проектуванні.
Колектив кафедри архітектури та всі працівники ННІАП вітають Ніну Семироз з успішним захистом дисертації і зичать їй подальшого наукового і професійного зростання!!!