Заголовок: На Факультеті лінгвістики та соціальних комунікацій Національного авіаційного університету в рамках профорієнтаційної роботи відбулися онлайн семінари
Дата: 24/05/2021
URL: https://nau.edu.ua/ua/news/2021/5/na-fakulteti-lingvistiki-ta-sotsialnih-komunikatsiy-natsionalnogo-aviatsiynogo-universitetu-v-ramkah-proforientatsiynoi-roboti-vidbulisya-onlayn-seminari.html
==================================================

Упродовж травня 2021 року на Факультеті лінгвістики та соціальних комунікацій (ФЛСК) НАУ відбулися онлайн семінари на тему «Розвиток педагогічної майстерності викладача у соціокультурних викликах ХХІ століття».
Заходи проводилися в рамках підписаних договорів про співпрацю між кафедрою педагогіки та психології професійної освіти ФЛСК НАУ та педагогічними фаховими коледжами.
Учасники семінарів мали змогу ознайомитися із багатолітньою історією Національного авіаційного університету та педагогічними традиціями, яких дотримуються та розвивають і сьогодні.
Було виділено основні пріоритети сучасної університетської підготовки, серед яких:
- якісна вища освіта;
- інноваційні педагогічні та інформаційні технології;
- інтеграція сучасних теоретичних знань та практичної підготовки;
- професійне становлення та вільний розвиток творчої особистості студента та інші.
Учасники дізналися про спеціальності та освітні ступені за якими здійснює підготовку фахівців кафедра педагогіки та психології професійної освіти ФЛСК НАУ.
Було висвітлено діяльність кафедральної наукової школи, освітні доробки якої дозволяють реалізовувати інноваційні підходи до організації навчального процесу та розвивати науку в цілому.
Семінар актуалізував профорієнтаційну роботу та поглибив співпрацю за різними напрямками діяльності.