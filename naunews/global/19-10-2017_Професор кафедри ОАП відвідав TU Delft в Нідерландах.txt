Заголовок: Професор кафедри ОАП відвідав TU Delft в Нідерландах
Дата: 19/10/2017
URL: https://nau.edu.ua/ua/news/2017/10/profesor-kafedri-oap-vidvidav-tu-delft-v-niderlandah.html
==================================================

Професор кафедри організації авіаційних перевезень Ярослав Санько  відвідав Нідерландський технічний університет міста Делфт. Тут він провів низку зустрічей із представниками офісів Студентської мобільності при факультетах університету, зокрема із Faculty of Aerospace Engineering.
Знаковою стала зустріч професора із студентами різних країн світу в лабораторії, що носить ім'я видатного українського вченого Сергія Павловича Корольова KOROLEVLAB. У цій лабораторії студенти виконують наукові роботи із проектування та конструювання ракет. Ще одна зустріч відбулася в науково-дослідному інституті міста Гаага, на якій обговорювалися актуальні науково-прикладні питання. В подальшому передбачається пошук напрямів спільної наукової діяльності із залученням студентів та викладачів НАУ.