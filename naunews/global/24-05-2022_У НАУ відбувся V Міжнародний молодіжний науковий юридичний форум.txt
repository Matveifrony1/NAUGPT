Заголовок: У НАУ відбувся V Міжнародний молодіжний науковий юридичний форум
Дата: 24/05/2022
URL: https://nau.edu.ua/ua/news/2022/5/u-nau-vidbuvsya-v-mizhnarodniy-molodizhniy-naukoviy-yuridichniy-forum.html
==================================================

19-20 травня на Юридичному факультеті (ЮФ) Національного авіаційного університету у форматі відеоконференції відбувся V Міжнародний молодіжний науковий юридичний форум, присвячений Дню науки України. Головний дискусійний майданчик Форуму - «Інформаційна політика держави в умовах воєнного стану».
До заходу приєдналися 325 учасників із 12 країн світу та 15 регіонів України.
Декан ЮФ НАУ Ірина Сопілко у своєму вступному слові наголосила: «День науки, який ми традиційно відзначаємо у травні, цьогоріч для нас має особливе наповнення. В цих надскладних умовах війни, ми точно мусимо не втратити шанс надати науці та інноваціям такого статусу, який вони мають в усіх провідних країнах світу, які сьогодні підтримують нашу державу у боротьбі за незалежність і демократію».
Учасників Форуму привітали:
- Тетяна Коломоєць, декан Юридичного факультету Запорізького національного університету, член-кореспондент Національної академії правових наук України, доктор юридичних наук, професор, заслужений юрист України;
- Іштван Литвин, ректор Інституту освітнього і професійного розвитку, кандидат юридичних наук, доцент, Угорщина;
- Павло Крайній, заступник декана Юридичного факультету Чернівецького національного університету імені Юрія Федьковича, доктор юридичних наук;
- Мартін Белтран Сауседо, професор Юридичного факультету Автономного університету Сан-Луіс-Потосі, Мексика;
- Фредерик Россі, директор постійно діючого Нантського університету, м. Нант, Франція;
- Адріан Габріель Корпадін, Декан факультету європейських досліджень Клузького університету імені Бабеша-Бойяї, доктор, доцент, Румунія.
В рамках дискусійного майданчика з доповідями виступили:
- Галина Юровська, Суддя Конституційного суду України, кандидат юридичних наук, Заслужений юрист України, Україна. Тема доповіді: «Право на життя та людська гідність в умовах війни».
- Карен Ісмайлов, начальник 5-го відділу (інформаційних технологій і програмування в південному регіоні) 3-го управління (інформаційних технологій і програмування) Департаменту кіберполіції Національної поліції України, підполковник поліції, кандидат юридичних наук, доцент, Україна. Тема доповіді: «Деякі інструменти пошуку оперативної інформації в мережі Інтернет».
- Людмила Какауліна, головний консультант відділу проблем розвитку національного законодавства Інституту законодавства Верховної Ради України, кандидат юридичних наук, Україна. Тема доповіді: «Інформаційна діяльність парламенту в умовах воєнного стану».
- Олександр Комісаров, професор кафедри правоохоронної діяльності Київського інституту Національної гвардії України, доктор юридичних наук, професор, Україна. Тема доповіді: «Концептуальні засади формування та реалізації державної інформаційної політики національного спротиву».
- Олена Маргінеану, кандидат юридичних наук, доцент, Вільний міжнародний університет Молдови, Молдова. Тема доповіді: «Національна безпека в реалізації міжнародної екологічної політики».
- Данило Глоба, заступник директора компанії «YouControl», голова правління «Асоціації відкритих даних», адвокат. Тема доповіді: «Використання IT-ресурсів в умовах агресивної війни».
Крім того, відбулося ряд заходів, зокрема:
- Круглий стіл: «Здійснення та захист права дитини на сімейне виховання у період надзвичайного або воєнного стану»;
- Workshop: «Питання національної безпеки на тлі непередбачуваності реформ інституцій»;
- Міжнародна студентська панельна дискусія «Трансформація публічно-правових відносин в умовах воєнного стану» за участю представників Польщі, Іраку, Румунії, Мексики та України;
- Вебінар «Використання засобів судової експертизи у діяльності суб’єктів господарювання» за участю заступника директора ВСП ДП «Інформаційні судові системи» «Цент судової експертизи та експертних досліджень», доктора юридичних наук Надії Армаш;
- Міжнародна студентська панельна дискусія «Актуальні проблеми кримінально-правових дисциплін в умовах воєнного стану» за участю студентів Грузії, Польщі та України.