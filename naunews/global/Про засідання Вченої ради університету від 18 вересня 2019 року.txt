Заголовок:Про засідання Вченої ради університету від 18 вересня 2019 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-18-veresnya-2019-roku/
==================================================
Про засідання Вченої ради університету від 18 вересня 2019 року
18 вересня 2019 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО відзначив кращих співробітників університету та вручив нагороди.

Подяку Міністерства освіти і науки України вручено ГУДМАНЯНУ Артуру Грантовичу – проректору з навчальної роботи, доктору філологічних наук, професору.

«Почесну грамоту за особливі заслуги перед Національним авіаційним університетом» вручено КРАКОВСЬКОМУ Володимиру Яковичу – доценту кафедри комп’ютерних систем та мереж Факультету кібербезпеки, комп’ютерної та програмної інженерії.

Нагрудний знак «Ветеран Національного авіаційного університету» вручено: АГЕЄВУ Сергію Євгеновичу – доценту кафедри аеродинаміки та безпеки літальних апаратів Аерокосмічного факультету;

ІВКУ Олександру Федоровичу – водію автобуса транспортного відділу Навчально-виробничого центру «Автоцентр НАУ».

Нагрудний знак «За сумлінну працю» Національного авіаційного університету вручено:

БОРИСОВІЙ Людмилі Василівні – провідному інженеру навчальної лабораторії авіаційних двигунів та газотурбінних установок Аерокосмічного факультету;

БРУДНОМУ Георгію Оскаровичу – завідувачу навчальної лабораторії спеціалізованих засобів захисту інформації кафедри засобів інформації Факультету кібербезпеки, комп’ютерної та програмної інженерії;

ЖУРАВЛЮ Сергію Володимировичу – старшому викладачу кафедри комп’ютерних систем та мереж Факультету кібербезпеки, комп’ютерної та програмної інженерії.

Грамоту Національного авіаційного університету вручено:

ГЛУШАНИЦІ Наталії Вікторівні – доценту кафедри іноземних мов та прикладної лінгвістики Факультету лінгвістики та соціальних комунікацій;

КЛИНІНІЙ Тетяні Сергіївні – доценту кафедри історії та документознавства Факультету лінгвістики та соціальних комунікацій;

ОДАРЧЕНКУ Роману Сергійовичу – заступнику декана Факультету аеронавігації, електроніки та телекомунікацій;

ПЛЕТЕНЕЦЬКІЙ Юлії Миколаївні – доценту кафедри англійської філології та перекладу Факультету лінгвістики та соціальних комунікацій;

СІБРУК Анастасії Володимирівні – доценту кафедри української мови та культури Факультету лінгвістики та соціальних комунікацій.

За високі спортивні досягнення звання «Майстр спорту України» присвоєно: ПАЛІЙ Валерії Валентинівні – студентці групи 401 Факультету лінгвістики та соціальних комунікацій; а також ПОСЕНКО Альбіні Олегівні – студентці групи 513 Факультету кібербезпеки, комп’ютерної та програмної інженерії. Тренер ОРГЄЄВА Світлана Володимирівна – старший викладач кафедри фізичного виховання та спортивної підготовки Факультету лінгвістики та соціальних комунікацій.

Наступним пунктом порядку денного засідання Вченої ради постало питання про погодження призначення на посаду проректора з молодіжної політики та інноваційного навчання Національного авіаційного університету.

Вчена рада університету шляхом таємного голосування погодила кандидатуру ТЕСЛІ Юрія Миколайовича, внесену ректором університету В. ІСАЄНКОМ, на посаду проректора з інноваційного навчання та інформатизації.

Вчена рада Національного авіаційного університету присвоїла звання «Почесний доктор Національного авіаційного університету» ЛЕЙДІ Казимиру – завідувачу кафедри двигунів внутрішнього згорання і транспорту Факультету авіації та будови машин Жешувського технологічного університету.

Вчена рада університету присвоїла вчене звання доцента по кафедрі іноземних мов МУРАВСЬКІЙ Світлані Миколаївні – доценту кафедри іноземних мов відокремленого структурного підрозділу Льотна академія Національного авіаційного університету, кандидату педагогічних наук; та вчене звання доцента по кафедрі телекомунікаційних систем ТЕРЕНТЬЄВІЙ Ірині Євгенівні – доценту кафедри телекомунікаційних систем Факультету аеронавігації, електроніки та телекомунікацій, кандидату технічних наук.

Ключовим питанням порядку денного постало питання про підсумки вступної кампанії університету у 2019 році, заслухано доповідь проректора з навчальної роботи ГУДМАНЯНА Артура Грантовича.

Гудманян А. Г., зауважив, що у вступній кампанії 2019 року було чимало новацій, що змушувало Приймальну комісію ухвалювати складні оперативні рішення. Цього року зарахування вступників на навчання до Національного авіаційного університету (далі – НАУ) на 1 курс здійснювалося за рейтингом сертифікатів Українського центру оцінювання якості освіти та з урахуванням середнього балу документа про повну загальну середню освіту, результатів конкурсних відборів.

Четвертий рік поспіль було реалізовано модель адресного розміщення державного замовлення для вступників до закладів вищої освіти освітнього ступеня «Бакалавр» на основі повної загальної середньої освіти з використанням автоматичного алгоритму розподілу місць – так званого «Широкого конкурсу». «Широкий конкурс» цього року проводився в межах галузей 07 «Управління та адміністрування», 12 «Інформаційні технології» (крім спеціальності 121 «Інженерія програмного забезпечення»), 13 «Механічна інженерія», 14 «Електрична інженерія», 17 «Електроніка та телекомунікації», 23 «Соціальна робота» та 24 «Сфера обслуговування», спеціальностями (предметними спеціальностями, спеціалізаціями) інших галузей знань та спеціальністю 121 «Інженерія програмного забезпечення».

Цього року абітурієнти могли подавати 7 заяв на 4 спеціальності для участі в конкурсі за бюджетне місце, на навчання за рахунок коштів фізичних та юридичних осіб кількість заяв була необмежена. До Національного авіаційного університету всього було подано 29021 заяв, з них на перший курс – 23579. Це дало можливість НАУ посісти почесне 6 місце серед найпопулярніших вишів України за підсумками вступної кампанії 2019 року.

Найпопулярнішими в Національному авіаційному університеті цього року були такі спеціальності: 121 «Інженерія програмного забезпечення», 122 «Комп’ютерні науки», 081 «Право»,073 «Менеджмент», 125 «Кібербезпека», 035 «Філологія германські мови та літератури (переклад включно)», 061 «Журналістика»,123 «Комп’ютерна інженерія», 291 «Міжнародні відносини, суспільні комунікації та регіональні студії», 053 «Психологія».

На жаль кількість вступників, які подають заяви на технічні та природничі спеціальності до Національного авіаційного університету, зменшується на 10-30 відсотків, на окремих спеціальностях – до 50 відсотків. Другий рік поспіль найменш популярними серед вступників стали спеціальності 105 «Прикладна фізика та нанотехнології», 152 «Метрологія та інформаційно-вимірювальна техніка», 263 «Цивільна безпека», 142 «Енергетичне машинобудування».

219 абітурієнтів, рекомендованих для вступу до НАУ за державним замовленням, не подали оригінали документів, обравши інший заклад вищої освіти. Але, незважаючи на це, відбіркові комісії виконали надскладне завдання, прийнявши студентів на контракт, яких згодом було переведено на вакантні та додаткові місця державного замовлення.

Ще одна новація 2019-го – розширення пільг для учасників бойових дій. Тепер пільги поширені на всіх власників статусу учасників бойових дій, а не тільки тих, хто брав участь в АТО/ООС. Окрім того, діяли коригувальні коефіцієнти – першочерговий, сільський, галузевий – які практикувались ще під час вступних кампаній минулих років. На коефіцієнт множився остаточно конкурсний бал. Регіональний коефіцієнт дорівнює 1,00 для тих, хто вступав до вишів Києва.

Загалом в університеті джерело фінансування було змінено понад100 студентам.

Певні зміни відбулись і в умовах вступу до магістратури, а саме, зі спеціальностей 029 «Інформаційна, бібліотечна та архівна справа» галузі знань 02 «Культура і мистецтво», спеціальностями галузей знань 03 «Гуманітарні науки» (крім спеціальності 035 «Філологія»), спеціальностями галузей знань 05 «Соціальні та поведінкові науки», 06 «Журналістика», 07 «Управління та адміністрування», 12 «Інформаційні технології», 24 «Сфера обслуговування», 28 «Публічне управління та адміністрування», 29 «Міжнародні відносини» (крім спеціальності 293 «Міжнародне право») було проведено Єдиний вступний іспит з іноземної мови .

Також затверджено освітньо-професійні програми підготовки здобувачів першого (бакалаврського) та другого (магістерського) рівня вищої освіти зі спеціальностей університету, затверджено навчальні та робочі навчальні плани. Окрім того, затверджено теми докторських дисертацій, рекомендовано до друку низку наукових журналів, монографій, збірників наукових праць та наукових журналів.

 