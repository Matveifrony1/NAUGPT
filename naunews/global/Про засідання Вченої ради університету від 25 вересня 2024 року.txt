Заголовок:Про засідання Вченої ради університету від 25 вересня 2024 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-25-veresnya-2024-roku/
==================================================
Про засідання Вченої ради університету від 25 вересня 2024 року
25 вересня 2024 року відбулося засідання Вченої ради Національного авіаційного університету.

 

На початку засідання в.о. ректора університету Ксенія СЕМЕНОВА урочисто вручила: Нагрудний знак Міністерства освіти і науки України «Відмінник освіти» КОШЕВІЙ Ларисі Олександрівні, ЛЕЛЕЧЕНКО Анжелі Павлівні; Почесну грамоту Міністерства освіти і науки України ГОЛОВКО Світлані Григорівні, ПОПОВИЧ Оксані Василівні; Подяку Міністерства освіти і науки України ПІЛЕЦЬКІЙ Самірі Тимофіївні, ФІСУН Юлії Володимирівні; Грамоту Солом’янської районної в місті Києві державної адміністрації КОКАРЄВІЙ Анжеліці Миколаївні, ОСТРОУМОВУ Івану Вікторовичу, ПРОКОПЕНКУ Ігорю Григоровичу; Диплом доктора філософії ВАЛЬКО Аллі Миколаївні, ЗІВАКІНУ Валерію Дмитровичу, ПОЛОЖЕНЦЕВУ Артему Анатолійовичу.

Вчена рада університету присвоїла вчені звання доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів цього вченого звання.

Було внесено зміни до організаційної структури університету, в тому числі створено навчально-наукову лабораторію «Ajax NEXT Avia», а також встановлено на жовтень 2024 року ліміти стипендіатів-відмінників за особливі успіхи у навчанні.

Вчена рада затвердила річний план підвищення кваліфікації науково-педагогічних та педагогічних працівників на 2024-2025 навчальний рік та визнала (підтвердила) результати підвищення кваліфікації науково-педагогічних та педагогічних працівників Національного авіаційного університету, окремих видів їхньої діяльності як підвищення кваліфікації відповідно до постанови Кабінету Міністрів України від 21.08.2019 №800 «Деякі питання підвищення кваліфікації педагогічних і науково-педагогічних працівників» (із змінами).

Крім того, було внесено зміни до Ліцензованого обсягу та кількості здобувачів третього (освітньо-наукового) рівня щодо здійснення освітньо-наукової діяльності у сфері вищої освіти Національного авіаційного університету у 2024 році.

Також затверджено у новій редакції освітньо-наукової програми; призначено нових наукових керівників для аспірантів університету; затверджено низку тем докторських дисертацій та рекомендовано кандидатури для вступу в докторантуру.

Рекомендовано до друку нові випуски наукових журналів та збірника наукових праць.