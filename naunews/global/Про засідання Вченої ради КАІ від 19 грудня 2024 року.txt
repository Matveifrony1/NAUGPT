Заголовок:Про засідання Вченої ради КАІ від 19 грудня 2024 року
Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-kai-vid-19-grudnya-2024-roku/
==================================================
Про засідання Вченої ради КАІ від 19 грудня 2024 року
19 грудня 2024 року відбулося перше засідання Вченої ради Державного університету «Київський авіаційний інститут».

 

 

Першим питанням порядку денного було обрання голови Вченої ради КАІ. За результатами таємного голосування було обрано проректора з наукових досліджень та трансферу технологій, доктора технічних наук, професора ГНАТЮКА Сергія Олександровича.

На засіданні було урочисто вручено диплом «Почесний доктор НАУ» професору, керівнику напряму кібербезпеки Кавказького університету, директору Центру кібербезпеки Кавказького університету, Генеральному директору і президенту Наукової асоціації кібербезпеки Максиму ЯВИЧУ. Також в.о. президента КАІ Ксенія Семенова урочисто вручила відзнаку Міністра оборони України «За сприяння обороні» КРАВЧИШИНУ Ігорю Олексійовичу – першому проректору КАІ. Також було вручено атестат професора ПАЗЮКУ Андрію Валерійовичу – професору кафедри міжнародного та європейського права Факультету міжнародних відносин, доктору юридичних наук, професору, атестати доцента: ДІДУХ Марині Миколаївні – доценту кафедри авіаційної психології Факультету лінгвістики та соціальних комунікацій, кандидату психологічних наук, доценту; КОШАКУ Олександру Михайловичу – доценту кафедри журналістики Факультету міжнародних відносин, кандидату наук із соціальних комунікацій, доценту; МАЛОЄД Марині Миколаївні – доценту кафедри телекомунікаційних та радіоелектронних систем Факультету аеронавігації, електроніки та телекомунікацій, кандидату технічних наук, доценту; СОКОЛОВІЙ Наталії Петрівні – доценту кафедри автоматизації та енергоменеджменту Аерокосмічного факультету, кандидату технічних наук, доценту; диплом доктора наук ЛУКАШЕНКО Вікторії Вікторівні – начальнику Науково-дослідної частини КАІ, доктору технічних наук, доценту, а також диплом доктора філософії ЧЕРЕДНІЧЕНКУ Костянтину Валентиновичу – доценту кафедри організації авіаційних перевезень Факультету транспорту, менеджменту і логістики, доктор філософії за спеціальністю 275 «Транспортні технології (на повітряному транспорті)».

Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Затверджено Положення про Вчену раду КАІ та низку положень про структурні підрозділи університету. Реорганізовано Факультет транспорту, менеджменту і логістики.

Вчена рада затвердила теми дисертаційних робіт на здобуття наукового ступеня доктора наук, також створено разові спеціалізовані вчені ради для проведення захисту дисертації здобувачів освітньо-наукового ступеня доктора філософії.

Крім того, було рекомендовано до друку низку наукових та навчальних видань, нових випусків збірників наукових праць та наукових журналів.