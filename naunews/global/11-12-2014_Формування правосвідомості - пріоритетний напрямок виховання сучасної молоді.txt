Заголовок: Формування правосвідомості - пріоритетний напрямок виховання сучасної молоді
Дата: 11/12/2014
URL: https://nau.edu.ua/ua/news/2014/12/formuvannya-pravosvidomosti-prioritetnij-napryamok-vixovannya-suchasnoi-molodi.html
==================================================

8 грудня 2014 року до Всеукраїнського тижня права старший викладач кафедри теорії та історії держави і права Юридичного інституту Олена Макеєва та студенти групи ПР-401 в ліцеї № 227 ім. М.М. Громова м. Києва провели круглий стіл «Формування правосвідомості - пріоритетний напрямок виховання сучасної молоді».
Антоніна Компанець проаналізувала основні  положеннях  Декларації прав дитини, Максим Малий розкрив теоретичні та практичні аспекти закону України «Про охорону дитинства». Про вітчизняний та зарубіжний досвід механізму захисту прав дитини розповіла Марія Рощук, а Сергій Швець зосередив свою увагу на проблемах правопорушень у молодіжному середовищі. Під час обговорення виступів учні долучалися до аналізу правових проблем у сучасному суспільстві, зокрема проблем забезпечення прав дитини в Україні.  На завершення зустрічі Олена Макеєва розповіла про навчання в Юридичному інституті НАУ та види юридичної професії.
Такі профорієнтаційні заходи і правове виховання сприяють попередженню правопорушень  у молодіжному середовищі та формуванню правової свідомості молоді.