Заголовок: Співпраця з партнерами у сфері міжнародних освітніх послуг
Дата: 07/02/2020
URL: https://nau.edu.ua/ua/news/2020/2-lyutiy/spivpratsya-z-partnerami-u-sferi-mizhnarodnih-osvitnih-poslug.html
==================================================

У залі Вченої ради відбулась щорічна робоча зустріч керівництва університету з партнерами у сфері міжнародних освітніх послуг.
Проректор з міжнародного співробітництва і освіти Олександр Запорожець наголосив на пріоритетності співробітництва з партнерами, завдяки якому кількість іноземних студентів в нашому університеті суттєво збільшилася. Директор Інституту міжнародного співробітництва та освіти В’ячеслав Тимохін розповів про створення громадської організації «Українська асоціація експортерів освітніх послуг», мета якої об’єднати зусилля компаній, що допомагаютьіноземним студентам вступати до НАУ тапідвищувати якість надання освітніх послуг.
У ході зустрічі члени «Української асоціації експортерів освітніх послуг»розповіли про особливості, які виникають в процесі набору іноземних студентів. Зокрема, директор ТОВ «СТУДМИР» Шаді Хатіб, директор ТОВ «МЕРОС СТАР» Атіа Валід Камаль Абдел Салам, керівниця ТОВ «Анталь» Антуанет Д’янь наголосилили, що основною перепоною для вступу іноземців до українських університетів, стають труднощі з отриманням студентських віз, уникнути яких можна за допомогою запрошення на навчання від НАУ. Президент ГО «Африканська рада в Україні» Ісса Садіо Діалло запросив усіх присутніх на традиційне свято – День Африки, яке відбудеться 25 травня 2020 року в Національному авіаційному університеті.