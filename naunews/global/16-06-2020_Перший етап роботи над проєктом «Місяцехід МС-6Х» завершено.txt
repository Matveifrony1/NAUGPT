Заголовок: Перший етап роботи над проєктом «Місяцехід МС-6Х» завершено
Дата: 16/06/2020
URL: https://nau.edu.ua/ua/news/2020/cherven/pershiy-etap-roboti-nad-proektom-misyatsehid-ms-6h-zaversheno.html
==================================================

Команда студентів-інноваторів СКБ  «Sky» разом з МБО «Фонд підтримки розвитку науки, культури і спорту» за підтримки Інституту новітніх технологій та лідерства провели перший етап випробувань прототипу місяцеходу МС-6Х.
Під час тестових випробувань проведено перевірку ходових якостей прототипу місяцеходу МС-6Х, систем управління і передачі даних відеотрансляції в онлайн-режимі. Механізм пересування місяцеходу, що рухається за рахунок крокових двигунів, дає можливість точного позиціювання кожного колеса. На борту прототипу встановлена відеокамера, яка керується мікрокомп’ютером.
Тестові випробування прототипу місяцеходу МС-6Х пройшли успішно, тож розробники розпочали другий етап роботи над створенням місяцеходу МС-6Х.