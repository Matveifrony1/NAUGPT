Заголовок: Зустріч студентів НН ЮІ з керівником поліції України Хатією Деканоідзе
Дата: 17/03/2016
URL: https://nau.edu.ua/ua/news/2016/3/zustrich-studentiv-nn-yui-z-kerivnikom-policzii-ukraini-xatieyu-dekanoidze.html
==================================================

15 березня 2016 року в бізнес-центрі «HUB 4.0» м. Києва відбулася зустріч студентської спільноти з керівником Національної поліції України Хатією Деканоідзе.
Студенти 4 курсу Навчально-наукового Юридичного інституту отримали можливість задати питання щодо реформування правоохоронної системи України.
У своєму виступі Хатія Деканоідзе наголосила, що почути та допомогти людині в біді –  наразі є головною метою Національної поліції. Впевненість громадянина, що його не лише вислухають, але й допоможуть, має стати алгоритмом мислення у суспільстві. Крім того, вона зазначила, що головним здобутком реформи Нацполіції є не нові автомобілі, форма та технічні засоби, хоча вони життєво необхідні для ефективної роботи, а зміни у свідомості нових поліцейських, які наразі справді служать населенню та захищають його. У зв’язку з цим очільник поліції відзначила, що саме молодь є тим потенційним кадровим резервом, який у подальшому вибудує не лише нову правоохоронну систему, але й країну в цілому.
Наприкінці зустрічі Хатія Деканоідзе запросила майбутніх випускників до лав Національної поліції України.
Переглянути відео можна:
https://www.youtube.com/watch?v=JeGMqqwd38I
.