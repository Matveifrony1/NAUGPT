Заголовок: Студенти ФМВ НАУ зустрілись з членом ліберально-демократичної партії Великої Британії
Дата: 14/11/2022
URL: https://nau.edu.ua/ua/news/2022/11/studenti-fmv-nau-zustrilis-z-chlenom-liberalno-demokratichnoi-partii-velikoi-britanii.html
==================================================

Студенти 4 курсу кафедри журналістики та кафедри міжнародних відносин, суспільних комунікацій та регіональних студій ФМВ відвідали онлайн-зустріч з експрацівником Credit Suisse, членом ліберально-демократичної партії Сполученого Королівства Великої Британії Марком Ланном (Mark Lunn).
Організатор зустрічі – кафедра іноземних мов Факультету міжнародних відносин.
Марк Ланн обговорив зі студентами питання дипломатичних відносин між Україною та Сполученим Королівством, політичної системи Великої Британії в цілому та тому, як пересічні британці ставляться до підтримки українського народу у його визвольній боротьбі.
Бесіда проходила у форматі активного обговорення піднятих тем.
Як спеціаліст у сфері фінансів Марк Ланн поділився своїми враженнями щодо енергетичної кризи у Великій Британії, а також пояснив, чому саме британці підтримують Україну попри великі рахунки за опалення.
Бесіда була насичена великою кількістю питань стосовно побуту та політичного стану всередині Сполученого Королівства.