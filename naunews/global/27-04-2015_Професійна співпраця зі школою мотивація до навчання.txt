Заголовок: Професійна співпраця зі школою: мотивація до навчання
Дата: 27/04/2015
URL: https://nau.edu.ua/ua/news/2015/4/profesijna-spivpraczya-zi-shkoloyu-motivacziya-do-navchannya.html
==================================================

22 квітня  2015 року за запитом викладача СШ № 324 Наталі Березівської відбулася зустріч з психологом кафедри педагогіки та психології професійної освіти Гуманітарного інституту Вікторією Фурман. Мета заходу виявити мотивації учнів до навчання. Формат зустрічі мав відкритий характер та спонукав школярів до дискусії.
За допомогою діагностичного інструментарію був виявлений достатній рівень сформованості внутрішньої та зовнішньої позитивної мотивації учнів до навчання. Також у досліджуваних наявні соціальна значимість та мотивація престижу навчання, були індивідуально визначені певні види учбової діяльності, які викликають задоволення та найкраще вдаються.
Але попри позитивну мотивацію до навчання до всіх «непривабливих» для дітей моментів шкільного життя варто додати труднощі засвоєння складних навчальних програм, унаслідок чого молодші школярі поступово втрачають інтерес до навчання.
Як допомогти дитині подолати труднощі початкового етапу шкільного життя? Як не допустити, щоб маленький школяр втратив бажання вчитися? Ці проблеми однаково хвилюють і батьків, і педагогів, і науковців.
Отже, плекаймо надію, що плідна співпраця з представниками системи освіти вищої школи допоможе зберегти позитивний рівень мотивації до навчання від молодшого школяра до абітурієнта Національного авіаційного університету.