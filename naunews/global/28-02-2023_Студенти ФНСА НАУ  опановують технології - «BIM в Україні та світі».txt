Заголовок: Студенти ФНСА НАУ  опановують технології - «BIM в Україні та світі»
Дата: 28/02/2023
URL: https://nau.edu.ua/ua/news/2023/2/studenti-fnsa-nau-opanovuyut-tehnologii-bim-v-ukraini-ta-sviti.html
==================================================

22 лютого, за ініціативи завідувачки кафедри дизайну інтер’єру Факультету наземних споруд НАУ Лілії Гнатюк, відбулася онлайн-зустріч з директором ASKansulting - офіційного постачальника рішень Autodesk - Олександром Канівцем.
На лекції поговорили про BIM в Україні та світі – технології проєктування, які вже мають солідну історію, але при цьому все ще набирають популярність через абсолютну затребуваність серед багатьох спеціалістів по всьому світу, що мають справу зі спорудами найрізноманітнішого призначення - інженери, будівельники, архітектори, дизайнери інтер’єрів тощо.
Актуальність теми викликала професійний інтерес не тільки серед студентів, але й серед викладачів факультету наземних споруд та аеродромів. Так, на зустрічі були присутні більше сотні слухачів. Адже завжди дуже цінним є багаторічний живий досвід, яким діляться спеціалісти-практики у тих сферах, що є дотичними до спектра особистих інтересів та напрямів професійного розвитку.
Здобувачі вищої освіти отримали пропозиції щодо запрошення на продовження практики та обговорили перспективи працевлаштування.
Сподіваємося на подальшу плідну співпрацю!