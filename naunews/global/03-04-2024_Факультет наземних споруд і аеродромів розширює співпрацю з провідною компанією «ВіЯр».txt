Заголовок: Факультет наземних споруд і аеродромів розширює співпрацю з провідною компанією «ВіЯр»
Дата: 03/04/2024
URL: https://nau.edu.ua/ua/news/2024/4/fakultet-nazemnih-sporud-i-aerodromiv-rozshiryue-spivpratsyu-z-providnoyu-kompanieyu-viyar.html
==================================================

25 березня 2024 року
на Факультеті наземних споруд і аеродромів Національного авіаційного університету відбулася зустріч, за ініціативи гаранта освітньо-професійної програми «Дизайн», канд. арх., доцентки кафедри комп’ютерних технологій дизайну і графіки
Лілією Гнатюк
.
Метою заходу
було налагодження співпраці з компанією
«ВіЯр»
— лідером на ринку меблевих комплектуючих.
У зустрічі взяли участь директорка з персоналу «ВіЯр»
Ольга Правильєва
, керівниця напрямку інтернет-маркетингу
Ольга Бебешко
, маркетологиня
Аліна Силенок
, керівниця підрозділу VIYAR Academy
Анна Бучинська
, івент-менеджерка VIYAR Academy
Ліза Панченко
, а також старша викладачка кафедри комп’ютерних технологій дизайну і графіки
Віталіна Садова
та кандидат технічних наук, доцент кафедри
Юрій Холковський.
Під час зустрічі сторони
домовилися про проходження студентами виробничої практики
на базі компанії «ВіЯр», а також обговорили питання проведення зовнішніх заходів у рамках дуальної освіти та індивідуальної освітньої траєкторії студентів.
Налагодження партнерських зв'язків з провідними підприємствами галузі є одним з пріоритетів Факультету наземних споруд і аеродромів. Співпраця з компанією «ВіЯр» відкриває нові можливості для практичного навчання студентів, поглиблення їхніх професійних навичок та знайомства з новітніми тенденціями у сфері дизайну та виробництва меблів.
Факультет наземних споруд і аеродромів висловлює вдячність компанії «ВіЯр» за відкритість до співпраці та сподівається на подальше плідне партнерство, спрямоване на підвищення якості підготовки майбутніх фахівців у галузі дизайну.