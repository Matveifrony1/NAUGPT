Заголовок: Учасники проекту «З теплом у серці» в гостях у дитячому будинку сімейного типу сім’ї  Гедз
Дата: 10/12/2014
URL: https://nau.edu.ua/ua/news/2014/12/uchasniki-proektu-z-teplom-u-serczi-v-gostyax-u-dityachomu-budinku-simejnogo-tipu-sim’i-gedz.html
==================================================

У листопаді 2014 року в рамках соціального проекту «З теплом у серці», який ініціювали студенти Інституту аеропортів у співпраці зі студентами Київського національного університету будівництва та архітектури, відвідали дитячий будинок сімейного типу  сім`ї Гедзів.
Сергій і Наталія Гедзи виховують дванадцять дітей, з яких двоє своїх (хлопчик та дівчинка)  та десять прийомних - 6 дівчаток та 4 хлопчики віком від 9 до 18 років. Привітний будинок завжди відкритий для гостей та спілкування, а в домі рідко буває тихо. Щасливі діти – щасливі батьки. Ця сім`я подарувала тепло та затишок, любов та турботу тим, хто лишився один, без підтримки рідних.
Координатор проекту від Національного авіаційного університету Тетяна Шеліган з командою однодумців завітали в гості до багатодітної сім`ї з подарунками та провели  з діточками майстер-клас із виготовлення іграшок. Скоро Новій рік, найулюбленіше свято дітей, тому й іграшки вчились виробляти новорічні - кульки, різдвяні янголи, гірлянди тощо.
Велика подяка всім, хто брав участь у заході. Проект «З теплом у серці» є постійним, і організатори запрошують всіх охочих - і студентів, і викладачів долучитись до його  реалізації.
Координатор проекту від НАУ Тетяна Шеліган, тел. 098-772-05-46.