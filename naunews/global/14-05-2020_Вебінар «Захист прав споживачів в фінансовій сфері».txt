Заголовок: Вебінар «Захист прав споживачів в фінансовій сфері»
Дата: 14/05/2020
URL: https://nau.edu.ua/ua/news/2020/traven/vebinar-zahist-prav-spozhivachiv-v-finansoviy-sferi.html
==================================================

Представники юридичних клінік з п'ятнадцяти міст України взяли участь у вебінарі для юридичних клінік «Захист прав споживачів в фінансовій сфері». Організатори заходу – Юридична консультація «Юридична клініка» Юридичного факультету Національного авіаційного університету та Юридична клініка Академії адвокатури України.
Адвокат, старший партнер АО «АК «Арцео» Дмитро Сакалюк розповів про захист прав споживачів у сфері страхування. Він закцентував увагу на проблемних питаннях цього напрямку, шляхи їх вирішення та судову практику. Адвокат Андрій Трофімов виступив з лекцією щодо захисту прав споживачів у сфері кредитування, розповів про особливості повернення споживчих кредитів та про практичні аспекти підготовки до судового процесу у випадку порушення прав.
Захід реалізовано за підтримки Агентства США з міжнародного розвитку в рамках гранту, наданого Асоціації юридичних клінік України проєктом USAID «Трансформація фінансового сектору».