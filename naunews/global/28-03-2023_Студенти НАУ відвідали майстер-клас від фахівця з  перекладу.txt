Заголовок: Студенти НАУ відвідали майстер-клас від фахівця з  перекладу
Дата: 28/03/2023
URL: https://nau.edu.ua/ua/news/2023/3/studenti-nau-vidvidali-mayster-klas-vid-fahivtsya-z-perekladu.html
==================================================

20 березня доценти кафедри англійської філології і перекладу ФЛСК Тетяна Семигінівська та Алла Сітко організували майстер-клас з фріланс-перекладачем Кристиною Лащенко. Метою було ознайомити студентів зі специфікою роботи перекладача-практика, зорієнтувати щодо вибору тематики перекладів, умов оплати, можливих проблем та способів їх уникнення.
Пані Кристина професійно й майстерно зупинилася на таких важливих для майбутніх перекладачів питаннях, як: професійні об’єднання перекладачів, на засобах автоматизації перекладу, видах усного перекладу та його стандартах, на контролі якості й обрахунку виконаної роботи.
Зустріч пройшла у формі інтерактивного діалогу, під час якого студенти ставили запитання та ділилися своїми думками у чаті. Інтерес до майбутньої професії виявився у тому, що студенти цікавилися, як поводити себе у реальній ситуації під час перекладу, коли перекладач не може пригадати слово, щось не зрозумів, не почув. Пані Кристина фахово і вичерпно відповіла на всі запитання, наводячи приклади, аналізуючи конкретні ситуації зі своєї перекладацької практики.
Такі зустрічі стають поштовхом до подальшого вдосконалення себе як фахівця та стимулом до саморозвитку.