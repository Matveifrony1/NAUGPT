Заголовок: Учні-члени МАН взяли участь у міжнародній конференції НАУ
Дата: 05/04/2019
URL: https://nau.edu.ua/ua/news/2019/4/uchni-chleni-man-vzyali-uchast-u-mizhnarodniy-konferentsii-nau.html
==================================================

Понад 30 учнів-членів МАН України з 14 областей нашої держави разом з  науковими керівниками взяли участь у ХІІ Міжнародній науково-технічній конференції «Комп’ютерні системи та мережні технології» та секційних засіданнях.
З вітальним словом до учасників конференції звернулася директор Інституту інноваційних освітніх технологій Наталія Муранова та зазначила, що захід відбувається завдяки партнерським зв’язкам із МАН України та її територіальними відділеннями. А участь в конференції для учнів-членів МАН прекрасна нагода поділитися з науковцями своїми ідеями, новаціями, відкриттями та знайти зацікавлених науковців, які в подальшому допоможуть втілити їх у життя.
На пленарному засіданні старшокласники  прослухали доповіді науковців університету: «Реконфігуровані апаратні платформи для підтримки технології», «Сучасна мережна екосистема інтернету речей», «Методи штучного інтелекту при оптимізації роботи мікропроцесорних систем» та «Swiss knife of embedded systems».
Для учні 8-11 класів також проведено секцію «Мережні інформаційні технології». Заслухавши наукові доповіді учасників, керівник секції, доцент НАУ Микола Гузій, відзначив високий науковий рівень учасників та значимість їх науково-дослідницьких ідей для подальших перспективних досліджень.
За результатами робити конференції, молоді науковці отримали Сертифікати МАН, а представлений винахід учня 8 класу П. Усатюка «Система швидкісної передачі даних для космічних та стратосферних зондів» рекомендовано рішенням конференції до патентування.