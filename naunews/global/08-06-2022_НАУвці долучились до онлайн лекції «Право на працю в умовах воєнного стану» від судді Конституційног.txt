Заголовок: НАУвці долучились до онлайн лекції «Право на працю в умовах воєнного стану» від судді Конституційного Суду України
Дата: 08/06/2022
URL: https://nau.edu.ua/ua/news/2022/6/nauvtsi-doluchilis-do-onlayn-lektsii-pravo-na-pratsyu-v-umovah-voennogo-stanu-vid-suddi-konstitutsiynogo-sudu-ukraini.html
==================================================

Нещодавно, науково-педагогічні працівники та аспіранти Юридичного факультету (ЮФ) Національного авіаційного університету прослухали онлайн-лекцію судді Конституційного Суду України Галини Юровської на тему «Право на працю в умовах воєнного стану».
«Відповідно до ст. 43 Конституції України, кожен має право на працю, що включає можливість заробляти собі на життя працею, яку він вільно обирає або на яку він вільно погоджується. Держава, своєю чергою, створює умови для повного здійснення громадянами права на працю, гарантує рівні можливості у виборі професії та роду трудової діяльності, реалізовує програми професійно-технічного навчання, підготовки та перепідготовки кадрів відповідно до суспільних потреб», зазначила пані Галина відкриваючи захід.
Під час проведення лекції суддя розкрила основні права на працю, які закріплені в міжнародних актах, зокрема: Загальній декларації прав людини, Декларації соціального прогресу і розвитку, Міжнародному пакті про економічні, соціальні та культурні права, Європейській соціальній хартії, Конвенції про права осіб з інвалідністю, Європейській конвенції з прав людини. Окремо зосереджено увагу присутніх на нормах національного законодавства, в тому числі: ст. 2 Кодексу законів про працю України, ст. 1 Закону України «Про оплату праці», ст. 21 Закону України «Про професійні спілки, їх права та гарантії діяльності», ст. 8 Закону України «Про правовий режим воєнного стану», ст. ст. 1, 2 Закону України «Про організацію трудових відносин в умовах воєнного стану», ст. 10 Закону України «Про відпустки», ст. 7 Закону України «Про забезпечення прав і свобод внутрішньо переміщених осіб», ч. 4 ст. 25 Закону України «Про основи національного спротиву».
Проведені лекції судді Галини Юровської можна переглянути на сторінках Конституційного Суду:
-
Ютуб
-
Фейсбук
-
Телеграм-каналі