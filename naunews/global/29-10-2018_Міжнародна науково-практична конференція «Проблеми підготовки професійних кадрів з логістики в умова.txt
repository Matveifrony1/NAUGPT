Заголовок: Міжнародна науково-практична конференція «Проблеми підготовки професійних кадрів з логістики в умовах глобального конкурентного середовища»
Дата: 29/10/2018
URL: https://nau.edu.ua/ua/news/1/10/mizhnarodna-naukovo-praktichna-konferentsiya-problemi-pidgotovki-profesiynih-kadriv-z-logistiki-v-umovah-globalnogo-konkurentnogo-seredovishcha.html
==================================================

26-27 жовтня 2018 року на базі Національного авіаційного університету відбулася 16-а Міжнародна науково-практична конференція «Проблеми підготовки професійних кадрів з логістики в умовах глобального конкурентного середовища», присвячена 85-річчю НАУ та 15-річчю кафедри логістики.
В роботі конференції взяли участь провідні фахівці галузі вітчизняних та міжнародних логістичних компаній, представники вищих навчальних закладів України, Італії, Словаччини, Польщі, Китаю, Того, а також  студенти і викладачі Національного авіаційного університету. Під час роботи конференції було обговорено нові тренди і можливості розвитку системи професійного навчання в Україні та за кордоном, досліджені актуальні проблеми наукових досліджень в сфері логістики та управління ланцюгами поставок, проведено обмін думками та досвідом щодо удосконалення навчально-методичного забезпечення викладання логістичних курсів, представлено результати досліджень галузевої специфіки логістичної діяльності тощо.