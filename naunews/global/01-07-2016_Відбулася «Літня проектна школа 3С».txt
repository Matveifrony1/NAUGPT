Заголовок: Відбулася «Літня проектна школа 3С»
Дата: 01/07/2016
URL: https://nau.edu.ua/ua/news/2016/7/vidbulasya-litnya-proektna-shkola-3s.html
==================================================

24-26 червня в Національному авіаційному університеті пройшла «Літня проектна школа 3С». Організатором події була Спільнота Свідомого Спілкування за підтримки Young Scientists Association NAU та NAU HUB в рамках програми Active Citizens Ukraine від Британської ради.
Учасники, серед яких були студенти, викладачі та випускники 7 ВНЗ Києва, а також гості з Запоріжжя, Дніпра та Львова, дізнались з чого починати свій власний проект, які елементи повинні містити успішні проекти, де брати на них фінансування та за якими критеріями їх оцінюють потенційні спонсори, а також поспілкувалися з експертами у цій сфері.
Частина запропонованих учасниками проектів за рішенням експертів будуть профінансовані грантами!
Однозначним рішенням журі підтримало проекти:
MedFest
NAUHUB
Braille Map
Плейбек Театр
#МуралНАУ
Також заохочувальний приз - стартове фінансування, отримав інформаційний проект #обличчяНАУ
Заявки від проектів WOW Kids, Я-студент, поДІЯ, ProfiCamp будуть подані в наступному грантовому періоді до Британської ради.
«Літня проектна школа 3С» відбулась завдяки членам 3С, що взялися за організацію цієї події, а саме Ірині Єріній, Ксенії Семеновій та Євгену Бикову.
Члени журі, що навчали учасників школи три дні, а потім чесно судили результати їхньої роботи були: Марія Заєць, Ірина Єріна, Ігор Кравчишин, Людмила Павленко, Євгеній Мележик.