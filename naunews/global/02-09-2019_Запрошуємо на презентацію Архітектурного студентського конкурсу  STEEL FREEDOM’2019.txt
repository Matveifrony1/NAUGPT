Заголовок: Запрошуємо на презентацію Архітектурного студентського конкурсу  STEEL FREEDOM’2019
Дата: 02/09/2019
URL: https://nau.edu.ua/ua/news/2019/9/zaproshuemo-na-prezentatsiyu-arhitekturnogo-studentskogo-konkursu-steel-freedom’2019.html
==================================================

5 вересня 2019 року о 15-00 год. в ауд. 4-208 (кафедра містобудування ФАБД) відбудеться презентація Архітектурного студентського конкурсу STEEL FREEDOM’2019. Конкурс заснований у 2014 році Українським Центром Сталевого Будівництва.
Головна мета конкурсу – залучити майбутніх фахівців будівельної галузі до створення  креативних проектних рішень об’єктів нерухомості зі застосуванням сталевих конструкцій. Проведення щорічного конкурсу підтримується Національною спілкою архітекторів України.
Цього року студентам 4-6 курсів архітектурних та будівельних закладів вищої освіти буде запропоновано розробити проекти соціального офісу з громадською приймальнею міського голови в місті Маріуполь (замовник: Маріупольська міська рада) та житлового комплексу Alfa Residence в місті Дніпро (вихідні дані надані компанією UTG Residence, девелопер проекту - DC Evolution).
На презентації організатори конкурсу планують деталізувати склад конкурсних завдань, висвітлити вимоги до проектних рішень, формування команд учасників та ін.
Майбутні архітектори та будівельники!  Участь в конкурсах - це, насамперед, ваш шанс залучитися до моделювання професійної проектної роботи, спрямованої на створення комплексних рішень складних будівельних завдань.