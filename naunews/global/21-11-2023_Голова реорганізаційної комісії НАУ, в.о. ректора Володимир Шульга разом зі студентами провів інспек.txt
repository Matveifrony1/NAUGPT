Заголовок: Голова реорганізаційної комісії НАУ, в.о. ректора Володимир Шульга разом зі студентами провів інспектування в НАУ
Дата: 21/11/2023
URL: https://nau.edu.ua/ua/news/2023/11/golova-reorganizatsiynoi-komisii-nau-vo-rektora-volodimir-shulga-razom-zi-studentami-proviv-inspektuvannya-v-nau.html
==================================================

Спільно зі студентами 1-2 курсів Голова реорганізаційної комісії НАУ, в.о. ректора Володимир Шульга провів 20.11.2023 інспектування деяких корпусів НАУ з приводу опалення та стану укриттів. Одночасно було обговорено питання впровадження онлайн-навчання.
1. Щодо опалення:
20.11.23, як і обіцяла адміністрація, в НАУ розпочато процес опалення. Разом зі студентським активом було перевірено 1, 4, 7, 8 корпуси. У сьомому корпусі батареї — теплі. Перший корпус, де розташована адміністрація, буде підключений в останню чергу. У четвертому корпусі подача тепла на момент обходу не розпочалася, але йшло підключення для всіх корпусів з 2 по 6. У восьмому корпусі холодно, і, на жаль, під час запуску виявилися пориви, над якими комунальники працюють. До повного розв'язання цієї проблеми частина студентів 1 та 2 курсів, які навчаються на холодних поверхах, буде переведена в аудиторії 7 корпусу.
2. Щодо стану укриттів:
Відвідали укриття у 8 корпусі, центрі культури і мистецтв, а також в будинку, де розташована їдальня. Останнє має найкращі умови для укриття на випадок тривоги. По двох іншим локаціям є певні недоліки, але вони в цілому відповідають вимогам Державної служби з надзвичайних ситуацій. Очікуємо, що повноцінне опалення в корпусах поліпшить і ситуацію в цих локаціях.
3. Щодо впровадження дистанційного навчання:
Щодо питання онлайн-навчання, «я залишаюсь прихильником очного формату. Живий контакт із викладачем сприяє кращому засвоєнню матеріалу, дискусіям та швидкому отриманню відповідей. Запровадження дистанційного навчання відбуватиметься лише як вимушена міра»,- зазначив Шульга В.П.