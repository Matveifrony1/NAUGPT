Заголовок: У світ вийшла книга «Безпілотні авіаційні системи та комплекси Національного авіаційного університету» за загальною редакцією Максима Луцького
Дата: 15/02/2022
URL: https://nau.edu.ua/ua/news/2022/2/u-svit-viyshla-kniga-bezpilotni-aviatsiyni-sistemi-ta-kompleksi-natsionalnogo-aviatsiynogo-universitetu-za-zagalnoyu-redaktsieyu-maksima-lutskogo.html
==================================================

Нещодавно, за загальною редакцією ректора НАУ, доктора технічних наук, професора Максима Луцького було випущено книгу «Безпілотні авіаційні системи та комплекси Національного авіаційного університету».
У книзі подано навчальні та методичні матеріали щодо обґрунтування, розроблення та використання безпілотних повітряних суден у цивільній авіації України.
Зібрані матеріали стануть у нагоді здобувачам вищої освіти, які навчаються за спеціальністю 272 «Авіаційний транспорт» відповідно до освітніх програм, викладачам закладів вищої освіти, фахівцям в галузі механіки, автоматизації, систем зв’язку, аеронавігації, організації авіаційних робіт та інших напрямів технічного та технологічного забезпечення безпілотної авіації.
У розробці книги взяли участь провідні науково-педагогічні працівники університету, а також фахівці Науково-виробничого центру безпілотної авіації «Віраж».
У передумові до книги Максим Луцький зазначив, що науковцями університету розроблено і збудовано понад 30 різноманітних безпілотних повітряних суден і «цією навчально-методичною працею підбиваються підсумки роботи науково-педагогічного колективу Національного авіаційного університету та з надією дивимось у майбутнє авіації України, де роль наших фахівців та їхніх розробок буде тільки зростати».