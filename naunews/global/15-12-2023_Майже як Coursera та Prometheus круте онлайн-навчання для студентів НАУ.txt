Заголовок: Майже як Coursera та Prometheus: круте онлайн-навчання для студентів НАУ
Дата: 15/12/2023
URL: https://nau.edu.ua/ua/news/2023/12/mayzhe-yak-coursera-ta-prometheus-krute-onlayn-navchannya-dlya-studentiv-nau.html
==================================================

Пропонуємо зареєструватися на онлайн-лекцію
Carles Soriano-Mas
. Тільки-но подивиться, хто цей чудовий спікер. Доцент кафедри кількісної психології в Університеті Барселони, старший науковий співробітник Інституту біомедичних досліджень Bellvitge, PhD «Obsessive-compulsive Disorder: cortico-striatal alterations and beyond».
Коли?
Дата та час:
18 грудня, о 19:00.
Лінк на реєстрацію
.
Трейлер до лекції:
Отже, для майбутніх психологів
і студентів, які цікавляться темою психології та психіатрії, хочуть розширити свої знаннята кругозір, послухати визнаного експерта галузі.
Обсесивно-компульсивний розлад, або ОКР, є захворюванням, від якого страждають від 1,5 до 3% населення планети. Незважаючи на те, що цей розлад є порівняно менш вивченим, ніж інші психічні розлади, дослідження біологічних основ обсесивно-компульсивного розладу за останні роки досягли значного прогресу, що дозволило сформулювати нейробіологічні моделі, які мають певний вплив на клінічне лікування пацієнтів. Під час лекції будуть розглянуті найвпливовіші нейробіологічні моделі ОКР, які здебільшого зосереджені на змінах у кортико-стриарній петлі, але в яких все частіше визнається потенційна роль змін в інших ділянках мозку. Також, ви ознайомитесь з останніми результатами досліджень в цій галузі та дізнаєтесь, як ці знання вже допомагають у лікуванні ОКР.
Carles Soriano-Mas
викладає кількісну психологію в Університеті Барселони. Його дослідження проходять на міжгалузевому перетині нейронаук, психіатрії та психології і сфокусовані на описі змін на рівні нейронних мереж мозку при розладах психічного здоров'я. У ході своїх досліджень використовує різні методи нейровізуалізації, починаючи від аналізу морфометричних особливостей і закінчуючи описом аномальних патернів функціональних взаємозв'язків між віддаленими ділянками мозку. Отримані у ході досліджень знання застосовуються при вивченні розладів настрою та тривожних розладів, особливо, при дослідженні обсесивно-компульсивних розладів, в яких він є визнаним експертом. Опублікував понад 200 наукових праць у міжнародних журналах, його недавні дослідження були опубліковані в журналах Biological Psychiatry, Molecular Psychiatry та Journal of the American Academy of Child and Adolescent Psychiatry.
Ось тут детальніше
про нього та можливі курси.
Приєднуйтесь, дізнавайтесь нове і головне – піклуйтеся про своє ментальне здоров'я, зараз це важливо як ніколи.