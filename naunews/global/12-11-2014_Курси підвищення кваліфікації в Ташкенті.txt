Заголовок: Курси підвищення кваліфікації в Ташкенті
Дата: 12/11/2014
URL: https://nau.edu.ua/ua/news/2014/12/kursi-pidvishhennya-kvalifikaczii-v-tashkenti.html
==================================================

Днями закінчилося навчання на курсах підвищення кваліфікації за програмою «Сучасні аеропортові технології та експлуатація авіаційної наземної техніки» для фахівців Національної авіакомпанії «Узбекистон хаво йуллари» (Республіка Узбекистан). Курси проводив доцент кафедри технологій аеропортів факультету літальних апаратів АКІ Віктор Личик.
На навчання прибули фахівці з аеропортів Ташкент, Бухара, Самарканд, Термез, Ургенч, Наманган, Карши, Андижан. Курси за зазначеною програмою в Ташкенті проводяться щороку. Не дивно, що серед слухачів були такі, що вже проходили навчання. Приємно, що саме вони підтверджували сучасний рівень навчального матеріалу і важливість такого навчання для практичної діяльності.