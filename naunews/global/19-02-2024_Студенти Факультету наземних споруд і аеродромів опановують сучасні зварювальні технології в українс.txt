Заголовок: Студенти Факультету наземних споруд і аеродромів опановують сучасні зварювальні технології в українському філіалі  Fronius
Дата: 19/02/2024
URL: https://nau.edu.ua/ua/news/2024/2/studenti-fakultetu-nazemnih-sporud-i-aerodromiv-opanovuyut-suchasni-zvaryuvalni-tehnologii-v-ukrainskomu-filiali-fronius.html
==================================================

Кафедра комп’ютерних технологій будівництва та реконструкції аеропортів ФНСА продовжує впроваджувати передові підходи до навчання студентів.
13 лютого 2024 року
завідувач кафедри професор
Антон Махінько,
гаранти освітніх програм — професор
Олександр Лапенко
, доцент
Олександр Горб
, доцентка
Наталія Костира
, профільні викладачі та студенти провели мотиваційну зустріч і практичний workshop в  українському філіалі міжнародної технологічної корпорації
Fronius
. Керівник відділу Tech Support National IWE
Віктор Слюта
розповів про історію компанії, її основні напрями діяльності та перспективні дослідження в сфері інноваційних технологій.
Далі
відбувся практичний воркшоп
, на якому студенти дізналися про технології роботизованих систем, побачили на власні очі процеси ручного дугового та автоматизованого зварювання, а також самі спробували свої сили.
Для освітніх потреб компанією реалізовано технологію мобільного навчання в додатку Welducation Basic, яку з задоволенням протестують наші студенти під час навчання за індивідуальною освітньою траєкторією. Практичний воркшоп дозволив студентам поглибити теоретичні знання та закріпити важливі фахові компетентності ОПП 192 «Промислове і цивільне будівництво».
Викладачі кафедри КТБтаРА та студенти щиро вдячні представникам компанії Fronius за цікаву і професійно організовану співпрацю, надані навчальні матеріали та подарунки! Хочемо побажати компанії процвітання та сподіваємося на подальшу співпрацю!