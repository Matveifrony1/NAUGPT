Заголовок: HR-фахівчиня Європейської компанії провела лекцію для студентів Юридичного факультету
Дата: 08/11/2024
URL: https://nau.edu.ua/ua/news/2024/11/hr-fahivchinya-evropeyskoi-kompanii-provela-lektsiyu-dlya-studentiv-yuridichnogo-fakultetu.html
==================================================

25 жовтня 2024 року
на завершення вивчення курсу «Міжнародне публічне право» завідувачкою кафедри конституційного та адміністративного права Юридичного факультету
Людмилою Шапенко
для здобувачів 3 курсу спеціальності 081 «Право» організовано зустріч із сертифікованою HR-фахівчинею Європейської компанії
Іванною Лавроновою
на тему
«Актуальні питання міжнародного публічного права».
Основною метою заходу стало
обговорення сучасних викликів та тенденцій міжнародного публічного права,
зокрема, у сферах захисту прав людини, забезпечення безпеки, вирішення міждержавних конфліктів та реалізації норм міжнародного гуманітарного права.
Пані Іванна детально розглянула питання правового захисту
прав людини через механізми ООН та регіональних організацій, а також роль міжнародних судів у забезпеченні цих прав, пояснила важливість Міжнародного кримінального суду в боротьбі з військовими злочинами та злочинами проти людства, наводячи приклади зі своєї практики та сучасних процесів, що тривають у міжнародній спільноті.
Окремим блоком лекторкою представлено
проблеми міжнародної безпеки та відповідальності держав за недотримання норм міжнародного права, включаючи санкції та інші заходи впливу. Спікерка також торкнулася теми вирішення міждержавних спорів, пояснивши як функціонують міжнародні судові та арбітражні органи та якими принципами вони керуються в своїй діяльності.
Наприкінці лекції здобувачі вищої освіти
мали можливість поставити питання,
пов’язані з реальними ситуаціями, які зараз відбуваються у світі, а також дізнатися про конкретні приклади вирішення сучасних міжнародних суперечок, включаючи роль Ради безпеки ООН в підтримці міжнародного миру та безпеки.