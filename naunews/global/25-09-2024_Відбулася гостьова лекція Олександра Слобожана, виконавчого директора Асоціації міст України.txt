Заголовок: Відбулася гостьова лекція Олександра Слобожана, виконавчого директора Асоціації міст України
Дата: 25/09/2024
URL: https://nau.edu.ua/ua/news/2024/9/vidbulasya-gostova-lektsiya-oleksandra-slobozhana-vikonavchogo-direktora-asotsiatsii-mist-ukraini.html
==================================================

Кафедра публічного управління та адміністрування Навчально-наукового інституту неперервної освіти продовжує впроваджувати концепцію
lifelong learning
в освітній процес. Нещодавно відбулася гостьова лекція
Олександра Слобожана
, виконавчого директора Всеукраїнської асоціації органів місцевого самоврядування «Асоціація міст України».
Захід зібрав широку аудиторію
: здобувачів вищої освіти за спеціальністю 281 «Публічне управління та адміністрування», науково-педагогічних працівників кафедри та інших зацікавлених осіб, які приєдналися як онлайн, так і офлайн.
Доповідь Олександра Слобожана на тему «Ключові проблеми муніципалітетів: 2024-2025 роки»
викликала жваву дискусію. Учасники обговорили низку важливих питань, оскільки кожен з нас є мешканцем міста чи села, тобто людиною, яку безпосередньо торкаються всі проблеми, які є в населеному пункті
. Були обговорені завдання
за напрямами щодо створення належних умов для кожного мешканця громади — від освіти і культури; медичного та соціального обслуговування; житлово-комунального господарства; регіонального розвитку до забезпечення безпеки.
Надзвичайно пізнавальними стали для учасників гостьової лекції
питання практичної реалізації міжнародної допомоги Україні
для забезпечення безпеки, зокрема Україна — єдина держава у світі, яка має підземні школи, що успішно забезпечують освітній процес. Піднімалися також актуальні питання енергетичної безпеки, які тісно переплітаються з бізнесовими інтересами та супротивом щодо впровадження відновлюваної енергетики.
Окремим блоком піднімалися
питання обліку шкоди та збитків
, завданих через збройну агресію росії територіальним громадам України.
Ці та інші, не менш важливі питання, підняті під час гостьової лекції вчергове довели, що
заклади вищої освіти повинні чітко розуміти всі актуальні суспільні виклики
та систематично оновлювати зміст навчальних дисциплін, адже перед здобувачами освіти стоїть надважливе завдання — забезпечити повоєнне якісне і результативне відновлення України!