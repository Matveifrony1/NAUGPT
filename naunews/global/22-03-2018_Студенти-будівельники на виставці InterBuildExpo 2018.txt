Заголовок: Студенти-будівельники на виставці InterBuildExpo 2018
Дата: 22/03/2018
URL: https://nau.edu.ua/ua/news/1/3/studenti-budivelniki-na-vistavtsi-interbuildexpo-2018.html
==================================================

20 березня 2018 р. студенти 2 та 4 курсів спеціальності «Будівництво та цивільна інженерія» разом з викладачами кафедри комп'ютерних технологій будівництва Навчально-наукового інституту аеропортів НАУ доцентами С. Скребнєвою та В. Грабовчак відвідали щорічну Міжнародну будівельну виставку InterBuildExpo 2018.
На форумі представлені всі галузі будівельного комплексу - від проектування та капітального будівництва до будівельних матеріалів і готових інтер'єрних рішень. Зокрема представлені новинки будівельної індустрії: проектування, будівельні матеріали, технології для будівництва і ремонту, керамічні вироби, сантехнічні вироби, двері та фурнітура, будівельна техніка, ландшафтний дизайн, інтер'єр тощо.
Студенти поспілкувались із представниками будівельних організацій, ознайомилися з новими можливостями в проектуванні і будівництві, переглянули презентації та майстер-класи від відомих будівельних компаній.