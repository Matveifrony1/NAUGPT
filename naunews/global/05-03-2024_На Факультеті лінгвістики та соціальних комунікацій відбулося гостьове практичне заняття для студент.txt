Заголовок: На Факультеті лінгвістики та соціальних комунікацій відбулося гостьове практичне заняття для студентів-філологів
Дата: 05/03/2024
URL: https://nau.edu.ua/ua/news/2024/3/na-fakulteti-lingvistiki-ta-sotsialnih-komunikatsiy-vidbulosya-gostove-praktichne-zanyattya-dlya-studentiv-filologiv.html
==================================================

23 лютого 2024 року
в рамках практичного заняття з дисципліни «Практика усного перекладу» старша викладачка кафедри англійської філології і перекладу Факультету лінгвістики та соціальних комунікацій
Анна Щербина
та асистент кафедри теорії і практики перекладу інституту філології Київського Національного університету імені Тараса Шевченко
Богдан Мовчан
обмінялися досвідом проведення занять, обговорили апаратне забезпечення, яке використовують в закладах вищої освіти.
На практичному занятті студенти  4-го курсу спеціальності 035 «Філологія» відтворювали за допомогою послідовного перекладу відеоматеріалу про українку
Марину В’язовську
, яка отримала найпрестижнішу математичну нагороду — медаль Філдса, яку вручають раз на чотири роки. Переклади подібних надихаючих історій не лише сприяють розвитку професійних умінь, а й надихають молодь ніколи не здаватися та невпинно прагнути досягти своєї мети.
Наприкінці заняття учасники переглянули відео про специфіку роботи перекладачів в інституціях Європейського Союзу.
Викладачі обговорили
зі студентами їхнє бачення майбутньої кар’єри усного перекладача в міжнародних організаціях такого масштабу.
Взаємне підвищення кваліфікації з питань підготовки фахівців в галузі перекладу та обмін досвідом є продовженням
багаторічної співпраці
кафедр двох провідних закладів вищої освіти України, Національного авіаційного університету та Національного університету імені Тараса Шевченка.