Заголовок: Аналіз авіаційної транспортної галузі в acquis communautaire та законодавстві України
Дата: 26/10/2017
URL: https://nau.edu.ua/ua/news/2017/10/analiz-aviatsiynoi-transportnoi-galuzi-v-acquis-communautaire-ta-zakonodavstvi-ukraini.html
==================================================

Кафедра господарського, повітряного та космічного права Навчально-наукового Юридичного інституту НАУ організувала та провела круглий стіл, на якому розглядався досвід України та ЄС щодо шляхів забезпечення економічної, інформаційної та підприємницької безпеки господарюючих суб’єктів в сфері авіаційної  транспортної галузі.
У заході взяли участь: Микола Матьора, голова Київської обласної організації Союзу юристів України, Заслужений юрист України; Сергій Пєтков, д.ю.н., професор, професор кафедри загально-правових дисциплін Київського міжнародного університету; Борис Шаповалов, к.п.н., доцент, Президента поліцейської асоціації; Дмитро Бугайко, к.е.н., доцент, заступник начальника відділу міжнародних зв’язків НАУ, інструктор ІСАО; Олексій Шерстобоєв, радник Голови Державного агентства з питань електронного урядування України; Юрій Оніщик, д.ю.н., доцент, завідувач кафедрою господарського, адміністративного та конституційного права Академії праці, соціальних відносин та туризму Федерації професійних спілок України; Катерина Водоласкова, к.ю.н., провідний спеціаліст тендерно-договірного відділу Державного підприємства  «Міжнародний аеропорт «Бориспіль»; Олександр Пугачов, викладач інформаційних технологій кафедри гуманітарних дисциплін Київського оптико-механічного коледжу Київського національного університету ім. Тараса Шевченка; співробітники та студенти Навчально-наукового Юридичного інституту НАУ.
В рамках роботи круглого столу відбулася презентація монографії «Адміністративно-правовий механізм зниження юридичних ризиків у заходах примусу органів виконавчої влади України» (І. Сопілко, Н. Армаш, Д. Беззубов), у якій підкреслено важливість зниження юридичних ризиків при застосуванні державного примусу органами виконавчої влади в авіаційній галузі.
За результатами роботи круглого столу були прийняті рекомендації. У них, зокрема, наголошується на необхідності активної адаптації законодавства України до європейських стандартів.