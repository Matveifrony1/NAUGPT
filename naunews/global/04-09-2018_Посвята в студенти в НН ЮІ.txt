Заголовок: Посвята в студенти в НН ЮІ
Дата: 04/09/2018
URL: https://nau.edu.ua/ua/news/1/9/posvyata-v-studenti-v-nn-yui.html
==================================================

31 серпня 2018 року в Навчально-науковому юридичному інституті відбулися урочистості з нагоди посвяти першокурсників у студенти.
З цією визначною подією усіх присутніх привітала д.ю.н., академік Академії наук вищої школи України, директор Інституту Ірина Сопілко, яка представила науково-педагогічний склад і керівників структурних підрозділів. «Студентське життя – це не тільки складання іспитів і заліків. Студентські роки – це той час у житті людини, коли відбуваються найяскравіші відкриття, а бажання рухатися вперед змушує домагатися більших успіхів», - зазначила вона.
Привітали першокурсників і побажали їм яскравих та насичених студентських років голова Студентської ради Інституту Анастасія Гунько, голова Студентської ради гуртожитку №13 Владислав Заїка, заступник голови Наукового товариства студентів і аспірантів Кароліна Енеді, голова Профбюро Інституту Крістіна Текєджанова, в.о. голови Творчого об’єднання студентів та аспірантів Глєб Грабовський.
Завершилась церемонія посвяти урочистим проголошенням студентомгрупи ПР-104Олександром Кравчукомклятви першокурсника.
Бажаємо усім студентам-першокурсникам, аби цей день став для них Днем великих надій! І нехай ніколи не вичерпається прагнення до знань, закладене природою в кожному з Вас!