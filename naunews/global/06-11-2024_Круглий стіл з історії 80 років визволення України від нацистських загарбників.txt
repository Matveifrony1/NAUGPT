Заголовок: Круглий стіл з історії: 80 років визволення України від нацистських загарбників
Дата: 06/11/2024
URL: https://nau.edu.ua/ua/news/2024/11/krugliy-stil-z-istorii-80-rokiv-vizvolennya-ukraini-vid-natsistskih-zagarbnikiv.html
==================================================

28 жовтня 2024 року
в Національному авіаційному університеті відбувся круглий стіл, присвячений 80-річчю визволення України від нацистських окупантів.
Захід організувала
кафедра історії та документознавства Факультету лінгвістики та соціальних комунікацій.
Науковий захід, що проходив в аудиторії 1.002,
об’єднав здобувачів вищої освіти
з різних факультетів університету — ФЛСК, ФТМЛ та ФКНТ. Студенти заочної форми навчання долучились до дискусії через платформу Zoom.
Організаційний комітет круглого столу
очолила завідувачка кафедри історії та документознавства, докторка історичних наук, професорка
Ірина Тюрменко
. У своєму вступному слові
вона підкреслила особливу актуальність теми
в контексті сучасної російсько-української війни. Модератор заходу, кандидат історичних наук, доцент
Олег Захарчук
звернув увагу присутніх на необхідність розвінчання численних радянських і російських міфів щодо подій Другої світової війни в Україні.
До організації круглого столу
також долучилися старші викладачі кафедри
Оксана Ількова та Жанна Паскал
, які допомогли студентам у підготовці наукових доповідей.
Під час заходу
було представлено сім ґрунтовних доповідей, супроводжуваних мультимедійними презентаціями.
Виступи викликали жваву дискусію та отримали високу оцінку організаційного комітету. За вагомий внесок у дослідження історії України подяками від керівництва ФЛСК були відзначені:
Валерія Лазуцька (група 126 ФЛСК)
Захар Волинець (група 121 ФЛСК)
Софія Кічата (група 108 ФТМЛ)
Аліна Химченко (група 109 ФТМЛ)
Ніколєтта Ткачук (група 109 ФТМЛ)
Вероніка Гавриленко (група 172 ФКНТ)
Катерина Рогожина (група 151 ФКНТ)
Завершився круглий стіл на патріотичній ноті —
учасники висловили впевненість
у перемозі України над російським агресором.