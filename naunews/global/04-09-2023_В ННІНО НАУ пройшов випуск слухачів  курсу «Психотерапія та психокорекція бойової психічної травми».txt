Заголовок: В ННІНО НАУ пройшов випуск слухачів  курсу «Психотерапія та психокорекція бойової психічної травми»
Дата: 04/09/2023
URL: https://nau.edu.ua/ua/news/2023/9/v-nnino-nau-proyshov-vipusk-sluhachiv-kursu-psihoterapiya-ta-psihokorektsiya-boyovoi-psihichnoi-travmi.html
==================================================

28 серпня в центрі експертизи і сертифікації ННІНО НАУ на курсах підвищення кваліфікації відбувся випуск групи яка навчалася за новою програмою «Психотерапія та психокорекція бойової психічної травми».
Це оновлена, доповнена та змінена програма, що сформувалась на базі програми «Профілактика та психокорекція бойової психічної травми».
Суттєвою відмінністю нової програми, в першу чергу, є динамічність та інтенсивність проходження занять, що пов’язано з необхідністю швидкого отримання знань, вмінь та навичок володіння новітніми дієвими методиками діагностики та реабілітації окремих кризових станів військовослужбовців.
Курс викладав Вишніченко Сергій Іванович, кандидат мед. наук, досвідчений практик та висококласний спеціаліст у сфері психотерапії і психіатрії, який має як багаторічний досвід роботи з профілактики та психокорекції бойової психічної травми.
Всі записи онлайн-зустрічей, презентації, додаткові матеріали, опитувальники, тести, література надавалися і залишилися слухачам в загальному чаті курсу у соціальній мережі Telegram.