Заголовок: Представники НАУ взяли участь у Форумі з питань законодавчого забезпечення навчання та освіти дорослих в Україні
Дата: 18/04/2023
URL: https://nau.edu.ua/ua/news/2023/4/predstavniki-nau-vzyali-uchast-u-forumi-z-pitan-zakonodavchogo-zabezpechennya-navchannya-ta-osviti-doroslih-v-ukraini.html
==================================================

Професор кафедри фінансів, обліку та оподаткування факультету економіки та бізнес-адміністрування НАУ Надія Антипенко взяла участь у Форумі з питань законодавчого забезпечення навчання та освіти дорослих в Україні, що відбувся 06 квітня у місті Києві.
Учасниками заходу стали понад 150 представників різних органів влади, неурядових організацій, бізнесів, наукових і освітніх установ з різних регіонів України.
Спікерами форуму, серед інших, були: голова Верховної Ради України Руслан Стефанчук, народна депутатка, голова підкомітету з питань вищої освіти Верховної Ради України Юлія Гришина, заступник Міністра освіти і науки України Андрій Вітренко, голова Національного агентства із забезпечення якості вищої освіти Андрій Бутенко.
Учасники відзначали, що робота ключових стейкходерів над створенням законодавчого забезпечення навчання та освіти дорослих продовжувалася і її результатом стало внесення Кабінетом Міністрів України до парламенту проекту закону «Про освіту дорослих». Розроблений документ ґрунтується, зокрема, на результатах дослідження освіти дорослих в Україні, а також на останніх програмних документах Європейського Союзу, Угоди про асоціацію між Україною та ЄС. У січні 2023 року законопроект було ухвалено Верховною Радою України у першому читанні (за основу).