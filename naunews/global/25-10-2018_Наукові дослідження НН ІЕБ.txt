Заголовок: Наукові дослідження НН ІЕБ
Дата: 25/10/2018
URL: https://nau.edu.ua/ua/news/1/10/naukovi-doslidzhennya-nn-ieb.html
==================================================

23-24 жовтня 2018 року науковці Національного авіаційного університету Навчально-наукового інституту Екологічної безпеки провели дослідження фізичних факторів виробничого середовища персоналу керування повітряним рухом міжнародних аеропортів «Київ (Бориспіль) та «Київ (Жуляни)».
Отримано вагомі наукові результати щодо просторових розподілів електромагнітних полів та динаміки аероіонного складу повітря виробничих приміщеннях, а саме: проведено дослідження електромагнітного випромінювання та аероіонного складу повітря в командно-диспетчерському пункті міжнародного аеропорту "Бориспіль" та командно-диспетчерському пункті  міжнародного аеропорту «Київ» імені Ігоря Сікорського, контроль за повітряним рухом в межах визначених кордонів.
Дослідження науковців НАУ були спрямовані на визначення впливу електромагнітного випромінювання, що створюється радіонавігаційними об'єктами цивільної авіації, зокрема на персонал з обслуговування повітряних суден та керування повітряним рухом безпосередньо пов'язаного з безпекою польотів.
У процесі досліджень науковці проконсультували працівників щодо простих і ефективних заходів з поліпшення стану виробничого середовища, зокрема якості повітря та зниження накопичення електростатичних зарядів у робочій зоні.
Висловлюємо щиру подяку за оформлення без зволікань доступу до режимних об’єктів посадовим особам «Украероруху», працівникам РСП «Київцентраеро» Украероруху, які надали необхідні консультації під час досліджень, що сприяло продуктивній творчій роботі.