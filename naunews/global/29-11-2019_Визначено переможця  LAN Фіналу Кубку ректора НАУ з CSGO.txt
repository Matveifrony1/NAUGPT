Заголовок: Визначено переможця  LAN Фіналу Кубку ректора НАУ з CS:GO
Дата: 29/11/2019
URL: https://nau.edu.ua/ua/news/2019/11/viznacheno-peremozhtsya-lan-finalu-kubku-rektora-nau-z-csgo.html
==================================================

Команда NAU STEWARDS здобула перемогу у LAN Фіналі Кубку ректора з CS:GO. Вперше турнір подібного формату відбувся серед студентів нашого університету.
Участь у турнірі взяли 14 команд з факультетів, інститутів та відокремлених структурних підрозділів НАУ. До LAN Фіналу з Counter-Strike у форматі 5х5 пройшли дві команди - NAU STEWARDS та Rem Baza.
У запеклій боротьбі Кубок ректора виборола команда NAU STEWARDS: студенти Факультету кібербезпеки, комп’ютерної та програмної інженерії  Олександр Рижов  «Fink» (капітан команди), Дмитро Твердохлєб «SteNC1», Дмитро Панкратов «Panky», Ілля Плохотнюк «Proof» та студент Васильківського коледжу НАУ Артем Шаленко «Cj_139».
Ректор Володимир Ісаєнко привітав команду з перемогою, вручив призи та побажав успіхів у кваліфікаційних відборах на чемпіонаті України серед університетів, який відбудеться 30 листопада 2019 року.
Вітаємо переможців!