Заголовок: Слава Героям!
Дата: 18/10/2016
URL: https://nau.edu.ua/ua/news/2016/10/slava-geroyam.html
==================================================

12 жовтня 2016 року колектив кафедри педагогіки та психології професійної освіти Навчально-наукового гуманітарного інституту разом зі студентами спеціалізації «Практична психологія» відзначили День захисника України.
На захід було запрошено учасника Антитерористичної операції (АТО), заступника начальника відділу служби військ окремої 101 бригади охорони Генерального штабу Збройних Сил України, капітана Володимира Золотухіна. Викладачі та студенти тепло зустріли героїчного та мужнього воїна. Він поділився враженнями від пережитого, адже нелегкий час випав на його долю: у 28 років він вже побачив радості перемог і горе втрат бойових товаришів. Володимир Євгенович розповідав про воєнні будні; про дорогих і близьких йому друзів, які служать разом із ним; про військові стратегії та міць української армії; про важливу роль психологів у реабілітації учасників АТО. Він охоче відповідав на питання студентів, кожен з яких хотів дізнатися про щось важливе, хвилюючись за наших воїнів-захисників України, які борються на Сході за волю, цілісність і незалежність своєї Батьківщини.
Також капітан В. Золотухін  презентував учасникам заходу фото з передової, на яких зображено бої та будні воїнів АТО і подарував символ своєї «101» бригади. Навзаєм колектив кафедри разом зі студентами подарували шанованому гостю на згадку про нашу зустріч футболку та сувенір із атрибутикою нашого рідного університету.