Заголовок: Європейська інтеграція українських студентів в рамках проєкту Erasmus+
Дата: 29/05/2024
URL: https://nau.edu.ua/ua/news/2024/5/evropeyska-integratsiya-ukrainskih-studentiv-v-ramkah-proektu-erasmus.html
==================================================

21 травня 2024 року,
на запрошення доцентки кафедри приватного права юридичного факультету Чернівецького національного університету імені Юрія Федьковича
Оксани Кіріяк
, студенти-правники Юридичного факультету
долучилися до третього онлайн круглого столу «Європейська інтеграція українських студентів».
Зустріч відбулася
у рамках підписаного Меморандуму про співпрацю
між Чернівецьким національним університетом імені Юрія Федьковича та Національним авіаційним університетом.
Даний захід організовано в рамках проєкту Erasmus+ «Європейська інтеграція українських студентів» (2023-1-SK01-KA220-HED-000157553).
Загальна
мета проєкту полягає
в тому, щоб визначити проблеми, поділитися досвідом і враженнями про те, як університети-партнери проєкту впоралися з ситуацією, стабілізували та вдосконалили процеси, щоб створити безпечне та інклюзивне середовище для студентів із країни, охопленої війною. Важливим у даному аспекті є
створення комплексної бази інформації
(про економічне середовище, соціальні звичаї, законодавчу специфіку, культурну унікальність тощо) та інструментів, які дозволять залучити українських студентів.
У конференції взяли участь
науково-педагогічні працівники, студенти, які проходили навчання за програмою Erasmus+ у різних країнах. Студентка 4 курсу спеціальності  081 «Право»
Олена Ковригіна поділилася досвідом навчання за програмою академічного обміну Erasmus+
в Саарландському університеті (Німеччина).
Учасниками обговорені
проблеми європейської інтеграції українських студентів: економічні та фінансові питання, житло, середовище, звичаї, законодавча специфіка, культура, друзі та враження від навчання.
Завідувачка кафедри теорії та історії держави і права
Олена Макеєва відзначила,
що  заходи з міжнародної співпраці такого рівня мають важливе пізнавальне значення, оскільки сприяють набуттю досвіду міжнародної співпраці та підвищенню компетентності як викладачів, так і здобувачів освіти.