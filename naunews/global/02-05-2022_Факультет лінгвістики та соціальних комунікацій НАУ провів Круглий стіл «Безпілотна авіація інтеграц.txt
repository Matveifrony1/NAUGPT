Заголовок: Факультет лінгвістики та соціальних комунікацій НАУ провів Круглий стіл «Безпілотна авіація: інтеграція у світовий простір»
Дата: 02/05/2022
URL: https://nau.edu.ua/ua/news/2022/5/fakultet-lingvistiki-ta-sotsialnih-komunikatsiy-nau-proviv-krugliy-stil-bezpilotna-aviatsiya-integratsiya-u-svitoviy-prostir.html
==================================================

Нещодавно, кафедра історії та документознавства Факультету лінгвістики та соціальних комунікацій (ФЛСК) Національного авіаційного університету в режимі онлайн провела Круглий стіл для викладачів та здобувачів вищої освіти «Безпілотна авіація: інтеграція у світовий простір».
До заходу долучились близько 100 учасників, в тому числі викладачів та студенти Факультету екологічної безпеки, інженерії та технологій (ФЕБІТ), Факультету аеронавігації, електроніки та телекомунікацій (ФАЕТ), Навчально-наукового інституту неперервної освіти (ННІНО) та ФЛСК.
У засіданні Круглого столу взяли участь:
- заступник директора Науково-навчального інституту міжнародного співробітництва та освіти, інструктор Інституту ІКАО НАУ Дмитро Бугайко;
- заступники декана ФЛСК НАУ Анжеліка Кокарєва, Леся Хоменко-Семенова;
- завідувач кафедри філософії Любов Дротянко;
- завідувач кафедри української мови та культури Світлана Литвинська;
- завідувач кафедри англійської філології та перекладу Сергій Сидоренко;
- завідувач кафедри історії та документознавства Ірина Тюрменко та інші.
Наукову дискусію проведено в рамках державної теми кафедри історії та документознавства «Безпілотна авіація: історія та сучасність». Викладачі кафедри Олег Захарчук, Оксана Ількова, Ольга Юрченко, Жанна Паскал, Леся Халецька представили свої творчі доробки щодо даного дослідження.
Також, із доповідями виступили:
- Дмитро Бугайко, на тему «Інтеграція нормативно-правової бази використання дистанційно-пілотованих систем України до світових та регіональних стандартів»;
- Катерина Корань, «Безпілотна авіація у російсько-українській війні на сучасному етапі»;
- Марія Гулівець, «Безпілотна військова авіація США: основні етапи розвитку»;
- Владислав Макагон, «Безпілотна військова авіація Ізраїля: від зародження – до сьогодення»;
- Марина Бородай та Поліна Копійка, «Безпілотна авіація: досвід Японії»;
- Ольга Пархом’юк, «Співробітництво України та США у сфері безпілотної авіації на сучасному етапі»;
- Ангеліна Кучер, «Безпілотна авіація на захисті лісового господарства України».
Під час заходу підіймалися питання ефективності використання «безпілотників» у воєнних діях, співробітництва України з іншими країнами у галузі безпілотної авіації, розробки безпілотних літальних апаратів в Україні і, зокрема, науковцями Національного авіаційного університету тощо.