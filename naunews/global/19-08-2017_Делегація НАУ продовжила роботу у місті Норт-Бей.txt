Заголовок: Делегація НАУ продовжила роботу у місті Норт-Бей
Дата: 19/08/2017
URL: https://nau.edu.ua/ua/news/2017/7/delegatsiya-nau-prodovzhila-robotu-u-misti-nort-bey.html
==================================================

Перебуваючи у відрядженні в Канаді, 18 серпня 2017 року делегати від Національного авіаційного університету на чолі із в.о. ректора Володимиром Ісаєнком реалізували другу частину програми візиту у відповідь до міста Норт-Бей, що у провінції Онтаріо.
Основним завданням українських гостей у Норт-Бей були відвідини Канадор Коледжу, представники якого навідували НАУ у 2016 році, коли була укладена Угода про взаємодію між двома університетами.
Також уже 18 серпня делегація НАУ була запрошена на зустріч із очільниками місцевого муніципалітету для того, щоби обговорити можливості поглибленої співпраці в галузі освіти. У порівняно невеликому місті Норт-Бей (близько 50 тис мешканців) базується не лише Канадор Коледж, але й Університет Ніпісін (Nipissing University). Для останнього предметом особливої уваги та спеціалізації є післядипломна освіта, отже обмін досвідом між канадським університетом та Інститутом неперервної освіти НАУ може збагатити обидві сторони. У плани делегації НАУ також входило відвідування бізнес-центру Nipissing Parry Sound, а крім того - місцевого аеропорту.