Заголовок: Максим Луцький відвідав Посольство України в Бразилії
Дата: 21/06/2023
URL: https://nau.edu.ua/ua/news/2023/6/maksim-lutskiy-vidvidav-posolstvo-ukraini-v-brazilii.html
==================================================

Ректор Національного авіаційного університету Максим Луцький, разом з українською делегацією, здійснив важливий візит до посольства України в Бразилії, де зустрівся з Анатолієм Ткачем, Тимчасовим повіреним у справах України у Федеративній Республіці Бразилія та Ігорем Торшиним — третім секретарем, т.в.о. третього секретаря з консульських питань.
Під час зустрічі Максим Луцький, крім іншого, привітав та висловив слова підтримки Андрію Мельнику, який був призначений Надзвичайним і Повноважним Послом України в Бразилії.
"Україна і Бразилія мають значний потенціал для співробітництва, особливо в авіаційній та освітній сферах. НАУ прагне активно сприяти розвитку цих зв'язків і наша сьогоднішня зустріч була вкрай продуктивною", - сказав Максим Луцький.
Зустріч ректора НАУ з представниками посольства України в Бразилії свідчить про важливість розвитку дружніх відносин та співпраці між двома країнами. Цей візит відкриває нові можливості для обміну досвідом та розширення академічних зв'язків.
Висловлюємо щиру подяку Посольству України в Бразилії за теплий прийом та плідну робочу зустріч.