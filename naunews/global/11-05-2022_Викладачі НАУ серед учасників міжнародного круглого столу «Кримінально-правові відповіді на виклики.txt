Заголовок: Викладачі НАУ серед учасників міжнародного круглого столу «Кримінально-правові відповіді на виклики воєнного стану в Україні»
Дата: 11/05/2022
URL: https://nau.edu.ua/ua/news/2022/5/vikladachi-nau-sered-uchasnikiv-mizhnarodnogo-kruglogo-stolu-kriminalno-pravovi-vidpovidi-na-vikliki-voennogo-stanu-v-ukraini.html
==================================================

5 травня науково-педагогічні працівники кафедри кримінального права і процесу Юридичного факультету (ЮФ) Національного авіаційного університету взяли участь у роботі міжнародного круглого столу «Кримінально-правові відповіді на виклики воєнного стану в Україні», який організовано за технічної підтримки Програми USAID «Справедливість для всіх».
Зі вступним словом до учасників заходу звернулися:
- Василь Тацій, доктор юридичних наук, професор, радник ректора Національного юридичного університету імені Ярослава Мудрого;
- Владислава Батиргарєєва, доктор юридичних наук, професор, директор НДІ вивчення проблем злочинності імені академіка В.В. Сташиса Національної академії правових наук України;
- Микола Оніщук, доктор юридичних наук, професор, ректор Національної школи суддів України;
- Юрій Баулін, доктор юридичних наук, професор, голова Робочої групи з питань розвитку кримінального права Комісії з питань правової реформи при Президентові України, голова ГО «Всеукраїнська асоціація кримінального права».
Під час роботи круглого столу, провідні науковці в галузі кримінального права обговорили проблеми та перспективи новелізації кримінального законодавства України в умовах воєнного стану, розглянули проблемні питання кваліфікації злочинів проти основ національної безпеки України, військових та воєнних злочинів, здійснили аналіз національних і міжнародних механізмів реалізації кримінальної відповідальності за воєнні злочини, окреслили актуальні питання кримінально-правового регулювання в умовах воєнного стану.
За результатами роботи буде видано збірник матеріалів, до якого увійдуть тези учасників з пропозиціями щодо удосконалення чинного кримінального законодавства, коментарями новел Кримінального кодексу України та рекомендаціями щодо кваліфікації окремих видів військових та воєнних злочинів.