Заголовок: Поспішай творити добро
Дата: 25/12/2015
URL: https://nau.edu.ua/ua/news/2015/12/pospishaj-tvoriti-dobro.html
==================================================

23 грудня 2015 року студенти кафедри соціальних технологій Навчально-наукового Гуманітарного інституту відвідали відділення дитячої онкології в м. Києві. Місце, де маленькі люди кожну мить борються за своє право на життя. Ця надзвичайно тяжка боротьба, яку не можна виграти без позитивних емоцій. Саме тому ми вирішили подарувати цим янголяткам хоча б трохи гарного настрою завдяки маленьким подарункам.
І нехай це найменше, що ми можемо зробити для них нині. Проте, сподіваємося, що усмішка, яка з’явиться на обличчі недужої дитини, коли та візьме в руки нову іграшку чи прочитає нову книжку, стане підмогою у протистоянні з безжальним ворогом.
Новорічні свята тільки починаються, тому у вас ще є час долучитися до святої роботи – творити добро!