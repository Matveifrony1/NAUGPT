Заголовок: День хіміка на Факультеті екологічної безпеки, інженерії та технологій
Дата: 04/06/2024
URL: https://nau.edu.ua/ua/news/2024/6/den-himika-na-fakulteti-ekologichnoi-bezpeki-inzhenerii-ta-tehnologiy.html
==================================================

29 травня 2024 року
на Факультеті екологічної безпеки, інженерії та технологій відбулося
традиційне святкування Дня хіміка
. Захід, який проводиться вже сімнадцятий рік поспіль,
було організовано
студентами факультету та учасниками ТОСА з різних факультетів під керівництвом доцента кафедри хімії і хімічної технології
Сергія Левченка.
Традиція святкування
Дня хіміка в університеті бере свій початок у 2004 році і цьогоріч була успішно відновлена після певної перерви.
Програма заходу включала
різноманітні елементи, що зробили його цікавим та пізнавальним для всіх присутніх:
Це хімічне шоу включало
відео хімічних дослідів, пісенні та танцювальні номери, хімічний квіз для школярів, в якому брали участь учні 52 і 304 шкіл міста Києва.
Окрасою шоу були
гумористичний SТЕМ, розіграш сертифікатів від кав’ярні Пітчер і традиційна рубрика «Розсміши викладача». Пісня «Авіатор» підтвердила патріотизм студентства щодо свого рідного Національного авіаційного університету. Усі номери хімічного шоу об’єднав конферанс, що включав зворушливий патріотичний вірш.
Під час хімічного шоу
були зібрані донати на РЕБ
для підрозділу спеціального призначення «Омега» та для випускника кафедри хімії і хімічної технології
Клімова Даніїла
на Mavic та антену для 241 бригади та 207 батальйону.
Призом за найбільший донат
був м’яч з підписами футболістів команди «Динамо» (Київ).
Захід продемонстрував не лише професійну згуртованість хіміків, але й патріотизм та
соціальну відповідальність студентської спільноти.
Успіх цьогорічного Дня хіміка надихнув організаторів на планування наступного заходу —
«День хіміка 2025»
, який має відбутися у травні наступного року.