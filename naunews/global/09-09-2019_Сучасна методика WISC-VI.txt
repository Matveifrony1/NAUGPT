Заголовок: Сучасна методика WISC-VI
Дата: 09/09/2019
URL: https://nau.edu.ua/ua/news/2019/9/suchasna-metodika-wisc-vi.html
==================================================

На кафедрі авіаційної психології Факультету лінгвістики та соціальних комунікацій (ФЛСК) проведено практичне заняття щодо методики визначення інтелекту WISC-VI. Тренінг відбувся в рамках курсів підвищення кваліфікації «Психологія для викладачів ЗВО», що проходить на кафедрі протягом травня – жовтня 2019 року. Курси мають змогу прослухати як викладачі-психологи, так і психологи-науковці.
Завідувач Навчально-наукової лабораторії психофізіології моніторингу професійної придатності льотного складу цивільної авіації ФЛСК Катерина Гордієнко ознайомила слухачів із особливостями сучасної методики визначення інтелекту WISC-VI (Шкала інтелекту Векслера), її структурою та інструментарієм. Психологи мали можливість випробувати елементи методики і ознайомитися з її принципами роботи.
Кафедра авіаційної психології висловлює вдячність Giunti Psychometrics Ukraine, провайдеру психологічних тестів, за розробку WISC-VI та наданий інструментарій.