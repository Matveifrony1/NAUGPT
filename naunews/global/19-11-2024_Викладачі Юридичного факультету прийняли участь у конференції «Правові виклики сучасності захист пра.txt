Заголовок: Викладачі Юридичного факультету прийняли участь у конференції «Правові виклики сучасності: захист прав людини в цифрову еру»
Дата: 19/11/2024
URL: https://nau.edu.ua/ua/news/2024/11/vikladachi-yuridichnogo-fakultetu-priynyali-uchast-u-konferentsii-pravovi-vikliki-suchasnosti-zahist-prav-lyudini-v-tsifrovu-eru.html
==================================================

З метою обговорення та пошуку найбільш оптимальних шляхів розв’язання правових викликів у сфері захисту прав людини в цифрову еру,
13 листопада 2024 року
науково-педагогічні працівники Юридичного факультету
Світлана Вишновецька, Вадим Вишновецький, Ніна Троцюк
взяли участь у
V Міжнародній науково-практичній конференції «Правові виклики сучасності: захист прав людини в цифрову еру»
(Current legal challenges: Human Rights Protection in Digital Era).
Організатором наукового заходу виступила
кафедра приватного права юридичного факультету Чернівецького національного університету імені Юрія Федьковича спільно з партнерськими закладами вищої освіти європейського співтовариства.
З вітальними словами до присутніх звернулися:
ректор Чернівецького національного університету імені Юрія Федьковича, доктор економічних наук, професор
Руслан Білоскурський
;
заступниця декана юридичного факультету Університету у м. Білосток (Республіка Польща)
Ельжбієта Кужелєвська
;
член-кореспондент НАПрН України, проректор з навчально-методичної роботи національного юридичного університету імені Ярослава Мудрого, професор, доктор юридичних наук
Олег Ярошенко
;
декан юридичного факультету Університету імені Матея Бела у Банській Бистриці (Словацька Республіка)
Адріан Васько
;
декан юридичного факультету Чернівецького національного університету імені Юрія Федьковича, доктор юридичних наук, професор
Віталій Вдовічен
;
заступниця декана Вільнюського філіалу Університету у м. Білосток (Литва) докторка наук
Мальгоржата Венклік
;
членкиня – кореспондентка НАПрН України, заслужена діячка науки і техніки України, докторка юридичних наук, професорка, завідувачка кафедри трудового права та права соціального забезпечення національного університету «Одеська юридична академія»
Галія Чанишева
.
Роботу конференції розпочала
англомовна панель, під час якої свої доповіді презентували представники різних правничих шкіл Європи, зокрема: професор
Олівер Стюарт
(Великобританія); професори
Вахтанг Маісаіа
та
Ека Бераіа
(Грузія); професор
Ян-Урбан Сандал
(Норвегія); професор
Максим Максименцев
та кандидатка юридичних наук
Наталія Філатова-Білоус
(Україна); професорки
Мієчеслава Жданович
та
Магдалєна Кун-Бучко
(Польща); професорки
Любіца Сакторова
,
Катержина Шевцова
та
Мірослава Доліхалова
, а також професори
Юрай Такач
та
Маріан Дурана
(Словацька Республіка); професорка
Альона Кара-Руснак
(Республіка Молдова); професори
Лавош Малайанд
та
Томаш Крістіансен
(Італія).
Модератором україномовної секції виступила
завідувачка кафедри приватного права юридичного факультету Чернівецького національного університету імені Юрія Федьковича, докторка юридичних наук, професорка
Ніна Гетьманцева
.
У ході цікавого обговорення та жвавої дискусії
учасники обговорили наступні питання:
відповідальність працівників і роботодавців за проектом нового Трудового кодексу України; типи суб’єктної композиції регулятивних трудових правовідносин; трудові права і лібералізація трудового законодавства України в умовах війни і європейської інтеграції України; синдром професійного вигорання : правовий вимір реагування; трудові права в епоху цифровізації: судова практика та нові виклики; окремі аспекти реалізації міжнародними компаніями політики корпоративної соціальної відповідальності у сфері трудових відносин тощо.
Участь представників державного некомерційного підприємства «Державний університет «Київський авіаційний інститут» у даному науковому заході
зміцнив міжнародне партнерство та заклав основу для подальших спільних досліджень та ініціатив
із стейкхолдером Юридичного факультету - Чернівецьким національним університетом імені Юрія Федьковича.