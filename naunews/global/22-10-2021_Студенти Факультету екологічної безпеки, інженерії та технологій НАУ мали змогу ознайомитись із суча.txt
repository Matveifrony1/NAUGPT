Заголовок: Студенти Факультету екологічної безпеки, інженерії та технологій НАУ мали змогу ознайомитись із сучасними методиками роботи у топографічній галузі
Дата: 22/10/2021
URL: https://nau.edu.ua/ua/news/2021/10/studenti-fakultetu-ekologichnoi-bezpeki-inzhenerii-ta-tehnologiy-nau-mali-zmogu-oznayomitis-iz-suchasnimi-metodikami-roboti-u-topografichniy-galuzi.html
==================================================

На кафедрі аерокосмічної геодезії та землеустрою Факультету екологічної безпеки, інженерії та технологій (ФЕБІТ) Національного авіаційного університету відбулась зустріч студентів 3 курсу спеціальності 193 «Геодезія та землеустрій» з директором компанії «Картографія+» Ігорем Хмарою.
Товариство з обмеженою відповідальністю «Картографія +» надає широкий спектр послуг по створенню топографічних карт у масштабі 1:10 000 та топографічних планів 1:2000 для розроблення комплексних планів просторового розвитку територій територіальних громад.
Комплексний план – це новий вид містобудівної документації, який розробляється відповідно до Закону України №711 «Про внесенням змін до деяких законодавчих актів України щодо планування використання земель» і дозволить поєднати містобудівну та землевпорядну документацію, що раніше розроблялася без комплексних підходів у ефективному використанні територій.
Ігор Сергійович ознайомив студентів з технологічним процесом створення топографічних карт стереотопографічним методом, особливостями використання знімків з БПЛА, літака та космознімків. Він акцентував увагу студентів на вимоги сьогодення до їх знань та вмінь для успішного виконання виробничих завдань.
Велика подяка Ігорю Хмарі за професійні поради молодим спеціалістам та можливість ознайомитись із сучасними методиками роботи та вимогами до фахівців у сфері топографо-геодезичної та картографічної галузей!