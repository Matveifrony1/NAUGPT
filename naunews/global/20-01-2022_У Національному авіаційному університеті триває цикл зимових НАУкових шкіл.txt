Заголовок: У Національному авіаційному університеті триває цикл зимових НАУкових шкіл
Дата: 20/01/2022
URL: https://nau.edu.ua/ua/news/2022/1/u-natsionalnomu-aviatsiynomu-universiteti-trivae-tsikl-zimovih-naukovih-shkil.html
==================================================

18 січня у Національному авіаційному університеті відбувся другий цьогорічний День НАУки для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
Організаторами наукової школи виступили:
- Навчально-науковий інститут розвитку освіти НАУ;
- Факультет аеронавігації, електроніки і комунікацій (ФАЕТ) НАУ.
Лекцію на тему «Авіація: історія та перспективи розвитку» провів доцент кафедри авіоніки ФАЕТ НАУ, кандидат технічних наук, доцент Лужбін Віктор.
Доповідач розкрив присутнім історичні передумови та перші спроби створення авіаційної техніки, а також розповів про науково-технічний потенціал і базу для розвитку сучасної авіації в Україні та світі.
До наукової школи долучилися учні старших класів та студенти коледжів з м. Києва та різних областей України, а саме:
- середньої загальноосвітньої школи № 279 ім. П. Григоренка;
- школи І-ІІІ ступенів № 58 Шевченківського району;
- студенти Криворізького фахового коледжу НАУ та інші.
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді Навчально-наукового інституту розвитку освіти НАУ.
Інформаційне забезпечення заходу здійснювала Третьякова Аліна, провідний фахівець ННІРО НАУ.
Дякуємо всім учасникам наукової школи.