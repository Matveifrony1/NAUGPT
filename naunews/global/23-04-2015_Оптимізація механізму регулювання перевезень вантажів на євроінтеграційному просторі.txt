Заголовок: Оптимізація механізму регулювання перевезень вантажів на євроінтеграційному просторі
Дата: 23/04/2015
URL: https://nau.edu.ua/ua/news/2015/4/optimizacziya-mexanizmu-regulyuvannya-perevezen-vantazhiv-na-evrointegraczijnomu-prostori.html
==================================================

16 квітня 2015 року в Юридичному інституті відбувся науково-практичний семінар на тему «Оптимізація механізму регулювання перевезень вантажів на євроінтеграційному просторі».
Мета заходу - обговорення основних проблем та окреслення перспективних напрямків розвитку системи нормативно-правових актів, що регламентують порядок перевезення вантажів.
Участь у семінарі взяли: М. Мацелик – к.ю.н., професор, зав. каф. господарсько-правових дисциплін Національного університету ДПС України; І. Шемелинець – к.ю.н., доцент, зав. каф. цивільно-правових дисциплін Національного університету ДПС України; В. Алямкін – к.ю.н., адвокат; С. Демиденко – провідний фахівець наукового відділу Державного космічного агентства України; науково-педагогічні працівники та студенти Юридичного інституту.
Під час роботи семінару обговорювались: проблеми правового механізму регулювання перевезень вантажів; методологічні засади регулювання приватноправових відносин; особливості правового регулювання трудових відносин у сфері транспорту; проблеми оплати послуг перевезення через банки; порядок досудового врегулювання спорів на підставі Статуту залізниць тощо.
За підсумками науково-практичного семінару його учасники дійшли висновку, що не зважаючи на розгалужену систему нормативно-правових актів, які регулюють порядок перевезення вантажів, більшість з них потребує оновлення та приведення у відповідність до вимог ЄС.