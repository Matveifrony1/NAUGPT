Заголовок: Співпраця Юридичного факультету та соціальних служб у рамках проєктів Офісу Ради Європи
Дата: 23/01/2024
URL: https://nau.edu.ua/ua/news/2024/1/spivpratsya-yuridichnogo-fakultetu-ta-sotsialnih-sluzhb-u-ramkah-proektiv-ofisu-radi-evropi.html
==================================================

22 січня 2024 року, у День Соборності України, відбулася зустріч студентів Юридичного факультету з директоркою центру соціальних служб Одеської міської ради, державною експерткою з питань реформування соціальної сфери, залученою експерткою Офісу Ради Європи
Юлією Гайдаржи
.
На запрошення директорки Навчального центру проблем повітряного та космічного права Юридичного факультету Інги Балашової пані Юлія провела для студентів спеціальності 081 «Право»
вебінар на тему «Євроінтеграційні принципи захисту прав і свобод людини».
Під час вебінару пані Гайдаржи розповіла про взаємодію соціальних служб та юридичних інституцій, завдання органів соціального захисту, а також про співпрацю з правозахисними організаціями щодо реалізації Євроінтеграційних принципів захисту прав і свобод та державних соціальних програм.
Наприкінці зустрічі експертка запросила студентів до співпраці в рамках Проєкту Ради Європи «Посилення соціального захисту в Україні» на 2023-2026-ті  роки. Метою проєкту є підвищення рівня соціальних прав та захисту вразливих груп населення, зокрема постраждалих від війни.