Заголовок: Практична підготовка майбутніх юристів
Дата: 16/03/2020
URL: https://nau.edu.ua/ua/news/2020/berezen/praktichna-pidgotovka-maybutnih-yuristiv.html
==================================================

Студенти Юридичного факультету взяли участь у Другому освітньому курсі для студентів-правників «Модель юридичної фірми», організованого освітньою  платформою для юристів Leadership in Law.
Курс для студентів-правників «Модель юридичної фірми» був спрямований на формування у слухачів комплексного розуміння того, як влаштований юридичний бізнес, на яких стовпах будується й розвивається успішна юридична фірма.
Студенти мали змогу дізнатись про принципи побудови та управління юридичною фірмою, управління партнерством та організаційною структурою юридичної фірми, управління персоналом, побудову відносин із клієнтами та продажі, проектний та фінансовий менеджмент в фірмі, створення бренду та формування цінності, управління репутацією юридичної фірми, маркетингові комунікації, роль та призначення керуючого партнера.