Заголовок: Досвід успішних юристів - основа професійного виховання студентства
Дата: 18/06/2018
URL: https://nau.edu.ua/ua/news/1/6/dosvid-uspishnih-yuristiv-osnova-profesiynogo-vihovannya-studentstva.html
==================================================

13 червня 2018 року відбулася зустріч студентів першого курсу Навчально-наукового юридичного інституту з екс-заступником завідувача секретаріату Комітету Верховної Ради України з питань європейської інтеграції, помічником народного депутата України на громадських засадах Євгеном Боровиком.
Цей захід допоміг студентам познайомитися з діяльністю Комітету Верховної Ради України з питань європейської інтеграції та обговорити проблемних питань розвитку національного законодавства в умовах імплементації Угоди про асоціацію України та ЄС.
Акцентуючи увагу на міжнародних інтеграційних процесах сьогодення, зокрема адаптації українського законодавства до законодавства ЄС, Євген Боровик охарактеризував основні завдання Комітету щодо здійснення контрольних заходів, спрямованих на забезпечення належної оцінки відповідності законопроектів міжнародно-правовим зобов’язанням України у сфері європейської інтеграції, реалізації державної політики у цій сфері, налагодження міжпарламентських зв’язків у рамках співробітництва України з ЄС, а також здійснення транскордонної та міжрегіональної співпраці з країнами Євросоюзу.
Наприкінці зустрічі студенти довідалися про вимоги, що стоять перед юристом-практиком, та отримали корисні поради щодо вибору своєї професії в юриспруденції.