Заголовок: НАУ відвідала делегація з турецького університету
Дата: 01/12/2017
URL: https://nau.edu.ua/ua/news/2017/12/nau-vidvidala-delegatsiya-z-turetskogo-universitetu.html
==================================================

1 грудня 2017 року Національний авіаційний університет відвідала делегація з Університету Білім (Турецька Республіка), до складу якої увійшли професор Ісмаїл Юксек – ректор університету та професор Хамза Кандур – проректор університету Білім.
Гостей зустрічали проректор з міжнародного співробітництва Валерій Іванович Чепіженко та начальник відділу міжнародних зв’язків Вячеслав Васильович Тимохін.
Під час робочої зустрічі сторони обговорили питання обміну професорсько-викладацького складу та студентів між двома університетами та підготовки іноземних студентів за авіаційними спеціальностями.
У ході робочої зустрічі був підписаний Меморандум про взаєморозуміння між університетами для подальшої плідної співпраці в галузі освіти і науки.
Делегація відвідала музей історії НАУ та навчальний ангар.
Також професор Ісмаїл Юксек – ректор університету та професор Хамза Кандур – проректор університету Білім відвідали кафедру історії та документознавства Навчально-наукового гуманітарного інституту НАУ.
У ході зустрічі обговорювалися питання майбутньої співпраці у сфері підготовки фахівців з інформаційної діяльності, відбувся обмін думками з проблем розробки та впровадження стандартів електронного урядування.
Студенти-документознавці цікавилися специфікою здобуття вищої освіти в Тереччині та перспективами працевлаштування фахівців з інформаційного менеджменту.