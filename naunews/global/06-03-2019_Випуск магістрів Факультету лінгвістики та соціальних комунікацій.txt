Заголовок: Випуск магістрів Факультету лінгвістики та соціальних комунікацій
Дата: 06/03/2019
URL: https://nau.edu.ua/ua/news/2019/3/vipusk-magistriv-fakultetu-lingvistiki-ta-sotsialnih-komunikatsiy.html
==================================================

В актовій залі Національного авіаційного університету відбулась урочиста церемонія вручення дипломів випускникам-магістрам денної форми навчання Факультету лінгвістики та соціальних комунікацій.
З вітальним словом до випускників та гостей свята звернувся проректор з навчальної роботи Артур Гудманян, генеральний директор ТОВ «Empire English School» Ростислав Романюк та директор ТОВ «Компанія з управління активами Univer Management» Михайло Грицько.
У цьому році освітній ступінь магістра здобули 75 випускників, із яких 27 – відмінники навчання. Дипломи державного зразка вручали випускникам завідувачі кафедр разом із наставниками груп. Завершилося свято феєричним виступом першокурсників.
Вітаємо випускників та бажаємо успіху в професійній діяльності!