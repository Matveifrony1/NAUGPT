Заголовок: Безпека авіації та людський чинник в екстремальних умовах
Дата: 29/05/2017
URL: https://nau.edu.ua/ua/news/2017/5/bezpeka-aviatsii-ta-lyudskiy-chinnik-v-ekstremalnih-umovah.html
==================================================

25-26 травня 2017 року в Навчально-науковому гуманітарному інституті відбулася Х Міжнародна науково-практична конференція «Авіаційна та екстремальна психологія у контексті технологічних досягнень». Метою конференції стало висвітлення результатів дослідження та сучасних підходів вітчизняних та іноземних науковців до вирішення питання безпеки, людського чинника в екстремальних умовах та постстресової реабілітації.
Організація міжнародної науково-практичної конференції здійснена за ініціативи завідувача кафедри авіаційної психології НН ГМІ Любові Помиткіної, колективу кафедри авіаційної психології, за сприяння керівництва НАУ, керівництва НН Гуманітарного ін.-ту, за підтримки іноземних фахівців Католицького Ун-ту Іоана Павла II (Люблін, Польща), Варшавського Ун-ту М. Склодовської-Кюрі (Польща), Ташкенського державного технічного ун-ту ім. І. Карімова (Ташкент, Узбекистан), Бакинського державного ун-ту (Баку, Азербайджан), професорсько-викладацького складу НН Гуманітарного інституту НАУ, Національного авіаційного університету. Актуальна проблематика об’єднала науковців різних галузей, установ: Національного ун-ту оборони України ім. І. Черняховського, Ін-ту психології ім. Г.С. Костюка НАПН України, НН Аерокосмічного інституту, Львівського державного ун-ту безпеки та життєдіяльності, Державної екологічної академії післядипломної освіти та управління Мінприроди України, Державного ун-ту телекомунікації, Lufthansa Тechnic (Будапешт, Угорщина), Міжнародної організації цивільної авіації ІКАО НАУ, Ін-ту педагогічної освіти і освіти дорослих НАПН України, Національного педагогічного ун-ту ім. М. Драгоманова, Мелітопольського державного педагогічного ун-ту ім. Б. Хмельницького, Полтавського національного педагогічного ун-ту ім. В. Короленка та інших. Матеріали представлені 35 докторами наук з усіх областей України та інших країн. Конференція розпочалася з вітального слова проректора з наукової та виховної роботи Т. Іванової. Вона підкреслила важливість обговорення визначеної проблематики багатогранно, з залученням фахівців різних галузей. До учасників конференції звернувся також директор НН Гуманітарного інституту А. Гудманян , який зазначив, що визначена проблематика об’єднала зусилля професорсько-викладацького складу кафедр різних спеціальностей. Представлення різних наукових галузей забезпечило  всебічний розгляд важливих питань та отримання вагомих практичних рекомендацій.
На пленарному засіданні свої доповіді представили: М. Руденко, О. Сечейко (НН Гуманітарний інституту), В. Касьянов (НН Аерокосмічний інститут), О. Ковальчук (Національний університет оборони України ім. І. Черняховського), Д. Бугайко (Інститут IКAO, НАУ). Були розглянуті обґрунтовані напрацювання, які мають практичну значимість. Головним завданням Х Міжнародної науково-практичної конференції «Авіаційна та екстремальна психологія у контексті технологічних досягнень» є ознайомлення з сучасними методами, технологіями, результатами практичного впровадження вітчизняних та міжнародних науковців, розширення  науково-практичного співробітництва, популяризації ВНЗ на міжнародному рівні. Визначене завдання досягнуто.