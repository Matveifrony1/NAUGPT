Заголовок: Філософи підкорюють SCOPUS
Дата: 30/05/2017
URL: https://nau.edu.ua/ua/news/2017/5/filosofi-pidkoryuyut-scopus.html
==================================================

Викладачі кафедри філософії Навчально-наукового гуманітарного інституту: завідувач кафедри, д. філос. н. Л. Дротянко, д-ри філос. н. Л. Ороховська та С. Ягодзінський і к. філос. н. М. Абисова опублікували статті у науковому збірнику «SMART CITY», який індексується науково-метричною системою Scopus.
Як відомо, база наукових публікацій Scopus налічує тисячі наукових збірників, які орієнтовані переважно на природничі та технічні науки. Представникам гуманітарних і соціально-політичних наук доволі складно опублікуватися у наукових журналах, включених до баз Scopus чи Web of Science Core, адже актуальність, проблематика і специфіка соціальних досліджень у країнах Заходу та Україні значно відрізняються. Тим вагоміше значення таких публікацій, оскільки через них ми представляємо вітчизняний гуманітарний дискурс на міжнародній арені. Вітаємо авторів статей і бажаємо їм подальших наукових успіхів.