Заголовок: Представники ФПМВ взяли участь в експертному обговоренні питань ментального здоров’я в умовах сьогодення
Дата: 12/06/2025
URL: https://nau.edu.ua/ua/news/2025/6/24008.html
==================================================

5 червня 2025 року
завідувачка кафедри конституційного та адміністративного права Факультету права та міжнародних відносин
Людмила Шапенко
та професорка цієї ж кафедри
Ірина Сопілко
долучилися до експертного обговорення теми
«Громадянське суспільство і ментальне здоров’я: інструменти боротьби з депресією в умовах війни»
, яке відбувалося у приміщенні КМДА.
Захід зібрав понад 50 фахівців з громадського сектору, психології, медицини, освіти, волонтерських і правозахисних ініціатив. Під час зустрічі
учасники зосередили увагу
на кількох ключових питаннях, які стосувалися психологічної стійкості населення та підтримки тих, хто надає допомогу в умовах кризових ситуацій. Зокрема, йшлося про те, як громадянське суспільство може ефективніше сприяти зміцненню психічного здоров'я людей.
Одним із пунктів стало обговорення
запобігання вигоранню волонтерів, психологів, медичних працівників та інші фахівців, які працюють у складних умовах та часто стикаються з емоційним і фізичним виснаженням.
У своїх виступах спікери наголосили на важливості прийняття в січні 2025 року Закону України «Про систему охорони психічного здоров’я в Україні» № 4223-IX, яким визначено правові, організаційні, економічні та соціальні засади системи охорони психічного здоров’я в Україні, запроваджено систему нагляду і контролю в цій сфері, передбачено створення самоврядних організацій, які навчатимуть фахівців галузі, а також формування міжсекторальної системи надання послуг, яка охоплюватиме різні сектори поза охороною здоров’я, місцеве самоврядування та недержавний сектор.
Даний захід підтвердив актуальність та стратегічну важливість теми ментального здоров’я як елементу національної стійкості та необхідність формування нової культури підтримки психічного здоровʼя в Україні, що дозволить забезпечити високу якість життя та продуктивність українців.