Заголовок: У НАУ до Міжнародного Дня Студентського Спорту відбувся «Кубкок Ректора НАУ» з шахів
Дата: 27/09/2021
URL: https://nau.edu.ua/ua/news/2021/9/u-nau-do-mizhnarodnogo-dnya-studentskogo-sportu-vidbuvsya-kubkok-rektora-nau-z-shahiv.html
==================================================

З нагоди Міжнародного Дня Студентського Спорту у Національному авіаційному університеті 23 вересня, в аудиторії 8.803, відбувся індивідуальний етап «Кубка Ректора НАУ» з шахів.
З вітальним словом від керівництва університету виступив проректор з наукової роботи Євген Романенко. Зокрема, він зазначив про неопосередкований зв`язок між творчим мисленням, мистецтвом та спортом, притаманним грі у шахи.
Гравці турніру продемонстрували спортивний характер та жагу до перемоги. За результатами змагань, перше місце та «Кубок» отримав капітан збірної НАУ Луцик Олександр Факультету кібербезпеки, комп’ютерної та програмної інженерії (ФККПІ). Друге та третє місця вибороли теж представники ФККПІ - Шевченко Олександр та Чередниченко Микола, відповідно.
Якісну та змістовну гру продемонстрували також:
Воробьов Іван, Факультет екологічної безпеки, інженерії та технологій (ФЕБІТ);
Гуменюк Артур, Факультет аеронавігації, електроніки та телекомунікацій (ФАЕТ).
Проректор з гуманітарної політики та інновацій НАУ Світлана Тімкіна та декан Факультету лінгвістики та соціальних комунікацій Наталія Ладогубець привітали студентів зі спортивним святом та вручили нагороди переможцям.
Бажаємо нашим спортсменам подальших перемог!