Заголовок: Фахівці НАУ взяли участь у конференції «Поширення інформації під час воєнного стану»
Дата: 12/09/2022
URL: https://nau.edu.ua/ua/news/2022/9/fahivtsi-nau-vzyali-uchast-u-konferentsii-poshirennya-informatsii-pid-chas-voennogo-stanu.html
==================================================

Нещодавно, науково-педагогічні працівники Юридичного факультету (ЮФ) Національного авіаційного університету взяли участь в онлайн конференції «Поширення інформації під час воєнного стану, використання фото та відеоматеріалів».
Захід організовано в рамках проєкту «Свобода вираження поглядів в часи збройного конфлікту», за сприянням Freedom House, Інституту масової інформації, Платформи прав людини та Центру прав людини ZMINA.
Відкриваючи конференцію, виконавчий директор Громадської організації «Платформа прав людини» Олександра Степанова зазначила: «Ми прагнемо захистити та розвивати права і свободи людини, сприяти становленню вільних та професійних ЗМІ, реалізувати освітню та просвітницьку діяльність для сприяння встановленню демократичного, громадянського суспільства в Україні».
Спікерами виступили провідні юристи-практики у сфері інформаційного права та захисту прав журналістів, а саме:
- медіа експерт Олександр Бурмагін;
- адвокат, експерт з питань доступу до публічної інформації Ольга Вдовенко;
- адвокат, медіа юрист, медіа тренер Людмила Опришко;
- медіа юрист, адвокат Євген Воробйов.
Учасниками конференції обговорено питання юридичної відповідальності за фото зі сценами насильства та поширення фото- відеоматеріалів редакцією без згоди посадової особи, види покарань для засобів масової інформації, які співпрацюють з окупантами, правовий режим діяльності органів місцевого самоврядування під час воєнного стану, відповідальність, яка покладається на журналіста через поширення інформації, що має статус обмеженої для оприлюднення в ЗМІ, процедури документального оформлення згоди на обробку персональних даних та передачу матеріалів іншим організаціям і установам про свідка воєнних злочинів тощо.
Деякі питання викликали особливо жваві дискусії.