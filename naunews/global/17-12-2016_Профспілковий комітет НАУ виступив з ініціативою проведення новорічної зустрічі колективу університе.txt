Заголовок: Профспілковий комітет НАУ виступив з ініціативою проведення новорічної зустрічі колективу університету
Дата: 17/12/2016
URL: https://nau.edu.ua/ua/news/2016/12/profspilkoviy-komitet-nau-vistupiv-z-initsiativoyu-provedennya-novorichnoi-zustrichi-kolektivu-universitetu.html
==================================================

Первинна профспілкова організація Національного авіаційного університету Профспілковий комітет на своєму засіданні 8 грудня 2016 року ухвалила рішення про організацію  новорічного вечора 22 грудня  2016 року о 17:00.
З такою ініціативою і проханням організувати культурно-масові заходи під час новорічного вечора Профспілковий комітет звернувся до адміністрації університету.
“До нас зверталось чимало членів профспілки та співробітників університету з проханням відновити проведення новорічного вечора в їдальні Центру харчування  НАУ”, – зазначив голова Профкому Володимир Гребенніков.
В.о. ректора НАУ Володимир Ісаєнко підтримав ініціативу Профспілкового комітету і доручив відповідним підрозділам забезпечити організацію заходу на належному рівні.
“Нам сьогодні необхідно об’єднувати зусилля і спрямовувати їх на розвиток університету, формувати позитивний імідж НАУ. Стиль життя всередині університету, його корпоративна культура багато в чому визначають його загальний імідж. Впевнений, проведення зустрічі колективу сприятиме об’єднанню і зміцненню нашої великої родини університету. До того ж, матимемо прекрасну нагоду підбити підсумки року і поговорити про плани на майбутнє”, - наголосив Володимир Ісаєнко.