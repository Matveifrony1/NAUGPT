Заголовок: VІ Міжнародна науково-практична конференція «Сучасні проблеми економіки»
Дата: 16/10/2015
URL: https://nau.edu.ua/ua/news/2015/10/vi-mizhnarodna-naukovo-praktichna-konferencziya-suchasni-problemi-ekonomiki.html
==================================================

В Навчально-науковому інституті Економіки та менеджменту кафедрою економіки 15  жовтня 2015 року було проведено VI Міжнародну науково-практичну конференцію «Сучасні проблеми економіки», присвячену 50-річчю кафедри економіки.
Зі вступним словом виступила завідувач кафедри економіки НАУ, д.е.н., професор Олеся Сунцова. Вона привітала учасників конференції, працівників кафедри, студентів, випускників та гостей, розкрила цілі проведення конференції та основні здобутки в науковій сфері працівників кафедри.
Загалом у конференції взяли участь понад 100 учасників, у тому числі 7 професорів, 20 кандидатів наук, 2 викладачі, 6 аспірантів та студенти з таких навчальних закладів та організацій: Національний авіаційний університет (м. Київ), University of Montpellier (France), Полесский государственный університет (г. Пинск, Белоруссия), Ruprecht-Karls-Universität Heidelberg (Німеччина), Волжская государственная академия водного транспорта (м. Нижній Новгород, Російська Федерація), Aviation university of Georgia (Грузія), Національний університет державної податкової служби України (м. Ірпінь), Київська державна академія водного транспорту ім. П.К. Сагайдачного (м. Київ), Державний університет телекомунікацій (м. Київ), Львівський національний аграрний університет (м. Львів), а також провідні фахівці Міністерства економічного розвитку та торгівлі України, Державної авіаційної служби України, КП «Міжнародний аеропорт Київ». На конференції виступили провідні спеціалісти транспортної галузі, молоді вчені та студенти з доповідями про найактуальніші проблеми управління підприємствами: інноваційності та ефективності підприємницької діяльності, стратегічного управління, конкурентоспроможності, якості, безпеки в національній та закордонній економіці, зокрема в авіаційній галузі.