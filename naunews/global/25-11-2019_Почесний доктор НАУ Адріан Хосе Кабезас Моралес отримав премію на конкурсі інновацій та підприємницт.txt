Заголовок: Почесний доктор НАУ Адріан Хосе Кабезас Моралес отримав премію на конкурсі інновацій та підприємництва
Дата: 25/11/2019
URL: https://nau.edu.ua/ua/news/2019/11/pochesniy-doktor-nau-adrian-hose-kabezas-morales-otrimav-premiyu-na-konkursi-innovatsiy-ta-pidpriemnitstva.html
==================================================

Почесний доктор НАУ, директор науково-дослідної лабораторії з новітніх технологій «Nano Control AB» Адріан Хосе Кабезас Моралес (Королівство Швеція) отримав першу премію на конкурсі інновацій та підприємництва, що проходив в університеті Чжецзян (КНР).
У міжнародному конкурсі взяли участь та презентували свої інноваційні рішення в різних галузях науки та техніки дослідники, винахідники, університети та дослідницькі центри з США, Німеччини, Англії, Швейцарії, Фінляндії, Франції, Голландії, Швеції, Японії, Китаю тощо.
Адріан Хосе Кабезас Моралес, випускник та почесний доктор НАУ, плідно співпрацює з нашим університетом. У жовтні цього року на Факультеті екологічної безпеки, інженерії та технологій (ФЕБІТ) він прочитав лекцію «Нова технологія видалення мікро- та наночастинок із забрудненого повітря» щодо сучасних технологічних розробок для очищення повітря на промислових об’єктах. Представники кафедр екології та біотехнології ФЕБІТ обговорили з директором «Nano Control AB» подальшу наукову та практичну співпрацю.