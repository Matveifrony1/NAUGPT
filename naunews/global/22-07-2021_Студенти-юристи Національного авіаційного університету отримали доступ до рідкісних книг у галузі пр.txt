Заголовок: Студенти-юристи Національного авіаційного університету отримали доступ до рідкісних книг у галузі права
Дата: 22/07/2021
URL: https://nau.edu.ua/ua/news/2021/7/studenti-yuristi-natsionalnogo-aviatsiynogo-universitetu-otrimali-dostup-do-ridkisnih-knig-u-galuzi-prava.html
==================================================

Нещодавно, директор Інституту повітряного права, космічного права та кіберправа Кельнського університету (Німеччина), професор Штефан Хобе презентував студентам Юридичного факультету (ЮФ) НАУ 50 примірників навчальних видань із своєї власної бібліотеки.
Серед переданих видань особливо слід відзначити Коментарі до Римського статуту Міжнародного Кримінального Суду, наукові праці німецьких і американських вчених, науковців Кембриджського та Оксфордського університетів.
Це цінні у професійному значенні книги, які дадуть можливість студентам ЮФ НАУ в оригіналі ознайомитись з вагомим світовим доробком в галузі міжнародного кримінального, екологічного, повітряного, космічного та інших галузей права.
Від імені Національного авіаційного університету висловлюємо щиру подяку професору Штефану Хобе за передані книги, які допоможуть студентам краще опанувати освітній матеріал, підвищувати свій кваліфікаційний рівень та суттєво поповнять бібліотечний фонд ЮФ НАУ.