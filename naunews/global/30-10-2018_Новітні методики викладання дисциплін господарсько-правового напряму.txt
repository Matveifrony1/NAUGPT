Заголовок: Новітні методики викладання дисциплін господарсько-правового напряму
Дата: 30/10/2018
URL: https://nau.edu.ua/ua/news/1/10/novitni-metodiki-vikladannya-distsiplin-gospodarsko-pravovogo-napryamu.html
==================================================

10 жовтня 2018 року в Навчально-науковому юридичному інституті проведено науково-методичний семінар на тему «Новітні методики викладання дисциплін господарсько-правового напряму».
У роботі науково-методичного семінару взяли участь представники вищих  навчальних закладів та громадських організацій, серед яких: Олексій Шерстобаєв – радник Керівника Київського регіонального центру НАПрН України; Ельвіра Тітко – керівник Українського осередку з прав людини та розвитку освітніх новацій; Борис Шаповалов – президент Міжнародної федерації поліцейського хортингу; Ганна Коверзнєва – завідувач кафедри загальноправових дисциплін Київського університету права НАН України, к.ю.н., доцент; Інна Шабатіна та Єлізавета Албул – слухачі магістратури Національного транспортного університету.
Під час засідання обговорено актуальні проблеми підготовки фахівців транспортної, авіаційної та космічної галузей, адже економічний розвиток України напряму залежить від рівня господарської діяльності підприємств цих галузей. Конкуренція на світовому ринку диктує не тільки нові умови їх господарювання, але й нові підходи до нормативно-правового регулювання тих процесів, які в них відбуваються.
За результатами проведення науково-методичного семінару запропоновано слушні пропозиції щодо методики викладання профільних дисциплін, наголошено на необхідності практичної підготовки студентів та важливості впровадження бінарної освіти.