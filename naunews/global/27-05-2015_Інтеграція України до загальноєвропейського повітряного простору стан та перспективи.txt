Заголовок: Інтеграція України до загальноєвропейського повітряного простору: стан та перспективи
Дата: 27/05/2015
URL: https://nau.edu.ua/ua/news/2015/5/integracziya-ukraini-do-zagalnoevropejskogo-povitryanogo-prostoru-stan-ta-perspektivi.html
==================================================

19 травня в Юридичному інституті в рамках проведення студентського наукового гуртка «Транспортне право» відбувся круглий стіл на тему:  «Інтеграція України до загальноєвропейського повітряного простору: стан та перспективи».
У заході взяли участь директор Юридичного інституту, д.ю.н., доцент Ірина Сопілко, директор Навчального центру проблем повітряного та космічного права, к. і. н., доцент Вікторія Череватюк, керівник наукового гуртка «Транспортне право», старший викладач кафедри повітряного та космічного права Ірина Рущак, члени гуртка Дар’я Бондаренко, Лілія Лінник, Галина Смолій, Олександр Бабчук, Андрій Редько, Аліна Демиденко, Владислава Коломієць, Марія Рощук, Юлія Чумак, Вікторія Меренкова, Вероніка Гайдар.
Під час наукової дискусії піднімались актуальні проблеми сьогодення, такі, як: імплементація норм міжнародного повітряного права у внутрішньому праві України; проблема визначення дефініції «повітряне судно» в контексті стандартизації національного законодавства до міжнародного права; безпека повітряного простору в умовах глобалізації світового ринку авіаційних перевезень; «Єдине небо», як одна з концепцій регулювання діяльності цивільної авіації та повітряних перевезень в контексті інтеграційних процесів України до загальноєвропейського повітряного простору тощо.
Подібні заходи допомагають молодим науковцям  обмінюватись  знаннями, формувати нові наукові думки та постійно самовдосконалюватися.