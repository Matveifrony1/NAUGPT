Заголовок: Виставка проектів аеропортів від студентів ННІАП під час IV Міжнародного «Аероконгресу -2017»
Дата: 23/10/2017
URL: https://nau.edu.ua/ua/news/2017/10/vistavka-proektiv-aeroportiv-vid-studentiv-nniap-pid-chas-iv-mizhnarodnogo-aerokongresu-2017.html
==================================================

Студенти НН Інституту аеропортів НАУ взяли участь у виставці проектів в межах
IV
Міжнародного «Аероконгресу -2017», що пройшов у Вінниці.
Завдяки швидкісним видам транспорту світ став фактично безмежним, що надало величезні можливості для працевлаштування й творчого самовираження у безлічі сучасних професій.
Найуніверсальнішим видом міжнародного і міжконтинентального транспорту в другому десятилітті ХХІ ст. залишається авіація, що пройшла значний етап вдосконалення та модернізації.
Авіаційна галузь в світі загалом та Україні зокрема розвивається стрімкими темпами, потребуючи комплексного оновлення існуючих аеропортів та створення нових. Саме створення зручних, оптимізованих до потреб різних категорій пасажирів, естетично красивих аеропортових комплексів є метою студентів-архітекторів Навчально-наукового інституту аеропортів Національного авіаційного університету.
На виставці, яка проводилася під час
IV
Міжнародного «Аероконгресу - 2017» у м. Вінниця були представлені проекти аеропортів, розроблені студентами різних курсів спеціальності «Архітектура». Експозиція викликала жвавий інтерес з боку учасників конгресу, отримала безліч позитивних відгуків. Цілком можливо, що кращі з проектів скоро будуть втілені на практиці.