Заголовок: Система права: реалії та перспективи
Дата: 01/04/2015
URL: https://nau.edu.ua/ua/news/2015/4/sistema-prava-realii-ta-perspektivi.html
==================================================

26 березня 2015 року Юридичний  інститут спільно з відділом теорії держави і права Інституту держави і права  ім. В.М. Корецького НАН України провів  круглий стіл  на тему: «Система права: реалії та перспективи».
Відкриваючи  його директор Юридичного інституту, доктор юридичних наук Ірина Сопілко побажала учасникам результативної праці та наголосила на тому, що якість життя в суспільстві значною мірою залежить від досконалості соціальних інститутів і, в першу чергу, системи права.
У ході дискусії знані науковці, зокрема Ростислав Калюжний - відповідальний за наукову роботу ЮІ НАУ, д.ю.н., професор, Михайло Колос - доцент каф. правосуддя та кримінально-правових дисциплін Інституту права імені І. Малиновського Національного університету «Острозька академія» висловили  думку щодо перегляду як сутності, так і змісту поняття «система права», приведення його у відповідність до сучасних потреб та реалій правотворчої, правозастосовчої та наукової діяльності.
Активно обговорювались питання ціннісного виміру системи права, свободи як сутнісної засади системи права,  взаємовпливу та взаємозв’язку системи права з такими феноменами правової дійсності як правова система та  система законодавства.
Такі наукові заходи  сприяють появі нових наукових думок, спрямовують молодих вчених у виборі напряму їх подальшої наукової діяльності.