Заголовок: У НАУ продовжується профорієнтаційна робота
Дата: 16/09/2022
URL: https://nau.edu.ua/ua/news/2022/9/u-nau-prodovzhuetsya-proforientatsiyna-robota.html
==================================================

Науково-педагогічний склад Національного авіаційного університету продовжує тісно співпрацювати з закладами загальної середньої освіти і організовують для майбутніх абітурієнтів інформаційно-профорієнтаційні заходи.
Так, 12 вересня представники НАУ зустрілися із педагогічним колективом спеціалізованої школи № 131 Святошинського району м. Києва, який очолює директор Валентина Бойкова. В своєму вступному слові директор підкреслила важливість співпраці школи з провідних авіаційних закладів вищої освіти.
Директор Центру допрофесійної підготовки та обдарованої учнівської молоді Навчально-наукового інституту розвитку освіти (ННІРО) НАУ, кандидат педагогічних наук Тетяна Петровська розповіла про освітні, наукові та профорієнтаційні заходи університету, запросила учнів старших класів школи на курси з підготовки до ЗНО та вступу до університету.
Також, перед учителями школи виступили представники Факультету аеронавігації, електроніки та телекомунікацій (ФАЕТ) НАУ:
- Денис Бахтіяров, заступник декана факультету, кандидат технічних наук, доцент кафедри телекомунікаційних та радіоелектронних систем. Він ознайомив присутніх з діяльністю та основними напрямками роботи факультету.
- Євген Габрусенко, доцент кафедри електроніки, робототехніки і технологій моніторингу та інтернету речей, координатор профорієнтаційної роботи ФАЕТ, кандидат технічних наук. Він представив спецкурси для юних дослідників: «Основи радіомоніторингу, радіорозвідки та інформаційної безпеки»; «Основи телекомунікаційних та радіоелектронних систем»; «Системи управління та робототехніка».
Такі заходи сприяють залученню учнів до науково-дослідницької діяльності спільно із науковцями та учителями, а також допомагають молоді у виборі майбутньої професії.