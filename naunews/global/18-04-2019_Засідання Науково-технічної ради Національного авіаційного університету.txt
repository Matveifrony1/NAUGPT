Заголовок: Засідання Науково-технічної ради Національного авіаційного університету
Дата: 18/04/2019
URL: https://nau.edu.ua/ua/news/2019/4/zasidannya-naukovo-tehnichnoi-radi-natsionalnogo-aviatsiynogo-universitetu.html
==================================================

Відбулося чергове засідання Науково-технічної ради під головування проректора з наукової роботи Володимира Харченка, під час якого розглянуто кандидатури молодих вчених НАУ, які претендують на здобуття Премії Верховної Ради України молодим ученим та іменних стипендій Верховної Ради України для молодих вчених та докторів наук.
Відповідно до Постанови Верховної Ради України від 05 лютого 2019 року №2675–VIII «Про Премію Верховної Ради України для молодих учених» на здобуття Премії можуть висуватися роботи молодих вчених – громадян України, які мають науковий ступінь доктора наук, збагатили науку визначними здобутками, проводять важливі фундаментальні та/або прикладні наукові дослідження, мають намір і змогу виконувати в Україні актуальну наукову (науково-технічну) роботу та вік яких на весь час отримання Премії не перевищує 40 років.
Відповідно до вищевказаних умов участі у конкурсі, колективом науковців Національного авіаційного університету для розгляду на НТР НАУ надано наступні роботи претендентів:
Назва наукової праці
П.І.Б. автора
Дані про автора
«Науково-технологічні засади контролю якості вузлів та агрегатів виробництва конкурентоспроможних літаків в Україні»
Катаєва
Марія Олександрівна
к. т. н., старший викладач кафедри комп’ютеризованих електротехнічних систем і технологій
«Моделі деформування залізобетону на засадах механіки руйнування»
Яковенко
Ігор Анатолійович
д. т. н., доцент кафедри комп’ютерних технологій будівництва Факультету архітектури, будівництва та дизайну
Також відповідно до Постанови Верховної Ради України від 05 лютого 2019 року №2676–VIII «Про іменні стипендії Верховної Ради України для молодих учених – докторів наук» на здобуття Стипендії можуть висуватися роботи молодих вчених – громадян України, які мають науковий ступінь доктора наук, збагатили науку визначними здобутками, проводять важливі фундаментальні та/або прикладні наукові дослідження, мають намір і змогу виконувати в Україні актуальну наукову (науково-технічну) роботу та вік яких на весь час отримання Стипендії не перевищує 40 років.
Відповідно до вищевказаних умов участі у конкурсі, колективом науковців Національного авіаційного університету для розгляду на НТР НАУ надано наступні роботи претендентів:
Назва наукової роботи
П.І.Б. автора
Дані про автора
«Методика оптимізації аероакустичних характеристик співвісних гвинтовентиляторів перспективних турбогвинтовентиляторних двигунів»
Дорошенко
Катерина
Вікторівна
д. т. н., доцент кафедри авіаційних двигунів
«Методи та засоби забезпечення конфіденційності і цілісності даних в критичній інформаційній інфраструктурі держави»
Гнатюк Сергій Олександрович
д.т.н., доцент, провідний науковий співробітник НДЧ
«Прикладні системи оцінювання ризиків інформаційної безпеки»
Казмірчук Світлана Володимирівна
д.т.н., доцент, завідувач кафедри комп’ютеризованих систем захисту інформації
Затвердження остаточного списку кандидатур молодих вчених НАУ, що претендують на здобуття Премії Верховної Ради України молодим ученим та іменних стипендій Верховної Ради України для молодих вчених та докторів наук від Національного авіаційного університету відбудеться на засіданні Вченої ради НАУ.
Також, під час засідання заступник НТБ НАУ з питань ІТ, Олексій Іванкевич, довів до відома членів ради стан підготовки профілів науково-педагогічних працівників Національного авіаційного університету.