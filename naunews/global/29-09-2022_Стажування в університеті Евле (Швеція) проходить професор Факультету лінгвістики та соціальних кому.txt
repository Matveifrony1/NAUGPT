Заголовок: Стажування в університеті Евле (Швеція) проходить професор Факультету лінгвістики та соціальних комунікацій НАУ
Дата: 29/09/2022
URL: https://nau.edu.ua/ua/news/2022/9/stazhuvannya-v-universiteti-evle-(shvetsiya)-prohodit-profesor-fakultetu-lingvistiki-ta-sotsialnih-komunikatsiy-nau.html
==================================================

Розпочалось стажування професора кафедри іноземних мов і перекладу Факультету лінгвістики та соціальних комунікацій (ФЛСК) Національного авіаційного університету, доктора педагогічних наук, доцента Мельник Наталії.
У рамках програми мобільності заплановано реалізацію завдань започаткованого в НАУ проєкту «Вища освіта в період постпандемії: трансформації, виклики та перспективи» (в умовах війни) (Державний реєстраційний номер: 0122U001803) та, відповідно до концепції й пріоритетних завдань університету, із міжнародної співпраці НАУ в сфері компаративних (фундаментальних та прикладних) досліджень з педагогіки, професійної підготовки науково-педагогічних і педагогічних працівників у системі різних ланок освіти.
У період з 22 серпня 2022 року по теперішній час проведено організаційні зустрічі з:
- представниками Міжнародного відділу (Малін Хільман);
- фахівцями кафедри педагогічних досліджень Факультету освіти та бізнесу (завідувачем кафедри – Анікою Ельм, керівником програм – Катаріною Фльорін, викладачем-ад’юнктом Кіа Кімхег, доцентом Лією Каллініковою-Магнусон, професором Даніелем Петерсеном) та іншими колегами.
На даний час розроблено концепцію залучення Мельник Наталії до викладацько-дослідницької діяльності та перспективи залучення науково-педагогічних кадрів кафедри педагогічних досліджень Університету Євле у наукові заходи Факультету лінгвістики та соціальних комунікацій НАУ.