Заголовок: Вітаємо Ладогубець Наталію Віталіївну з обранням деканом Факультету лінгвістики та соціальних комунікацій!
Дата: 09/03/2021
URL: https://nau.edu.ua/ua/news/2021/3/vitaemo-ladogubets-nataliyu-vitaliivnu-z-obrannyam-dekanom-fakultetu-lingvistiki-ta-sotsialnih-komunikatsiy.html
==================================================

9 березня 2021 року на факультеті лінгвістики та соціальних комунікацій Національного авіаційного університету відбулася Конференція трудового колективу. Учасниками конференції стали 122 члена із 129 представників, делегованих на захід, тому Конференцію було визнано правочинною.
Конференція проходила за участі ректора Національного авіаційного університету Луцького Максима Георгійовича та начальника відділу управління кадрами та документообігом Бондарчука Сергія Миколайовича.
Порядком денним Конференції трудового колективу було передбачено розгляд питання про висунення та обговорення пропозиції щодо кандидатури на посаду декана Факультету лінгвістики та соціальних комунікацій.
Головою конференції було обрано Курченко Татьяну Євгеніївну, секретарем – Халецьку Лесю Пилипівну.
До колективу Факультету лінгвістики та соціальних комунікацій з вітальним словом звернувся ректор НАУ Луцький Максим Георгійович. Начальник відділу управління кадрами та документообігу НАУ Бондарчук Сергій Миколайович ознайомив присутніх з рекомендацією ректора НАУ стосовно кандидатури на посаду декана Факультету лінгвістики та соціальних комунікацій Ладогубець Наталія Віталіївна, яка презентувала співробітникам факультету план з подальшими напрямами розвитку діяльності підрозділу.
Трудовий колектив ФЛСК відкритим голосуванням єдиноголосно підтримав внесену ректором НАУ кандидатуру Ладогубець Наталію Віталіївну на посаду декана Факультету лінгвістики та соціальних комунікацій, строком на 5 років.