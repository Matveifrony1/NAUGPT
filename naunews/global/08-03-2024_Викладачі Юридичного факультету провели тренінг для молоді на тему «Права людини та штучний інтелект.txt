Заголовок: Викладачі Юридичного факультету провели тренінг для молоді на тему «Права людини та штучний інтелект: сучасні виклики»
Дата: 08/03/2024
URL: https://nau.edu.ua/ua/news/2024/3/vikladachi-yuridichnogo-fakultetu-proveli-trening-dlya-molodi-na-temu-prava-lyudini-ta-shtuchniy-intelekt-suchasni-vikliki.html
==================================================

28 лютого 2024
року Інформаційно-просвітницький центр з прав людини Юридичного факультету  спільно з кафедрою конституційного і адміністративного права організував
тренінг  «Права людини та штучний інтелект: сучасні виклики»
. Захід було проведено для студентів факультету та учнів Спеціалізованої школи І-ІІІ ступенів № 320 з поглибленим вивченням української мови Деснянського району міста Києва.
Метою тренінгу
було просвітницька робота серед молоді щодо можливих загроз і викликів правам та свободам людини внаслідок розширення застосування технологій штучного інтелекту.
У заході взяли участь
науково-педагогічні працівники факультету, студенти та школярі. Спікерами виступили завідувачка кафедри теорії та історії держави і права
Олена Макеєва
, доценти кафедри конституційного і адміністративного права
Олексій Костенко та Людмила Шапенко.
Під час тренінгу
були обговорені
актуальні проблеми забезпечення основоположних прав і свобод людини та громадянина у зв'язку із застосуванням технологій штучного інтелекту. Студентка
Яна Кушнір
(група ПР-301Б) підготувала презентацію,в якій розкрила вплив штучного інтелекту на права і свободи особи, а також виклики, загрози та правові методи захисту прав і свобод людини і громадянина. Студентка
Вікторія Білан
(група ПР-204Б) проаналізувала поточний стан нормативно-правового регулювання правовідносин, пов’язаних з використанням штучного інтелекту в Україні, визначивши прогалини у правовому регулюванні.
Наприкінці тренінгу представники Юридичного факультету надали старшокласникам інформацію про освітні програми, згідно з якими здійснюється підготовка студентів у НАУ, розповіли про студентське життя, наукові проєкти, міжнародне співробітництво, розважальні та волонтерські заходи.
Просвітницький тренінг допоміг учасникам краще зрозуміти виклики, які несе стрімкий розвиток штучного інтелекту для прав людини, а також можливі шляхи правового регулювання цієї сфери.