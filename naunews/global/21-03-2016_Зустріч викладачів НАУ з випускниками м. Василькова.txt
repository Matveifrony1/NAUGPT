Заголовок: Зустріч викладачів НАУ з випускниками м. Василькова
Дата: 21/03/2016
URL: https://nau.edu.ua/ua/news/2016/3/zustrich-vikladachiv-nau-z-vipusknikami-m-vasilkova.html
==================================================

17 березня 2016 р. випускники ЗНЗ м. Василькова зустрілися з представниками НАУ на «Ярмарку професій», що відбувся на базі міськрайонного центру зайнятості. Захід був ініційований Інститутом доуніверситетської підготовки та проведений за участі: ННІ Економіки та менеджменту, ННІ Аеронавігації, НН Гуманітарного Інституту, ННІ Аеропортів, ННІ Інформаційно-діагностичних систем, ННІ Міжнародних відносин, НН Юридичного інституту, ННІ Комп’ютерних інформаційних технологій, Промислово-економічного коледжу НАУ та кафедри військової підготовки.
Учні 9-11 класів та їхні батьки ознайомилися з переліком спеціальностей, Правилами прийому до НАУ, освітніми програмами, матеріально-технічною базою, викладацьким складом, вартістю навчання, формами навчання, можливістю отримати другу вищу освіту, англомовним проектом, особливостями та перспективами навчання на підготовчих курсах ІДП та кафедрі військової підготовки. Старшокласників цікавили також проходження практики та перспективи подальшого працевлаштування.
Присутні переглянули відеофільми про навчальні підрозділи НАУ, змістовні презентації профільних кафедр та отримали відповіді на запитання.
Захід відвідали близько 150 старшокласників міста.
Представники НАУ на запрошення адміністрації закладів освіти також відвідали 9-11 класи ЗНЗ: № 3, № 6, № 7, № 8 м. Василькова та провели профорієнтаційні уроки «Твій вибір – твоє майбутнє».
Тож маємо надію, що кращі випускники–2016 м. Василькова поповнять лави студентів НАУ.