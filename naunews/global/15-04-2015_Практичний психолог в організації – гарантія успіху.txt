Заголовок: Практичний психолог в організації – гарантія успіху
Дата: 15/04/2015
URL: https://nau.edu.ua/ua/news/2015/4/praktichnij-psixolog-v-organizaczii-–-garantiya-uspixu.html
==================================================

9 квітня 2015 року викладачі кафедри педагогіки та психології професійної освіти Гуманітарного інституту – кандидат педагогічних наук Лілія Прудка та кандидат психологічних наук Вікторія Фурман провели профорієнтаційну зустріч з учням 11-х класів Київської спеціалізованої школи № 159 І-ІІІ ступенів з поглибленим вивченням англійської мови Солом’янського району та учням спеціалізованої школи № 196 Святошинського району.
Абітурієнти почули розповідь про переваги навчання у НАУ та зокрема у Гуманітарному інституті. Школярі отримали докладну інформацію про напрям «Практична психологія», що дає можливість оволодіти знаннями,  уміннями та навичками: коучингу, нейролінгвістичного програмування, психоаналізу тощо.  Також відбулося обговорення ексклюзивної можливої участі у програмі «ПОДВІЙНИЙ ДИПЛОМ», з отриманням кваліфікації магістра за спеціальністю «Управління персоналом» у University College of Social Science (Польща). Старшокласники зацікавилися наданою інформацією, і будемо сподіватися, що це трансформується у їхнє бажання стати студентами Гуманітарного інституту НАУ.