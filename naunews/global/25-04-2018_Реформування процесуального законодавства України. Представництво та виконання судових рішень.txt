Заголовок: Реформування процесуального законодавства України. Представництво та виконання судових рішень
Дата: 25/04/2018
URL: https://nau.edu.ua/ua/news/1/4/reformuvannya-protsesualnogo-zakonodavstva-ukraini-predstavnitstvo-ta-vikonannya-sudovih-rishen.html
==================================================

20 квітня 2018 року Навчально-науковим юридичним інститутом спільно з Головним територіальним управлінням юстиції у м. Києві проведено круглий стіл на тему «Реформування процесуального законодавства України. Представництво та виконання судових рішень».
У роботі круглого столу взяли участь: Станіслав Куценко – начальник Головного територіального управління юстиції у місті Києві, к.ю.н.; Андрій Бахмач – керуючий партнер Адвокатського об’єднання «Бахмач, Олійник та партнери», адвокат; Марина Бояринцева – суддя Адміністративного окружного суду м. Києва, к.ю.н., доцент; Дмитро Журавльов – перший заступник директора Ін-ту права та післядипломної освіти Міністерства юстиції України, д.ю.н., заслужений юрист України; Валерій Журавель – суддя Київського окружного адміністративного суду, к.ю.н.; Віталій Коростецький – адвокат; Сергій Книш – зав. кафедри загальнотеоретичних правових дисциплін Рівненського ін-ту Київського ун-ту права НАН України, адвокат, к.ю.н.; Оксана Кривов’яз – головний спеціаліст відділу представництва інтересів держави в судах України Управління судової роботи та міжнародного співробітництва Головного територіального управління юстиції у м. Києві, к.ю.н.; Максим Лиськов – суддя Господарського суду м. Києва, д.ю.н.; Анастасія Лозова – головний державний виконавець відділу примусового виконання рішень Управління державної виконавчої служби Головного територіального управління юстиції у м. Києві; Микола Мельник – суддя Конституційного суду, д.ю.н., професор; Сергій Павленко – юрист ТОВ «Юридична компанія «СТРАТЕГ»»; Роман Падун – адвокат юридичної компанії «ЛексКонсалтинг Україна», Микола Пашинський – керуючий партнер, адвокат; Олег Рачук – адвокат, директор «LAW FIRM»; Ігор Стародубов – директор Департаменту судової експертизи та експертних досліджень у сфері інтелектуальної власності Державного підприємства «Інформаційні судові системи», к.ю.н.; Віталій Чепурний – заступник начальника Головного територіального управління юстиції з питань державної виконавчої служби, начальник Управління державної виконавчої служби Головного територіального управління юстиції у м. Києві; науково-педагогічні працівники НН ЮІ.
Під час круглого столу обговорено проблемні питання підготовки приватних виконавців, проблеми та перспективи нової редакції Кодексу адміністративного судочинства, проблеми виконання судових рішень з банківських спорів, проблемні питання, що виникають під час допуску адвоката до участі у судовому процесі, новели цивільного процесу в правозастосовній практиці, сучасні проблеми виконання провадження державними та приватними виконавцями тощо.