Заголовок: Життєвий шлях Михайла Грушевського
Дата: 18/11/2016
URL: https://nau.edu.ua/ua/news/2016/11/zhitteviy-shlyah-mihayla-grushevskogo.html
==================================================

15 листопада  2016 року до 150-річчя від дня народження Михайла Грушевського, науковий співробітник Інституту української мови НАН України Олеся Мартинова провела для студентів Навчально-наукового Юридичного інституту відкриту лекцію на тему: «Життєвий шлях Михайла Грушевського».
Особлива пошана студентів та викладачів Навчально-наукового Юридичного інституту до історичної постаті Михайла Грушевського пов’язана з тим, що створена ним цілісна концепція українського історичного процесу увібрала в себе кращі здобутки сучасної йому української науки, була осяяна високою свідомістю і стала опорною ідеєю українського відродження.
Під час лекції студенти отримали багато вражень від почутого про життя та творчість видатного історика, політичного та громадського діяча. Вони мали змогу ознайомитися з неймовірними історіями з життя вченого світового рівня, творча спадщина якого вражає своїм тематичним діапазоном, енциклопедичністю та універсальністю.