Заголовок: НАУ - переможець серед вищих навчальних закладів СНД 2014 року
Дата: 27/11/2014
URL: https://nau.edu.ua/ua/news/2014/11/nau-peremozhecz-sered-vishhix-navchalnix-zakladiv-snd-2014-roku.html
==================================================

26 листопада 2014 року в Інституті аеропортів НАУ відбулась зустріч з представниками відомої корпорації «ТехноНИКОЛЬ. Строительные системы» (м.Москва, Росія), яка є виробником і експортером різноманітних сучасних будівельних технологій та матеріалів для експлуатаційного утримання існуючих та створення нових автомобільних доріг та аеродромів в Росії, Україні та інших країнах СНД.  Керівник напрямку «Освіта» в Україні  корпорації «ТехноНИКОЛЬ» Павло Дац вручив дипломи та цінні подарунки (безперебійники до мобільних телефонів) студентам та викладачам Інституті аеропортів – номінантам щорічного Міжнародного конкурсу на найкращий дипломний проект з використанням новітніх технологій для будівництва автомобільних доріг та аеродромів корпорації «ТехноНИКОЛЬ».
Переможцем міжнародного конкурсу за 2014 рік стала студентка групи  ІАП-503  Надія Мірошникова (керівник дипломної роботи - старший викладач кафедри архітектури О. Хлюпін). Подяками журі конкурсу за багаторічну плідну роботу з розвитку та вдосконалення навчального процесу, активну діяльність у галузі наукових досліджень та значний внесок у підготовку висококваліфікованих фахівців були нагороджені заступник директора Інституту аеропортів з наукової роботи, завідувач кафедри реконструкції аеропортів та автошляхів, професор Андрій Бєлятинський та завідувач кафедри архітектури, професор Юрій Дорошенко. Вітаємо переможців!