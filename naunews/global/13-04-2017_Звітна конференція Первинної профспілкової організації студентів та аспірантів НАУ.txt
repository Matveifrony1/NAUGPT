Заголовок: Звітна конференція Первинної профспілкової організації студентів та аспірантів НАУ
Дата: 13/04/2017
URL: https://nau.edu.ua/ua/news/2017/4/zvitna-konferentsiya-pervinnoi-profspilkovoi-organizatsii-studentiv-ta-aspirantiv-nau.html
==================================================

11 квітня 2017 року в актовій залі 1 корпусу НАУ відбулася звітна конференція Первинної профспілкової організації студентів та аспірантів НАУ, на якій були презентовані результати роботи за період з квітня 2016 р. по  квітень 2017 р.
Учасниками конференції були 202 профорги академічних груп НАУ та гості - представники інших студентських організацій, адміністрації університету та Профспілки авіапрацівників України.
З вітальним словом виступив в.о. ректора НАУ – В. Ісаєнко. Він побажав конференції плідної роботи, а команді ППОСА НАУ і надалі активно забезпечувати законні права та інтереси студентів, - адже тільки спільними зусиллями можна сприяти розвитку університету.
Зі звітом про роботу ППОСА НАУ виступила голова Первинної профспілкової організації студентів та аспірантів НАУ Марія Рощук.
Був заслуханий звіт голови Ревізійної комісії Катерини Марченко. Вона зробила висновок, що фінансова звітність організації ведеться відповідно до чинного законодавства та всіх передбачених вимог.
Потім був затверджений новий склад профспілкового комітету ППОСА НАУ, до якого ввійшли новообрані керівники профбюро навчально-наукових інститутів.
Внесені згідно з законодавством зміни в Положення про ППОСА НАУ були затверджені відповідно до Статуту Професійної спілки авіапрацівників України.
Було також затверджене відповідне Положення Про Студентське кадрове агентство ППОСА.
Оцінку роботи ППОСА НАУ дала у своєму виступі проректор з навчальної та виховної роботи Тамара Іванова. Зокрема, вона зазначала, що молодь - це рушійна сила держави, тому адміністрація університету намагається всіляко сприяти реалізації творчого, наукового, навчального та спортивного потенціалу студентів та аспірантів.
Голова Профспілки авіапрацівників України Михайло Козич зауважив, що ППОСА НАУ відіграє важливу роль у діяльності ЦК Профспілки авіапрацівників України та є найчисленнішою організацією.
Голова Профспілкового комітету співробітників НАУ Володимир Гребенніков констатував, що йому дуже приємно співпрацювати з творчою молодою командою ППОСА НАУ на благо Національного авіаційного університету.
Голова НТСАДМВ НАУ Сергій Гнатюк відзначив активну співпрацю та реалізацію спільних проектів НТСАДМВ НАУ та ППОСА НАУ, як у рамках університету, так і за його межами.
Делегати та гості конференції мали змогу ознайомитися з експозицією фото та відеоматеріалів про проведені заходи ППОСА НАУ, яку підготував MediaNAU.
Команда ППОСА НАУ буде і надалі ефективно співпрацювати зі всіма студентськими організаціями НАУ та сприяти реалізації ініціатив студентської молоді, оскільки розуміє, що тільки спільними зусиллями можна досягти значного успіху.