Заголовок: Курси підвищення кваліфікації спеціалістів наземних служб цивільної авіації в Литовській республіці
Дата: 07/04/2016
URL: https://nau.edu.ua/ua/news/2016/4/kursi-pidvishhennya-kvalifikaczii-speczialisti.html
==================================================

14 березня по 3 квітня 2016 року в містах Каунас та Паланга  Литовської республіки на базах Міжнародних аеропортів «Каунас» та «Паланга» викладач кафедри Автоматизації та енергоменеджменту Механіко-енергетичного факультету Навчально-наукового Аерокосмічного інституту доцент Сергій Ільєнко спільно з інститутом ICAO провів курси підвищення кваліфікації спеціалістів наземних служб цивільної авіації за напрямом «Світлосигнальні та електроенергетичні засоби забезпечення безпеки польотів на аеродромах цивільної авіації».
Слухачами курсів були фахівці з міжнародних аеропортів Литовської республіки, які безпосередньо беруть участь в експлуатації електроенергетичних та світлосигнальних систем аеропортів.
Після успішного проходження курсів слухачі отримали сертифікат встановленого зразка (ICAO).