Заголовок: Представники ДУ КАІ долучилися до «Дебатів про майбутнє» з питань енергетики
Дата: 06/12/2024
URL: https://nau.edu.ua/ua/news/2024/12/predstavniki-du-kai-doluchilisya-do-debativ-pro-maybutne-z-pitan-energetiki.html
==================================================

Заступниця директора Навчально-наукового інституту розвитку освіти
Людмила Лахтіонова
взяла участь у
«Дебатах про майбутнє»,
які відбулися
21 листопада 2024
року в Українському інституті майбутнього в Києві.
Захід зібрав провідних експертів галузі, щоб
обговорити виклики та перспективи енергетичного сектору України
, особливо в контексті забезпечення нормальних умов для освітнього процесу в закладах освіти.
Серед спікерів
були фахівці галузі:
Ольга Бабій
— експертка з управління енергетичними ресурсами, членкиня НКРЕКП, яка професійно займається регулюванням та розвитком енергетичного сектора України;
Станіслав Ігнатьєв
— аналітик енергетичних ринків, консультант з питань енергетичної безпеки та стійкості, відомий експерт у прогнозуванні розвитку енергетичних систем;
Артем Некрасов
— представник ГарПок, фахівець з питань розвитку ринку електроенергії та державної підтримки відновлюваної енергетики;
Андріан Прокіп
— експерт з енергетики, дослідник енергетичних ринків та сталого розвитку;
Віктор Куртєв
— експерт з інвестицій та фінансування енергетичних проєктів.
Модерував захід
Анатолій Амелін
, співзасновник і виконавчий директор Українського інституту майбутнього.
Дискусія зосередилась на двох основних темах:
готовності до зими та майбутній моделі енергетичної системи України після війни.
Експерти проаналізували стан енергосистеми перед опалювальним сезоном
і дійшли оптимістичного висновку. Україна увійшла в зиму з власними запасами газу в сховищах, підготовленими об’єктами теплокомуненерго, новими когенераційними установками, численними проєктами, що будуть введені в експлуатацію до грудня, та активними інвестиціями бізнесу у власну генерацію.
Друга частина дискусії
була присвячена перспективам енергетичної трансформації. Експерти наголосили, що модель системи, яка існувала до війни, не буде відтворена. Після завершення конфлікту очікується відновлення економічної активності, повернення населення та зростання попиту на електроенергію.
Обговорювалися стратегії розвитку енергосистеми на найближчі 10-15 років
, відновлення енергетичної інфраструктури та впровадження інноваційних технологій.
Україна демонструє досвід
швидкого відновлення та адаптації енергосистеми
в умовах війни. Країна не лише витримує виклики, але й закладає фундамент для майбутньої енергетичної незалежності. Як влучно зазначила
Ольга Бабій:
«Українські енергетики відрізняються від колег у всьому світі своєю здатністю відновлюватися за будь-яких умов».
Перша зустріч стала важливою платформою для діалогу між експертами, бізнесом, освітою, наукою та суспільством щодо ключових аспектів енергетичного розвитку України.
Запис трансляції дебатів
можна переглянути
за посиланням
.