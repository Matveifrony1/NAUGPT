Заголовок: ЗАСІДАННЯ РЕКТОРАТУ
Дата: 29/01/2018
URL: https://nau.edu.ua/ua/news/1/1/zasidannya-rektoratu.html
==================================================

29 січня у НАУ відбулося чергове засідання ректорату. В.о. ректора Володимир Ісаєнко підбив підсумки тижня, що минув. Він був важливим для НАУ, адже в ці дні відбулися Конференція трудового коллективу університету, засідання Вченої ради та Наглядової ради університету.
Одним з головних питань на ректораті було фінансування університету. Нині Міністерство освіти і науки України змінює модель фінансування ВНЗ. Зміни розпочались після ухвалення Закону «Про вищу освіту» 2014 року, і уряд уже прийняв щонайменше 30 актів  на виконання цього закону, 50 наказів МОН набули чинності. Ключовим питанням змін є реалізація академічної та економічної автономії закладів вищої освіти, підвищення престижності праці викладача та науковця. Міністерство налаштоване та те, щоб вартість навчання за контрактом дорівнювала бюджетній.
Однією з головних завдань нині є конкурентоспроможність НАУ на ринку освітніх послуг. «Планку» з набору студентів знижувати не можна, тож відділ міжнародних відносин має провести велику роботу, щоб збільшити кількість іноземців. І однією з найперспективніших країн у цьому плані є Нігерія.
Також Кабмін планує виділити додаткові кошти на розвиток авіації. Це може стати додатковим джерелом фінансування НАУ. Адже на утеплення корпусів та гуртожитків, впровадження інноваційних методів опалення потрібно близько 1 млрд. грн.
Нині університет не має боргів по сплаті комунальних послуг, і проректор з навчальної та виховної роботи Тамара Іванова доповіла,
що університет розпочав з 29 січня другий семестр навчального року. Зараз триває узгодження навчальних планів з директорами інститутів,
сформовано та передано до Акредитаційної комісії 5 акредитаційних справ. Готується 11 ліцензійних справ для збільшення ліцензованого обсягу за освітнім ступенем "магістр".
.
Проректор з наукової роботи Володимир Харченко розповів, що у рамках новоствореного Українсько-китайського інституту вже подано 2 проекти. Загалом їх має бути 4-5, і китайська сторона визначила досить жорсткі терміни для підготовки. Так, уже у квітні завершується будівництво приміщення інституту площею 80 тис. кв. м., і делегацію НАУ чекають на відкриття з готовими проектами. У червні будуть введені в дію лабораторії інституту. Проректор Володимир Харченко доповів і про те, що 25 січня зареєстровано заявку на отримання сертифікату на БПЛ і наголосив на важливості створення у НАУ лабораторій штучного інтелекту.
Проректор з міжнародного співробітництва Валерій Чепіженко доповів про можливість стажування за кордоном через програму Fulbright Ukraine і про те, що 30 січня у 15-30 у НАУ відбудеться засідання Ради з міжнародного співробітництва.
В.о. ректора Володимир Ісаєнко поінформував про те, що 7 лютого у Державному музеї авіації відбудеться святкування 112-ї річниці з дня народження видатного авіаконструктора Олега Антонова, і на честь цієї річниці музею буде присвоєно ім’я О. Антонова. На святкуванні буде присутній голова Наглядової ради НАУ Олег Гладковський, а всі бажаючі зможуть взяти участь у спеціальному екскурсійному польоті.
Також в.о. ректора представив присутнім нового проректора НАУ Ігоря Довбаня.