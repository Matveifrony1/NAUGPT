Заголовок: Освітня співпраця Юридичного факультету з  Кельнським університетом
Дата: 18/09/2020
URL: https://nau.edu.ua/ua/news/2020/veresen/osvitnya-spivpratsya-yuridichnogo-fakultetu-z-kelnskim-universitetom.html
==================================================

Директор Інституту повітряного права, космічного права та кіберправа  Кельнського університету (Німеччина) професор Штефан  Хобе  прочитав цикл відкритих лекцій з Міжнародного повітряного права. Організатор – Юридичний факультет.
Викладачі та студенти, що  долучилися до онлайн-спілкування з німецьким професором,  мали можливість ознайомитись із зарубіжним досвідом викладання дисципліни «Міжнародне повітряне право»  та  отримати ґрунтовні знання з авіаційного права.
Лектор обговорив зі слухачами   особливості термінології та еволюції міжнародного авіаційного права, структуру міжнародного авіаційного права, його відмінність від космічного права,  цілі та сферу дії Чиказької конвенції,  повноваження та компетенцію міжнародних органів у сфері авіації (ІКАО, ІАТА тощо).
Крім того,  професор  та студенти  обмінялись думками щодо перспектив приєднання України до Спільного Європейського авіаційного простору та правових наслідків різних авіаційних світових подій.
Наступна зустріч із професором Штефаном Хобе відбудеться під час пленарного засідання IX Всесвітнього конгресу «Авіація в XXI столітті» – «Безпека в авіації та космічні технології», що відбудеться 22 вересня 2020 року о 10:00 в онлайн-форматі.