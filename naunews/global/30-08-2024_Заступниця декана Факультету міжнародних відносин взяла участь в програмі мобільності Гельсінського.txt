Заголовок: Заступниця декана Факультету міжнародних відносин взяла участь в програмі мобільності Гельсінського університету (Фінляндія)
Дата: 30/08/2024
URL: https://nau.edu.ua/ua/news/2024/8/zastupnitsya-dekana-fakultetu-mizhnarodnih-vidnosin-vzyala-uchast-v-programi-mobilnosti-gelsinskogo-universitetu-(finlyandiya).html
==================================================

Заступниця декана з наукової та міжнародної роботи Факультету міжнародних відносин
Марина Стригуль
взяла участь у науково-дослідній програмі мобільності Гельсінського університету (Фінляндія). Організатором виступила Міжнародна мережа східноєвропейських та євразійських досліджень Гельсінського університету.
Під час програми Марина Стригуль взяла участь
у роботі літньої школи «Конфлікти та зміни у Східній Європі та Євразії», де виступила з науковою доповіддю
«Вища освіта в Україні в умовах війни»
, яка викликала жваву дискусію серед учасників. Обговорювалися актуальні виклики, з якими зіштовхується система вищої освіти в України в умовах повномасштабного вторгнення рф в Україну, а також шляхи підтримки університетів у складних обставинах.
Марина Стригуль долучилася до воркшопу «Штучний інтелект»
, що проводився академічним директором
Сарі Аутіо-Сарасмо
(Гельсінський університет).
Також заступниця декана ФМВ
взяла участь у наукових дискусіях
та обговоренні лекцій:
Андрія Макаричева (Тартуський університет);
Юлії Курнишової (Копенгагенський університет);
Аммона Ческін (Університет Глазго);
Маргарити Завадської (Фінський інститут міжнародних відносин);
Сюзанни Шаттенберг (Бременський університет) та інших.
Крім того,
Марина Стригуль ознайомилася з академічним життям
студентів другого (магістерського) та третього (освітньо-наукового) рівня Гельсінського університету, взяла участь в обговоренні їх магістерських та дисертаційних робіт, наданні обґрунтувань та рекомендацій.
Програма мобільності створила можливості для
розвитку педагогічних та професійних навичок.
Співпраця з університетами-партнерами, такими як Бременський університет, Університет Глазго, Тартуський університет та Університет Седертерна, а також Фінський інститут міжнародних відносин дозволила налагодити міжнародні зв’язки та встановити нові контакти. Участь заступниці декана ФМВ
Марини Стригуль у науково-дослідній програмі Гельсінського університету
стала важливим кроком у розвитку міжнародного наукового співробітництва.