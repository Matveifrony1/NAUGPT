Заголовок: «Ярмарок професій» – шлях ефективної взаємодії НАУ і ЗНЗ
Дата: 12/10/2017
URL: https://nau.edu.ua/ua/news/2017/10/yarmarok-profesiy-–-shlyah-efektivnoi-vzaemodii-nau-i-znz.html
==================================================

11 жовтня 2017 р. на «ярмарку професій» у Білій Церкві на базі міськрайонного центру зайнятості НАУ продемонстрував ефективний шлях співпраці із ЗНЗ міста та району в контексті профорієнтаційної роботи з учнівською молоддю.
На заході НАУ був представлений: НН Інститутом неперервної освіти, НН Гуманітарним інститутом, НН Інститутом екологічної безпеки, НН Інститутом інформаційно-діагностичних систем, НН Інститутом комп’ютерних інформаційних технологій, НН Інститутом міжнародних відносин, НН Юридичним інститутом та Коледжем інформаційних технологій та землевпорядкування НАУ.
Поспілкуватися із ВНЗ завітали понад 840 старшокласників із 22 ЗНЗ міста та 10-ти ЗНЗ Білоцерківського району, які мають намір отримати якісну вищу освіту.
Представники  НАУ ознайомили їх із новим переліком спеціальностей, програмами подвійних дипломів і міжнародної академічної мобільності, результатами вступної кампанії–2017, матеріально-технічною базою, висококваліфікованим викладацьким складом, вартістю навчання, перевагами навчання та можливостями подальшого вдалого працевлаштування, різними формами навчання, навчанням на перспективному англомовному проекті, на підготовчому відділенні та кафедрі військової підготовки, а також можливостями стажування за кордоном.
У теплій та дружній атмосфері відбулася зустріч із керівництвом центру зайнятості, яке передало щирі вітання керівництву та колективу університету та подякувало за багаторічну співпрацю, головний результат якої – активна профорієнтаційна робота серед учнівської молоді.