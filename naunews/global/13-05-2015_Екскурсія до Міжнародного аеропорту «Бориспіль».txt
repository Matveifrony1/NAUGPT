Заголовок: Екскурсія до Міжнародного аеропорту «Бориспіль»
Дата: 13/05/2015
URL: https://nau.edu.ua/ua/news/2015/5/ekskursiya-do-mizhnarodnogo-aeroportu-borispil.html
==================================================

28 квітня студенти Інституту економіки та менеджменту напряму підготовки «Транспортні технології (на повітряному транспорті)» у супроводі доцентів кафедри організації авіаційних перевезень В. Ю. Іваннікової, Т. А. Акімової та О. М. Матійчик відвідали міжнародний аеропорт «Бориспіль».
В ході екскурсії студенти та викладачі мали змогу ознайомитися з технологією обслуговування пасажирів в найбільшому термінальному комплексі України – терміналі «D». Про обслуговування пасажирів на пероні, кількість місць стоянки літаків біля кожного терміналу, послідовність отримання авіакомпаніями дозволу на обслуговування в аеропорту, особливості зимової та літньої навігації, деталі роботи служби пасажирського обслуговування, «секрети» вантажного терміналу розповіли та поділилися зі студентами досвідом співробітники аеропорту. На всі питання, які цікавили гостей, дали відповіді керівники служби пасажирського обслуговування. По маршруту студентів супроводжувала начальник служби зовнішніх відносин та протокольних заходів аеропорту Оксана Ожигова.
Проведена екскурсія, безумовно, полегшить сприйняття студентами теоретичного матеріалу в області організації пасажирських і вантажних перевезень на повітряному транспорті, що необхідно для підготовки висококваліфікованих фахівців у авіаційній галузі.