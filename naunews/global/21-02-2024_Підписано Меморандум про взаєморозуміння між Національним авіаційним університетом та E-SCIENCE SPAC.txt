Заголовок: Підписано Меморандум про взаєморозуміння між Національним авіаційним університетом та E-SCIENCE SPACE
Дата: 21/02/2024
URL: https://nau.edu.ua/ua/news/2024/2/pidpisano-memorandum-pro-vzaemorozuminnya-mizh-natsionalnim-aviatsiynim-universitetom-ta-e-science-space.html
==================================================

16 лютого 2024
року між
Національним авіаційним університетом
та консалтинговою компанією в сфері публікаційної діяльності
E-SCIENCE SPACE
підписано Меморандум про взаєморозуміння.
Меморандум щодо двостороннього співробітництва підписали виконуючий обов’язки ректора
Володимир Шульга
та президент компанії
Марина Дей
, яка діє на підставі реєстрації в окружному суді м. Варшава. У церемонії підписання документу взяла участь також тимчасово виконуюча обов’язки декана Юридичного факультету
Ірина Сопілко
.
Предметом Меморандуму є взаємовигідна, некомерційна співпраця у вирішенні завдань науково-технічного співробітництва, забезпечення якості освіти, підвищення ефективності навчальної на науково-дослідної роботи.
Напрямками співпраці:
організація довгострокових проєктів;
проведення наукових досліджень і впровадження їх результатів;
розробка та реалізація програм академічної мобільності (навчання, викладання);
перепідготовка та підвищення кваліфікації для фахівців, викладачів, аспірантів та здобувачів освіти;
забезпечення спільних дослідницьких робіт і підготовка здобувачів у рамках роботи над кандидатськими дисертаціями;
організація, проведення й участь у симпозіумах, конференціях, семінарах;
обмін досвідом, навчально-методичними матеріалами, документацією та інформацією з напрямків діяльності;
участь у партнерствах для підготовки заявок та участі в міжнародних грантових проєктах;
взаємодопомога в пошуку подальших наукових контактів та партнерів.
Представники обох Сторін обговорили деталі співпраці та висловили надію на її плідні результати!