Заголовок: Девіз Всесвітнього дня охорони праці 2018 року  «ЗАХИЩЕНЕ І ЗДОРОВЕ ПОКОЛІННЯ»
Дата: 25/04/2018
URL: https://nau.edu.ua/ua/news/1/4/vsesvitnogo-dnya-ohoroni-pratsi-2018-roku-zahishhene-i-zdorove-pokolinnya.html
==================================================

Девіз
Всесвітнього дня охорони праці
2018 року
«ЗАХИЩЕНЕ І ЗДОРОВЕ ПОКОЛІННЯ»
ЗВЕРНЕННЯ
до співробітників університету
з нагоди проведення у 2018 році
Дн
я
охорони праці в Україні
Щороку 28 квітня, у Всесвітній день охорони праці, згідно з Указом Президента України від 18.08.2006 № 685/2006 в Україні відзначають День охорони праці.
Цього року девіз Всесвітнього дня охорони праці «Захищене і здорове покоління» збігається із завданнями і метою Всесвітнього дня боротьби із дитячою працею, який відзначають 12 червня.
ШАНОВНІ КОЛЕГИ!
Для досягнення поставлених цілей в інтересах молодого покоління працівників потрібен узгоджений комплексний підхід до викорінення дитячої праці та популяризації культури безпеки і гігієни праці. За даними Міжнародної організації праці, у світі 541 мільйон молодих працівників віком 15–24 років, зокрема 37 мільйонів дітей, працюють у шкідливих умовах. А це понад 15% робочої сили. Серед молоді рівень травматизму на роботі на 40% вищий, ніж серед працівників старших 24 років.
В Україні працює майже кожен третій віком від 15 до 24 років, що становить понад 1 мільйон наших громадян. Ураховуючи, що в країні триває активна фаза всебічного реформування економіки, наше завдання – зберегти молоде покоління як безцінний потенціал для майбутнього становлення ефективної і сильної держави. Реформи освіти та охорони здоров’я, децентралізація влади, розв’язання економічних проблем мають забезпечити гідні умови праці для молодих працівників.
В Україні інтереси молодих працівників до 18 років достатньою мірою захищені нормами законодавства (не дозволено прийом на роботу осіб до 16 років, установлено скорочений робочий тиждень, заборонено працювати вночі та в позаурочний час тощо). Але відповідного захисту потребує і молодь до 24 років, яка ще не має належних навичок та достатнього досвіду, не досягла фізичної і психологічної зрілості.
Тільки спільними зусиллями і завдяки комплексному підходу можна забезпечити організацію належних умов праці молодих працівників, що сприятиме зменшенню випадків виїзду працездатної молоді в інші країни з метою пошуку гідної роботи. Збереження здоров’я молодого покоління позитивно впливатиме на розвиток національної економіки. Відомо, що витрати держави через виробничі травми та професійні захворювання молоді, у майбутньому стають значно більшими, ніж стосовно дорослих працівників. Адже виробнича травма, яку молода людина отримує на початку свого трудового життя, може призвести до довгострокових порушень її здоров’я, через що вона не зможе бути активним членом суспільства та не скористається набутими під час навчання знаннями. Доволі часто молоді працівники приймають не досить обдумані рішення, пов’язані з ризиками та не усвідомлюють, що їхня необачність на роботі може спричинити небезпеку не тільки для їхнього життя, але й для життя і здоров’я тих, хто їх оточує. У середовищі молодих працівників виробничі ризики значно вищі через особливості їхнього способу життя. Стреси, пов’язані із зовнішніми чинниками, також можуть призводити до виникнення небезпечних ситуацій на роботі.
Закликаємо всі заінтересовані сторони сприяти організації гідних і безпечних умов праці для молодих працівників, долучатися до роботи з формування культури безпеки та гігієни праці.
«
ЗДОРОВЕ ПОКОЛІННЯ – З
ДОРОВА НАЦІЯ»
З повагою
відділ охорони праці