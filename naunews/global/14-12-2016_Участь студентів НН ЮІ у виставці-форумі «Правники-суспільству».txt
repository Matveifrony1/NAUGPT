Заголовок: Участь студентів НН ЮІ у виставці-форумі «Правники-суспільству»
Дата: 14/12/2016
URL: https://nau.edu.ua/ua/news/2016/12/uchast-studentiv-nn-yui-u-vistavtsi-forumi-pravniki-suspilstvu.html
==================================================

7-9 грудня 2016 року студенти-практиканти Юридичної консультації «Юридична клініка» Національного авіаційного університету взяли участь у виставці-форумі «Правники-суспільству»,  головним завданням якої є надання безоплатної первинної правової допомоги громадянам.
Захід проходить традиційно в рамках Всеукраїнського тижня права, в якому беруть участь провідні Юридичні клініки вищих навчальних закладів, юристи-практики, члени Координаційної ради молодих юристів України при Міністерстві юстиції України та фахівці Міністерства юстиції України.
Протягом трьох днів студенти-практиканти надавали консультації населенню з цивільного, цивільного процесуального, спадкового, житлового, сімейного права, що дало можливість їм підвищити свій професійний рівень, а також відвідували майстер-класи відомих юристів-практиків.
Практиканти Юридичної консультації «Юридична клініка» Національного авіаційного університету вже шостий рік поспіль беруть участь у виставці-форумі. Така діяльність допомагає їм застосовувати свої знання при вирішенні юридичних справ на практиці.