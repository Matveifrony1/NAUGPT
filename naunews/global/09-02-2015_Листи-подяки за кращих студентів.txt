Заголовок: Листи-подяки за кращих студентів
Дата: 09/02/2015
URL: https://nau.edu.ua/ua/news/2015/2/listi-podyaki-za-krashhix-studentiv.html
==================================================

12-23 січня 2015 року співробітники Інституту доуніверситетської підготовки відвідали загальноосвітні навчальні заклади м. Києва та вручили педагогічним колективам листи-подяки ректора НАУ М. Кулика за кращих випускників шкіл, які стали студентами-першокурсниками Національного авіаційного університету.
Загальнонаціональне ЗНО 2014 року дало підстави поповнити студентську сім’ю університету у першу чергу тим випускникам ЗНЗ м. Києва, які навчалися на підготовчих курсах ІДП та успішно склали тести ЗНО.  Саме за якісну підготовку випускників та зі щирими побажаннями міцного здоров’я, щастя, миру, сімейного затишку та подальших творчих успіхів, спрямованих на якісну підготовку випускників, які демонструють високі знання і вміння при здобутті вищої освіти у Національному авіаційному університеті, листи вручили директорам ліцею № 157, СШ № 211, СШ № 16, СШ № 132, СЗШ № 179, СЗШ № 300, СШ № 238, СЗШ № 307, СШ № 277, ліцею № 38 ім. В. Молчанова, СШ № 257, СШ № 302, СЗШ № 185, СШ № 111 ім. С. Ковпака, СЗШ № 314 та СШ № 127.
Представники ІДП Також провели профорієнтаційну роботу з учнями 10-11 класів зазначених закладів. Старшокласники були поінформовані про курси з підготовки до загальнонаціонального ЗНО та можливість отримання додаткових балів до загального рейтингу, особливості підготовки фахівців, напрями підготовки, англомовний проект та Правила прийому до НАУ у 2015 році.