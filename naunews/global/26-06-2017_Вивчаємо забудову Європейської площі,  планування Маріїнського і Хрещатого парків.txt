Заголовок: Вивчаємо забудову Європейської площі,  планування Маріїнського і Хрещатого парків
Дата: 26/06/2017
URL: https://nau.edu.ua/ua/news/2017/6/vivchaemo-zabudovu-evropeyskoi-ploshchi-planuvannya-mariinskogo-i-hreshchatogo-parkiv.html
==================================================

Ознайомча практика студентів ІІ курсу спеціальності 191 «Архітектура та містобудування» завершилась. В останні дні практики студенти груп 202, 203 мали змогу побачити цікаві містобудівні рішення - забудову Хрещатика,  Європейської площі, вулиць Трьохсвятительської,  Михайла Грушевського,  а також приклади садово-паркового мистецтва – Маріїнський і Хрещатий парки.
Викладачі кафедри містобудування Навчально-наукового інституту аеропортів – доцент Віктор Михалевич та асистент Євгенія Запунна познайомили студентів з історією цієї місцевості, звернули увагу на особливості формування забудови впродовж декількох століть.
Результатом цього етапу ознайомчої практики стали студентські замальовки об’єктів дослідження – будівлі Національної філармонії (колишній Будинок купецького зібрання), Міжнародного  виставкового конференц-центру «Український Дім», Водно-інформаційного центру (відновлені споруди першого київського централізованого водогону) тощо.
Комісія під головуванням завідувача кафедри містобудування Галини Агєєвої високо оцінила організацію та результати ознайомчої практики.