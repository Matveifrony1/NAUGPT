Заголовок: Студенти НАУ — серед переможців молодіжного конкурсу есе «Я маю право на …»
Дата: 08/11/2023
URL: https://nau.edu.ua/ua/news/2023/11/studenti-nau-—-sered-peremozhtsiv-molodizhnogo-konkursu-ese-ya-mayu-pravo-na-….html
==================================================

Студенти Національного авіаційного університету НАУ визнані переможцями конкурсу есе "Я маю право на…", який відбувся в рамках відзначення Дня юриста України. Здобувачі вищої освіти зі спеціальності 081 "Право" Юридичного факультету взяли активну участь у цьому конкурсі на виконання листа від Департаменту молоді та спорту Київської міської державної адміністрації від 15.09.2023 №078-2985.
Відокремлений структурний підрозділ "Київський торговельно-економічний фаховий коледж Державного торговельно-економічного університету" оголосив результати конкурсу 7 листопада 2023 року. Захід проведено за підтримки "Київського університету ринкових відносин", Ради молодих юристів України, Київської міської державної адміністрації та Департаменту молоді та спорту виконавчого органу КМДА.
У конкурсі взяли участь 100 учасників, а журі, до складу якого входили представники різних галузей, оцінювало роботи студентів.
Прийом конкурсних робіт тривав з 14 вересня по 01 жовтня 2023 року.
За підсумками конкурсу було визначено 12 переможців, серед яких студенти ЮФ НАУ :
- Дипломом І ступеня нагороджено Альбіну Шарко, студентку групи ПР-404Б (ЮФ НАУ).
- Дипломом ІІ ступеня - Яну Кушнір, студентку групи ПР-301Б(ЮФ НАУ).
- Дипломом ІІІ ступеня - Єлизавету Кабанець, студентку групи ПР-103Б та Дарію Прокопюк, студентку групи ПР-205Б (ЮФ НАУ).
Півфіналістами обрано студентів Юридичного факультету НАУ: Ольгу Гончарук (група ПР-401Б), Аліну Заяць (група ПР-303Б), Яну Сидорчук (ПР-202Б).
Вітаємо переможців та бажаємо учасникам подальших успіхів!