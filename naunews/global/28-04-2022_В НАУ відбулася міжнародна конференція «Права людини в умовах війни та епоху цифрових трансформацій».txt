Заголовок: В НАУ відбулася міжнародна конференція «Права людини в умовах війни та епоху цифрових трансформацій»
Дата: 28/04/2022
URL: https://nau.edu.ua/ua/news/2022/3/v-nau-vidbulasya-mizhnarodna-konferentsiya-prava-lyudini-v-umovah-viyni-ta-epohu-tsifrovih-transformatsiy.html
==================================================

27 квітня на Юридичному факультеті (ЮФ) Національного авіаційного університету у форматі відеоконференції відбулася ХІІ Міжнародна науково-практична конференція «Права людини в умовах війни та епоху цифрових трансформацій».
До обговорення проблем, пов’язаних із заданою тематикою, долучилися вчені, державні та громадські діячі, судді, юристи-практики із 25-х країн світу, 18 регіонів України, 53 установ і організацій, 60 закладів вищої освіти.
Під час відкриття наукового заходу проректор з наукової роботи НАУ Євген Романенко від імені керівництва університету привітав усіх учасників, зазначивши важливість обговорення проблем, пов’язаних з правами людини в умовах війни.
Декан ЮФ НАУ Ірина Сопілко у своєму виступі наголосила: «Щиро радію нашій зустрічі та висловлюю вдячність усім нашим партнерам, які підтримують нас, допомагають реалізовувати спільні проєкти, активно співпрацюють з нами і створюють сприятливий ґрунт для обміну думками. Тим більше, що запропонована для обговорення тема конференції набуває особливої ваги у цей складний для нашої держави час».
Зі словами підтримки та побажаннями швидшої перемоги над ворогом звернулися:
- Тетяна Коломоєць, декан Юридичного факультету Запорізького національного університету, член-кореспондент Національної академії правових наук України, доктор юридичних наук, професор, заслужений юрист України;
- Іштван Литвин, ректор Інституту освітнього і професійного розвитку, кандидат юридичних наук, доцент, Угорщина;
- Марек Мозгава, завідувач кафедри кримінального права та кримінології Факультету права та адміністрування Університету ім. Марії Кюрі-Склодовської, доктор юридичних наук, професор, Польща;
- Зураб Чконія, професор, голова Спілки вчених-юристів, Тбілісі, Грузія;
- Йоана Осієвіч, проректор з міжнародного співробітництва Варшавського університету, керівник Міжнародного дослідницького центру правових комунікацій, PhD, доктор хабілітований, Варшава, Польща;
- Гордана Ніколіч, ректор університету ПАР, доктор наук, Хорватія;
- Віталій Вдовічен, декан Юридичного факультету Чернівецького національного університету імені Юрія Федьковича, доктор юридичних наук, доцент;
- Мартін Белтран Сауседо, професор Юридичного факультету Автономного університету Сан-Луіс-Потосі, Мексика;
- Лариса Такаландзе, професор факультету бізнесу та соціальних наук Сухумського державного університету, Грузія.
Під час роботи дискусійного майданчика свої доповіді представили:
- Мануель Давід Массено, доцент кафедри права та захисту даних, старший науковий співробітник, член координаційного комітету Lab UbiNET – Комп’ютерна безпека та кіберзлочинність IPBeja – Beja Polytechnic, Португалія;
- Штефан Хобе, директор Інституту авіаційного, космічного та кіберправа Кельнського університету, професор, двічі почесний доктор наук, Німеччина;
- Нурул Ашікін Шамсурі, засновниця та керівник компанії «Clue to the Zoo», докторант Амстердамського університету, Нідерланди;
- Світлана Глущенко, директор Департаменту моніторингу соціальних прав Секретаріату Уповноваженого Верховної Ради України з прав людини;
- Інна Білоус, суддя Вищого антикорупційного суду України;
- Каха Цикарішвілі, професор Грузинського інституту громадських справ, член Спілки вчених-правників, кандидат юридичних наук, Грузія;
- Марта Мозгави-Сай, професор кафедри кримінального процесу, факультету права та адміністрації, доктор юридичних наук, Польща;
- Михайло Гуцалюк, кандидат юридичних наук, с.н.с., доцент Міжвідомчого науково-дослідного центру з проблем боротьби з організованою злочинністю при РНБО України та інші.
Подібні заходи в умовах війни об’єднують зусилля науковців у розв'язанні важливих питань, пов’язаних із порушеннями прав людини, дозволяють донести до світової наукової спільноти правдиву інформацію про злочини вчинені країною-агресором проти нашої держави.