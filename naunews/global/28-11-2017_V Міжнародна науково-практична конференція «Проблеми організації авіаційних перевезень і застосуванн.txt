Заголовок: V Міжнародна науково-практична конференція «Проблеми організації авіаційних перевезень і застосування авіації в галузях економіки»
Дата: 28/11/2017
URL: https://nau.edu.ua/ua/news/2017/11/v-mizhnarodna-naukovo-praktichna-konferentsiya-problemi-organizatsii-aviatsiynih-perevezen-i-zastosuvannya-aviatsii-v-galuzyah-ekonomiki.html
==================================================

24 листопада 2017 року на Факультеті транспортних технологій кафедрами Організації авіаційних перевезень, Організації авіаційних робіт і послуг та Вищої математики була проведена V Міжнародна науково-практична конференція «Проблеми організації авіаційних перевезень і застосування авіації в галузях економіки».
У роботі конференції взяли участь директор департаменту Державіа служби України С. Коршук, заступник ген. директора аеропорту «Київ» О. Петровський, віце-президент МАУ з наземного обслуговування В. Семенченко, заступник директора з наукової роботи ДП «Державний автотранспортний науково-дослідний та проектний інститут» А. Новікова, директор компанії «AeroDrone» Ю. Педерій, директор компанії «Секрет-Сервіс» А. Гнашук, директор компанії «Geoskanes» В. Сушко та інші.
Також були присутні представники транспортних кафедр таких ВНЗ України: Національного університету водного господарства та природокористування, Державного вищого навчального закладу «Приазовський державний технічний університет», Національного університету «Львівська політехніка», Запорізького національного технічного університету, Львівського державного університету безпеки життєдіяльності та ін.
Значна частина доповідачів – випускники кафедри організації авіаційних перевезень, яка є єдиною в Україні, що здійснює фундаментальну підготовку фахівців для цивільної авіації за спеціальністю 275.04 – транспортні технології (на повітряному транспорті).
За результатами роботи конференції було вирішено посилити співпрацю між кафедрами ФТТ та підприємствами задля подолання розриву між теоретичним та практичним аспектами підготовки фахівців авіаційної галузі.