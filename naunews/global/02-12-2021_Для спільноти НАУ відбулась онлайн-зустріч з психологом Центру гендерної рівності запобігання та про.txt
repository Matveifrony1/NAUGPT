Заголовок: Для спільноти НАУ відбулась онлайн-зустріч з психологом Центру гендерної рівності запобігання та протидії насильству
Дата: 02/12/2021
URL: https://nau.edu.ua/ua/news/2021/12/dlya-spilnoti-nau-vidbulas-onlayn-zustrich-z-psihologom-czentru-gendernoi-rivnosti-zapobigannya-ta-protidii-nasilstvu.html
==================================================

29 листопада, за підтримки Київського міського Центру гендерної рівності запобігання та протидії насильству (далі – Центр), у Національному авіаційному університеті відбулась онлайн-зустріч з психологом Центру Анною Клочко.
Онлайн-захід був присвячений темі аб`юзивних стосунків.
Під час зустрічі психологом Центру були розглянуті наступні питання:
- Як розпізнати аб`юзера?
- Чи існує межа між насильством та конфліктом?
- Що робити якщо ви знаходитесь в аб`юзивних стосунках?
- Чи є план безпеки?
- Як вийти з аб`юзивних стосунків?
Також, Анна Клочко розповіла, що робота Центру спрямована на реалізацію різних прав та можливостей жінок і чоловіків шляхом забезпечення гендерної рівності в усіх сферах суспільного життя. Крім того, він реалізує соціально-освітні програми та курси, надає соціальні послуги (інформування, консультування, надання короткострокового та довгострокового місця безпечного цілодобового тимчасового перебування на базі Кімнати кризового реагування та Притулку) особам, що постраждали від домашнього насильства.
Наприкінці зустрічі, Анна Клочко повідомила, що на базі Центру працює цілодобова Служба «Телефон довіри» - 15 00 (зі стаціонарного),
044-272-15-00
(з мобільного).
Дякуємо лектору за змістовну доповідь і бажання допомогти.