Заголовок: Сьогодення і майбутнє роботи зі студентами на Факультеті наземних споруд і аеродромів НАУ
Дата: 23/04/2024
URL: https://nau.edu.ua/ua/news/2024/4/sogodennya-i-maybutne-roboti-zi-studentami-na-fakulteti-nazemnih-sporud-i-aerodromiv-nau.html
==================================================

16 квітня
відбулася онлайн-зустріч виконувачки обов’язків декана Факультету наземних споруд і аеродромів
Октябрини Чемакіної
, заступників декана
Валентини Грабовчак
та
Геннадія Талавіри
зі студентами факультету.
Під час зустрічі представники деканату
надали вичерпну інформацію щодо
проходження сесії, формування рейтингу успішності, термінів практик влітку та алгоритму поселення у гуртожиток Студентського містечка НАУ на наступний навчальний рік.
В.о. декана
Октябрина Чемакіна розповіла студентам
про результати заходів, які відбулися на факультеті за її ініціативи та у співпраці з заступницею декана
Валентиною Грабовчак
.
Для набуття студентами розширених фахових компетенцій на факультеті створено та затверджено Вченою радою університету
Інноваційний навчально-виробничий центр
(ІНВЦ). До складу ІНВЦ увійшли відповідні центри кафедр, лабораторії, філії кафедр, творчі майстерні та наукові гуртки. ІНВЦ позиціонується як осередок впровадження елементів дуальної освіти, співпраці із стейкхолдерами та формування індивідуалізації надання фахових компетенцій випускникам за всіма освітньо-професійними програмами на кафедрах факультету.
Важливою подією в житті факультету стало
проведення форуму «Міське середовище — XXI століття. Реконструкція, ревіталізація, реабілітація».
У рамках форуму відбулися 6 всеукраїнських та міжнародних наукових конференцій, низка круглих столів з обговорення співпраці із стейкхолдерами, хакатон, воркшоп, виставки тощо.
Проведено активну роботу щодо розширення переліку та залучення роботодавців,
підписання меморандумів про співпрацю
з такими організаціями, як ДП «НДІГКЦ», ГО «Спілка урбаністів України», ТОВ «Український інститут сталевих конструкцій імені В.М. Шимановського», ДП «Науково-дослідний та проектний інститут землеустрою», ДП «Дорожній науково-технічний центр», ПАТ «Український зональний науково-дослідний і проектний інститут по цивільному будівництву», ТОВ «АСКАНСАЛТІНГ» та інші.
Розпочато спільну роботу
науковців і студентів (проведення партисипативних воркшопів, формування кейсів дипломного проектування тощо) на виконання меморандумів про співпрацю з Миколаївською міською радою, Бучанською міською радою та Бучанською агенцією регіонального розвитку.
За ініціативи декана та завідувачів кафедр, викладачі та студенти факультету
долучені до проєктів з відновлення України
:
співпраця з громадою міста Бучі в рамках розвитку індустріального парку «BuchaTechnoGarden» та аеропорту «Антонов»;
участь у реалізації Програми економічного і соціального розвитку м. Києва;
участь у конференції USAID АГРО «Розвиток просторового планування територій громад Київщини»;
нормотворча співпраця ФНСА НАУ з Асоціацією «Аеропорти України» цивільної авіації;
участь вчених ФНСА у створенні Містобудівного кодексу України та інші.
На теренах
міжнародної співпраці
кафедра інфраструктури авіаційного транспорту ФНСА та компанії Praedium Consulting Malta Limited і MATKosovoLLC
розглянули вектори взаємодії
з напряму гуманітарного розмінування: організацію підготовки студентів і курсів підвищення кваліфікації.
Важливою подією для позиціонування НАУ в освітній архітектурній спільноті стало
запрошення в.о. декана Октябрини Чемакіної
як постійної спікерки з питань архітектурної освіти на
Український Будівельний Конгрес
.
Активно працює
сектор навчально-виховної роботи зі студентами:
проведено партисипативний воркшоп «Активація території індустріального парку BuchaTechnoGarden»;
участь студентів у Міжнародному фестивалі KYIV FASHION 2024;
у Метрономі з циклу «Безбар’єрність та інклюзивне будівництво як пріоритетний розвиток галузі»;
цікаві зустрічі з відомими архітекторами-практиками, роботодавцями, випускниками, фахівцями, блогерами; зустрічі в.о. декана та заступників декана зі Студентською радою і студентами ФНСА для обговорення інноваційних підходів у навчальному процесі.
На зустрічі було
представлено проміжний аналіз опитування студентів
за анкетою «Питання декана», яка створена для з’ясування думок молоді щодо технологій здійснення навчального процесу на факультеті та рівня задоволеності від навчання. Опитування ще триває.
Під час зустрічі
студенти висловили свої враження
про навчання в університеті та задали чимало питань, які були спільно обговорені.
Октябрина Чемакіна наголосила
, що стратегія і тактика розвитку факультету, розвитку спеціальностей «Архітектура», «Будівництво», «Дизайн», «Містобудування», «Геоінфомаційні системи і технології», «Землевпорядкування» в профільному напряму ФНСА мають формуватися і розвиватися для студентів, разом зі студентами та відповідно до їх майбутніх планів кар’єрних зростань.