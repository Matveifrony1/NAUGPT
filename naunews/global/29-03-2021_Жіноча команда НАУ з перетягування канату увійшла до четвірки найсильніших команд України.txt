Заголовок: Жіноча команда НАУ з перетягування канату увійшла до четвірки найсильніших команд України
Дата: 29/03/2021
URL: https://nau.edu.ua/ua/news/2021/3/zhinocha-komanda-nau-z-peretyaguvannya-kanatu-uviyshla-do-chetvirki-naysilnishih-komand-ukraini.html
==================================================

27 березня 2021 року, у приміщенні Виставкового центру «КиївЕкспоПлаза», відбувся Чемпіонат України з перетягування канату. У змаганнях взяли участь 58 спортсменів з різних регіонів країни.
Запекла боротьба на доріжках панувала до останніх хвилин змагань. Дівчата збірної команди НАУ, продемонстрував свою майстерність, фізичні і психологічні якості. згуртованість та прагнення до перемоги, увійшли до четвірки найсильніших команд України.
Склад жіночої команди: ( Луговська Владислава ФЕБА – 324, Демченко Крістіна ФККПІ – 343, Посипайко Ксенія АКФ – 202, Репіна Світлана ФККПІ– 342, Кравченко Аліна ФЛСК – 301).
Родзинкою змагань стала вправа з перетягування автомобіля. У змаганні взяли участь дві представниці нашої команди Луговська Владислава та Кравченко Аліна. Кожна з наших тендітних дівчат (57 та 62 кг) повинна були протягнути автомобіль з пасажирами (3 чоловіка) на відстань 20 м якомога швидше. Загальна вага автомобіля була більш ніж 2500 кг, Дівчата успішно справилися з завданням, показавши чудовий результат в 40 та 47 секунд.
На жаль, у зв’язку з пандемією, чоловіча команда не змогла взяти участь у Чемпіонаті України. Але ми сподіваємося що на наступних змаганнях, які повинні відбутися у травні, всі наша спортсмени зможуть гідно відстояти честь нашого університету та продемонструвати свої найкращі якості.
Підготувала наших спортсменів, до участі у Чемпіонаті України, старший викладач кафедри фізичного виховання та спортивної підготовки ФЛСК Скидан І.В.
Вітаємо тренера і дівчат з гідним виступом та бажаємо вдалих тренувань, високих спортивних результатів у подальшому в наступних змаганнях!