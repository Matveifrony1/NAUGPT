Заголовок: ТОБІ, КОБЗАРЮ, НАШ УКЛІН
Дата: 15/03/2017
URL: https://nau.edu.ua/ua/news/2017/3/tobi-kobzaryu-nash-uklin.html
==================================================

9 – 10 березня 2017 року в читальній залі гуманітарної літератури та періодичних видань НТБ НАУ бібліотекарі відзначили 203-ю річницю від дня народження й 156-у річницю з дня смерті Т.Г.Шевченка. У  бібліотеці було розгорнуто книжково-ілюстративну експозицію «Живий у правді віковій». Організувала шевченківські дні у бібліотеці НАУ завідувач сектору НТБ Оксана Лазаренко. Їй допомагали завідувач відділу Ірина Ткачова, завідувач сектору НТБ Оксана Будачова, провідний бібліограф Ірина Князєва та бібліотекарі І категорії НТБ Наталя Перевертун, Інна Бенюх, Ольга Хавара.
Видатний український критик й літературознавець Іван Дзюба зауважив: «
Уже для багатьох поколінь українців – і не тільки українців – Шевченко значить так багато, що сама собою створюється ілюзія, ніби ми все про нього знаємо, усе в ньому розуміємо, і він завжди з нами, у нас. Та це тільки ілюзія. Шевченко як явище велике і вічне – невичерпний і нескінченний».
Тож читаймо «Кобзар»!
Відкриваймо свого Тараса Шевченка!