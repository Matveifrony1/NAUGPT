Заголовок: Опановуємо новаторські педагогічні технології
Дата: 27/03/2018
URL: https://nau.edu.ua/ua/news/1/3/opanovuemo-novatorski-pedagogichni-tehnologii.html
==================================================

26 березня 2018 р. старший викладач кафедри іноземних мов і прикладної лінгвістики НН ГМІ Наталія Березнікова стала учасником методичного семінару видавництва MM Publications та компанії Лінгвіст для викладачів англійської мови. Семінар, присвячений найскладнішим видам мовленнєвої діяльності – аудіюванню та письму, провела досвідчений методист та тренер для викладачів Анджела Констант. Вона має багаторічний досвід викладання у австралійських закладах освіти та проведення методичних семінарів та тренінгів для викладачів англійської мови у різних країнах Європи.
Під час семінару були розглянуті стратегії вдосконалення англомовної компетентності та підходи до продуктивного аудіювання, читання, перевірки розуміння, написання есе тощо. Значну увагу приділили підготовці студентів до тестування для отримання сертифікатів FCE, що є вирішальним кроком для продовження освіти за кордоном чи професійної діяльності у міжнародних та закордонних компаніях, закладах та установах. Учасники семінару мали змогу заглибитись у важливі аспекти викладання англійської мови, обмінятися досвідом з колегами , ознайомитися з новинками видавництва, що допоможуть ефективно організувати навчальний процес на заняттях з англійської мови.