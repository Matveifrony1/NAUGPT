Заголовок: День психолога в НН ГМІ
Дата: 25/04/2017
URL: https://nau.edu.ua/ua/news/2017/4/den-psihologa-v-nn-gmi.html
==================================================

21 квітня 2017 року кафедра авіаційної психології Навчально-наукового гуманітарного інституту святкувала Всеукраїнський день психолога. Гостями святкування стали директор НН ГМІ Артур Грантович Гудманян, відповідальний за наукову та міжнародну діяльність Сергій Миколайович Ягодзінський, завідувачі та працівники кафедр різних інститутів НАУ, а також завідувач відділу психології праці Інституту педагогічної освіти і освіти дорослих НАПН України Едуард Олександрович Помиткін зі співробітниками.
Із самого ранку студенти-психологи зустрічали на вході викладачів і студентів музикою, плакатами та вітальними листівками з «Побажаннями психолога на кожний день». Після пар викладачі кафедри авіаційної психології О.М. Назарук, О.М. Власова-Чмерук проводили тренінгові ігри з асоціативними картами для студентів 1-4 курсів. Завершилася святкова подія чаюванням та солодким столом, добрими, теплими побажаннями студентів і викладачів щодо успіхів у царині наукової й практичної психології.
Кафедра авіаційної психології на чолі із завідувачем Любов’ю Віталіївною  Помиткіною висловлюють вдячність за гарні привітання, підтримку, а також теплі слова та незабутні враження. Сподіваємося, що святкування дня психолога стане традицією нашої кафедри і Навчально-наукового Гуманітарного інституту і наступного року ця подія буде ще масштабнішою та яскравішою.