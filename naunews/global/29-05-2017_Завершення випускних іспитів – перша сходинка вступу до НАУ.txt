Заголовок: Завершення випускних іспитів – перша сходинка вступу до НАУ
Дата: 29/05/2017
URL: https://nau.edu.ua/ua/news/2017/5/zavershennya-vipusknih-ispitiv-–-persha-shodinka-vstupu-do-nau.html
==================================================

Коли у розпалі ЗНО, серед слухачів підготовчого відділення громадян України триває підготовка до вступу до Національного авіаційного університету.
27 та 28 травня тривали завершальні етапи випускних іспитів з англійської мови, історії України та фізики. Впродовж навчального року викладачі кафедри базових і спеціальних дисциплін ННІНО готували слухачів до успішного складання ЗНО та вступу до НАУ; допомагали долати всілякі труднощі, систематизувати та поглиблювати знання із шкільних предметів.
Під час випускних іспитів слухачі підготовчого відділення продемонстрували достатні та високі досягнення у навчанні, виявили глибокі та міцні знання з базових шкільних предметів, що, безперечно, стане у пригоді при складанні загальнонаціонального ЗНО та вступу до престижного вищого навчального закладу – Національного авіаційного університету. Адже кожен із них отримає при вступі до загального рейтингу до 10 балів, що значно вплине на здійснення мрій, планів та задумів.
Дорогі слухачі! Якщо прагнути до мрій, то вони обов’язково здійсняться. Нехай ваш задум стати студентом нашого університету невдовзі втілиться у життя!