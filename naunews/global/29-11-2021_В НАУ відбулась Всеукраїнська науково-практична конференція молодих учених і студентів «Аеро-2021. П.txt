Заголовок: В НАУ відбулась Всеукраїнська науково-практична конференція молодих учених і студентів «Аеро-2021. Повітряне і космічне право»
Дата: 29/11/2021
URL: https://nau.edu.ua/ua/news/2021/11/v-nau-vidbulas-vseukrainska-naukovo-praktichna-konferentsiya-molodih-uchenih-i-studentiv-aero-2021-povitryane-i-kosmichne-pravo.html
==================================================

26 листопада 2021 року на Юридичному факультеті (ЮФ) Національного авіаційного університету в онлайн-форматі на платформі Google Meet відбулася Всеукраїнська науково-практична конференція молодих учених і студентів «Аеро-2021. Повітряне і космічне право».
У конференції взяли участь 270 учасників із 14-ти регіонів України, 27-ми закладів вищої освіти та 17-ти установ і організацій, діяльність яких пов’язана з авіакосмічною галуззю.
Відкриваючи пленарне засідання конференції, проректор з наукової роботи НАУ Євген Романенко привітав молодих науковців та студентів з початком роботи наукового заходу, відзначивши, що наукове опрацювання та обговорення сучасних проблем формування та перспектив розвитку авіакосмічної галузі впливає на якісну підготовку авіаційних юристів та підвищення кваліфікації юристів, які працюють у космічній галузі.
В свою чергу декан ЮФ Ірина Сопілко вітаючи учасників конференції зазначила: «Наукове дійство є чудовою традицією Юридичного факультету та Університету, яке згуртовує, об’єднує та дає чудову можливість для відкритого діалогу, обміну думками та досвідом практикуючих юристів, знаних науковців, молодих вчених і студентів. Дякую усім, хто виявив бажання поділитися своїм науковим надбанням та професійною майстерністю зі студентами факультету».
З привітальним словом до учасників конференції звернулися:
Ігор Зелінський – заступник Голови Державної авіаційної служби України;
Наталія Малишева - завідувачка відділу проблем аграрного, земельного, екологічного та космічного права Інституту держави і права ім. В.М. Корецького НАН України; заступник директора Міжнародного центру космічного права НАН України, член-кореспондент Міжнародної академії астронавтики, академік Національної академії правових наук України, д. ю. н., професор;
Олена Степаненко - представник Уповноваженого з дотримання соціальних та економічних прав Секретаріату Уповноваженого Верховної Ради України з прав людини; Віталій Вдовічен - декан Юридичного факультету Чернівецького національного університету імені Юрія Федьковича, д.ю.н., доцент;
Дмитро Живило - Голова відокремленого підрозділу ГО «Український Транспортний Союз»;
Олександр Франчук - Віце-Президент Асоціації «Аеропорти України».
З цікавістю були заслухані змістовні доповіді: Станіслава Філіппова – заступника начальника факультету правоохоронної діяльності Національної академії Державної прикордонної служби України, д.ю.н., к.психол.н., доцента;
Володимира Рижого – Президента ПП «Юридичне бюро Рижого», віце-президента Міжнародного фонду юристів, судді постійно діючого Третейського суду при Українському Національному комітеті Міжнародної Торгової Палати, к.ю.н., доцента; Владислава Харченка – директора Державного підприємства «Український авіаційний метеорологічний центр»;
Олександра Лісовика – директора представництва авіакомпанії «Азербайджанські авіалінії»;
Ганни Валюшко – заступника директора юридичного департаменту, Авіакомпанії SkyUp; Алли Писарчук – заступника Начальника відділу прикордонної служби «Жуляни»;
Юлії Коваленко – провідного юрисконсульта відділу договірно-правової роботи ДП МА «Бориспіль»;
Ярослава Кучера – Голови Громадської ради при Державній авіаційній службі України; Марини Якимчук – інструктора-бортпровідника II категорії компанії МАУ.
Результативною та успішною була робота дискусійних панелей, в ході яких студенти активно долучились до обговорення проблем формування та перспектив розвитку авіаційної галузі, впливу трансформаційних процесів на правову організацію повітряної і космічної галузі, кримінальної відповідальності у транспортній сфері, приватно-правового регулювання авіаційної галузі, співвідношення змісту та порядку здійснення господарської та космічної діяльності, впровадження антикорупційних реформ в авіакосмічній сфері тощо.