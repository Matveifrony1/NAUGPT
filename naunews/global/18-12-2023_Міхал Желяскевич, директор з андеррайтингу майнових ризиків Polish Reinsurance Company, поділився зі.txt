Заголовок: Міхал Желяскевич, директор з андеррайтингу майнових ризиків Polish Reinsurance Company, поділився зі студентами деякими інсайтами про перестрахування
Дата: 18/12/2023
URL: https://nau.edu.ua/ua/news/2023/12/mihal-zhelyaskevich-direktor-z-anderraytingu-maynovih-rizikiv-polish-reinsurance-company-podilivsya-zi-studentami-deyakimi-insaytami-pro-perestrahuvannya.html
==================================================

8 грудня студенти 4 курсу спеціальності 081 «Право» Юридичного факультету зустрілися з Міхалом Желяскевичем, директором з андеррайтингу майнових ризиків Польської перестрахувальної компанії (Polish Reinsurance Company,Республіка Польща).
Пан Желяскевич поділився зі здобувачами освіти базовими знаннями про договори перестрахування, звернув їхню увагу на специфіку перестрахувальної галузі та деякі особливості роботи в цій сфері. Запрошений гість також окреслив специфіку укладання договорів перестрахування, розкрив складнощі процесу врегулювання збитків та необхідність професійних юридичних знань у такій діяльності.
У ході діалогу з аудиторією пан Желяскевич відповів на низку запитань, зокрема щодо страхування інвестицій, сутності та особливостей перестрахування, а також труднощів, які виникають при проведенні аналізу ризиків.
Керівництво Юридичного факультету висловлює щиру подяку пану Міхалу Желяскевичу за проведення заходу та допомогу у практичній підготовці майбутніх юристів.