Заголовок: Юридична відповідальність малолітніх та неповнолітніх осіб
Дата: 07/04/2015
URL: https://nau.edu.ua/ua/news/2015/4/yuridichna-vidpovidalnist-malolitnix-ta-nepovnolitnix-osib.html
==================================================

1 квітня 2015 року доцент кафедри повітряного та космічного права Юридичного інституту Юрій Корнєєв разом із студентами групи ПР-305 Людмилою Такаджі та Мариною Камінською провели відкритий урок для учнів 9-11 класів Ірпінської загальноосвітньої школи №18 Київської області. Його тема - «Юридична відповідальність малолітніх та неповнолітніх осіб».
Мета заходу – довести до школярів інформацію про види юридичної відповідальності, вік з якого може наставати кожна з видів юридичної відповідальності зокрема, цивільна, адміністративна та кримінальна тощо.
Марина Камінська наголосила, що основними завданнями юридичної освіти та науки у Юридичному інституті є надання студентам повноцінних теоретичних і практичних знань з навчальних дисциплін. Адже тільки безперервне удосконалення знань, збагачення їх досягненнями теорії та практики є ключем до успіху в діяльності кожного юриста.
Людмила Такаджі зауважила, що всебічне вивчення законодавства дає можливість поліпшити ситуацію в країні.  Адже це залежить від знання правил поведінки (правових норм законодавства) громадянами, які складають єдину державу.
Результатом профорієнтаційної діяльності стало укладення договору про співробітництво між Ірпінською загальноосвітньою школою І-ІІІ ст. №18 та Національним авіаційним університетом.