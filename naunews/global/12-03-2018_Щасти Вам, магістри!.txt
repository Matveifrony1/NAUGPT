Заголовок: Щасти Вам, магістри!
Дата: 12/03/2018
URL: https://nau.edu.ua/ua/news/1/2/shhasti-vam-magistri.html
==================================================

3 березня 2018 року в зал
і Вченої ради
Національного авіаційного університету відбулось урочисте вручення дипломів випускникам
освітнього ступеня «Магістр» Навчально-наукового ю
ридичного інституту.
Урочистості розпочалися з привітання директора Інституту Ірини Сопілко, яка побажала випускникам успіху, професійних здобутків, щасливої долі та високих звершень. «Шановні випускники, пам’ятайте своїх викладачів, які провели Вас тернистим шляхом до успіху та визнання, а також, будьте  вдячні своїм батькам, адже Ваші здобутки, це їх безмежна любов до Вас та титанічна праця!», – зазначила директор.
«Ви особливий випуск, адже ваше свято співпало із 85-річчям НАУ. Не забувайте свій Університет, пам’ятайте своїх викладачів та повертайтеся до нас для здобуття наукових ступенів», - зазначив в.о. ректора Університету Володимир Ісаєнко.
Випускниця 2016 року Марія Рощук побажала правникам здолати ту життєву дорогу, яку кожен для себе обрав. «Будьте щасливими! Будьте успішними! Залишайтесь завжди собою. Ніколи не впадайте у відчай! Немає безвихідних ситуацій. Вірте в себе та в свої сили та йдіть  вперто до своєї мети», - зазначила вона.
Зі словами щирої вдячності та глибокої шани від усіх випускників 2018 року до науково-педагогічного складу інституту та до своїх батьків звернулися випускники Володимир Комарніцький, Тетяна Сіроченко, Ірина Ільєнко.
В.о. ректора НАУ Володимир Ісаєнко вручив грамоти Національного авіаційного університету переможцям огляду-конкурсу на кращу дипломну роботу – Олені Безпальчій, Тетяні Сіроченко, Юлії Лободі, Соломії Кузьмович, Арміне Манукян, Валерії Якуненко.
Свято продовжилось врученням випускникам дипломів освітнього ступеня «Магістр».
Ми пишаємося досягненнями наших випускників. Бажаємо наснаги, мудрих рішень, впевненості у своїх силах та рішучості до дій,  кар’єрного зростання та високих професійних досягнень!