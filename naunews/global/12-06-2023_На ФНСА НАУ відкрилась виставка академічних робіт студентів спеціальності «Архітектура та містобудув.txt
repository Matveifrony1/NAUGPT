Заголовок: На ФНСА НАУ відкрилась виставка академічних робіт студентів спеціальності «Архітектура та містобудування»
Дата: 12/06/2023
URL: https://nau.edu.ua/ua/news/2023/6/na-fnsa-nau-vidkrilas-vistavka-akademichnih-robit-studentiv-spetsialnosti-arhitektura-ta-mistobuduvannya.html
==================================================

У холі 8 корпусу Національного авіаційного університету на Факультеті наземних споруд і аеродромів відкрилася виставка академічних робіт студентів спеціальності «Архітектура та містобудування» за 2 семестр 2022- 2023 н.р.
Виставка представляє кращі академічні роботи студентів та звітує про надбання та успіхи , які були отримані під час навчання з дисципліни «Рисунок, живопис, скульптура».
У виставці взяли участь роботи кращих студентів 2-3 курсу — це Зоя Запорожець, Анна Товкун, Домініка Юрчук, Валентина Ємельянова (АР-307Б), Анна Гаєвська (Ар 203 Б), Катерина Махмед (АР-307Б), Дар’я Тараненко (АР-303) та інші.
З роботами ознайомилися та відмітили її високий рівень: декан ФНСА Віктор Карпов, завідувачка кафедри АПП Ольга Жовква, викладачі кафедри та студенти НАУ старших курсів.
Організатори виставки — кафедра архітектури та просторового планування. Куратор виставки - старший викладач кафедри Вадим Правдохін.
Кафедра АПП висловлює велику подяку всім, хто долучився та допомагав створити цю цікаву експозицію та запрошує відвідати її всіх охочих.