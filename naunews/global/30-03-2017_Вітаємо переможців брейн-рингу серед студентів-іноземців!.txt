Заголовок: Вітаємо переможців брейн-рингу серед студентів-іноземців!
Дата: 30/03/2017
URL: https://nau.edu.ua/ua/news/2017/3/vitaemo-peremozhtsiv-breyn-ringu-sered-studentiv-inozemtsiv.html
==================================================

29 березня 2017 року Навчально-науковий юридичний інститут провів правовий брейн-ринг серед студентів-іноземців вищих навчальних закладів.
З привітальними слова до учасників турніру звернулися:  директор інституту Ірина Сопілко. Вона наголосила на тому, що  команди-учасники у грі підтвердили свій статус найсильніших. Адже вони не побоялися відкрито заявити про свій потенціал, лідерські якості та зійтися в інтелектуальному двобої із своїми колегами.
Проректор з міжнародного співробітництва Валерій Чепіженко відзначив, що НАУ спрямовує свою діяльність на розвиток, розширення міжнародних зв'язків та зміцнення авторитету закладу в світовому освітньому та науковому співтоваристві.
Начальник відділу міжнародних зв’язків НАУ В'ячеслав Тимохін зауважив, що навчання іноземних студентів в Україні є одним  із напрямів розвитку системи національної освіти, що сприяє підвищенню іміджу української вищої школи на світовому рівні.
Сім команд-учасниць правового турніру представляли: Київський національний торговельно-економічний університет, Київський міжнародний університет, Національний університет біоресурсів і природокористування України, Київський університет права  НАН України, Навчально-науковий Юридичний інститут НАУ, Навчально-науковий Інститут міжнародних відносин НАУ, Інститут права імені князя Володимира Великого Міжрегіональної академії управління персоналом.
Внаслідок наполегливої боротьби 3 місце виборола команда факультету міжнародної торгівлі та права Київського національного торговельно-економічного університету, 2 місце – Юридичний факультет Київського міжнародного університету, а перемогу здобула  команда Навчально-наукового юридичного інституту Національного авіаційного університету.
Вітаємо переможців правового турніру та бажаємо їм надалі активно працювати в команді, розвивати  аналітичне мислення та впевненість у собі. Всьому цьому сприяє участь в брейн-рингу!