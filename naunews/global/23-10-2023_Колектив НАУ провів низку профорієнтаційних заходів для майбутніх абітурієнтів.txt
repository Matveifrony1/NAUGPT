Заголовок: Колектив НАУ провів низку профорієнтаційних заходів для майбутніх абітурієнтів
Дата: 23/10/2023
URL: https://nau.edu.ua/ua/news/2023/10/kolektiv-nau-proviv-nizku-proforientatsiynih-zahodiv-dlya-maybutnih-abiturientiv.html
==================================================

На минулому тижні представники Національного авіаційного університету стали організаторами двох заходів, спрямованих на популяризацію закладу серед учнів старшої школи.
1. Наші науковці з Факультету аеронавігації, електроніки та телекомунікацій – Євген Габрусенко та Олена Тачиніна – прочитали науково-популярну лекцію "Безпілотні системи: управління та безпека" у Київському Природничо-науковому ліцеї № 145 та провели профорієнтаційну зустріч з учнями випускових класів в Авіакосмічному ліцеї.
2. Навчально-науковий інститут розвитку освіти, на чолі з директором Галиною Лазаревою спільно з Факультетом аеронавігації, електроніки та телекомунікацій провели онлайн-захід «День професій». У заході активну участь взяли учні ЗОШ № 161 м. Києва.
Спікерами виступили декан ФАЕТ Сергій Завгородній, координатор профорієнтаційної роботи ФАЕТ, доцент Євген Габрусенко та завідувач кафедри телекомунікаційних та радіоелектронних систем ФАЕТ, професор Роман Одарченко.
Доповідачі ґрунтовно і цікаво розповіли про структуру факультету, види діяльності, про актуальні професії, які є в переліку державного пріоритету та затребувані на ринку праці, про працевлаштування і можливість брати участь у програмах обміну студентами із закордонними університетами, а також у міжнародних науково-дослідних проєктах.
Модератор зустрічі – директор Центру допрофесійної підготовки та обдарованої учнівської молоді Тетяна Петровська запросила учасників до участі в подальших заходах НАУ та вступу на підготовчі курси, які проводить кафедра базових і спеціальних дисциплін ННІРО.
Загалом майбутні абітурієнти отримали всебічну інформацію щодо можливостей навчання в нашому університеті та особливостей подальшого працевлаштування.
Такі заходи дають можливість нашій молоді зробити правильний усвідомлений вибір для подальшого навчання. Щиро дякуємо всім учасникам профорієнтаційних заходів! Бажаємо успіхів, міцних знань та вагомих досягнень!