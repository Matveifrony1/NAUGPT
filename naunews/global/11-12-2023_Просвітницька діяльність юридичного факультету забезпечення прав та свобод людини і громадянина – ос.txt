Заголовок: Просвітницька діяльність юридичного факультету: забезпечення прав та свобод людини і громадянина – основна функція громадянського суспільства
Дата: 11/12/2023
URL: https://nau.edu.ua/ua/news/2023/12/prosvitnitska-diyalnist-yuridichnogo-fakultetu-zabezpechennya-prav-ta-svobod-lyudini-i-gromadyanina-–-osnovna-funktsiya-gromadyanskogo-suspilstva.html
==================================================

На початку грудня доцент кафедри конституційного і адміністративного права Юридичного факультету Людмила Шапенко разом із представниками Навчально-наукового інституту розвитку освіти Національного авіаційного університету взяла участь у профорієнтаційному заході для учнів старших класів Середньої загальноосвітньої школи № 161 м. Києва.
Зустріч відбулася в рамках відзначення Всеукраїнського тижня права з метою не лише популяризації юридичної освіти, а й сприяння закріпленню знань про права, свободи, обов’язки людини і громадянина, формування правового світогляду та правової культури, а також усвідомлення підростаючим поколінням цінності права та його ролі у становленні громадянського суспільства.
Пані Людмила презентувала старшокласникам важливу тему «Забезпечення прав та свобод людини і громадянина – основна функція громадянського суспільства». В розмові з молоддю були висвітлені актуальні питання прав людини, закріплених в Загальній декларації прав людини 1948 року, основних прав та свобод людини і громадянина в Україні, а також проблеми їх обмеження в умовах правового режиму воєнного стану.
Наприкінці зустрічі всі юні гості отримали інформаційні буклети та дізналися про діяльність різних структурних підрозділів університету, зокрема особливості організації роботи на Юридичному факультеті, що спрямована на забезпечення підготовки здобувачів вищої освіти освітнього ступеня «Бакалавр»/«Магістр» за спеціальностями 081 «Право» та 262 «Правоохоронна діяльність».
Час провели з великою користю та в дружній атмосфері, що сприяла відкритому обговоренню цікавих аудиторії питань.
Будемо раді бачити талановиту молодь серед студентів НАУ!
Дізнатися про Юридичний факультет, його діяльність, контактну інформацію більше ви можете за
посиланням
.