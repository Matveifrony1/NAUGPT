Заголовок: Як уберегти себе від насильства
Дата: 11/12/2014
URL: https://nau.edu.ua/ua/news/2014/12/yak-uberegti-sebe-vid-nasilstva.html
==================================================

3 грудня 2014 р. працівники кафедри кримінального права і процесу Юридичного інституту д.ю.н., професор Софія Лихова, доценти Інна Рощина, Сергій Багіров, асистенти кафедри Світлана Циганій та Аліса Кочнєва, старший лаборант Катерина Остапенко, а також студенти групи ПР-203 Олег Бєляков, Роман Шандра і Ірина Кунц прочитали проблемну лекцію студентам Київського вищого професійного училища швейного та перукарського мистецтва на тему «Як вберегти себе від насильства».
Студенти училища дізнались, як слід поводити себе в критичних життєвих ситуаціях, як саме захистити себе від проявів різного насилля, чим слід керуватись, захищаючи свої основоположні права та свободи. Вони брали активну участь у дискусії, задавали питання та цікавились кримінально-правовими наслідками протидії насильству.
Зустріч збагатила студентів знаннями з кримінального права та віктимології, дала змогу поспілкуватися із науково-педагогічними працівниками та студентами Юридичного інституту.