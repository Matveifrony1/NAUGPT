Заголовок: Презентація НАУ в м. Обухові
Дата: 18/03/2016
URL: https://nau.edu.ua/ua/news/2016/3/prezentacziya-nau-v-m-obuxovi.html
==================================================

16 березня 2016 року Інститут доуніверситетської підготовки  на запрошення Київського обласного центру зайнятості провів профорієнтаційний захід - презентацію університету на базі ЗНЗ м. Обухова, а також узяв участь у «Ярмарку професій», що проходив на базі Обухівського міськрайонного центру зайнятості. Мета запланованих масових профорієнтаційних заходів – поінформувати старшокласників  загальноосвітніх навчальних закладів м. Обухова  про діяльність НАУ як одного із кращих ВНЗ країни з метою залучити до навчання кращих випускників ЗНЗ міста.
Університет на цих заходах представляли: ІДП, НН Юридичний інститут, ННІ Аеропортів, ННІ Комп’ютерних інформаційних технологій, кафедра військової підготовки, ННІ Інформаційно-діагностичних систем, ННІ Міжнародних відносин, НН Гуманітарний інститут, ННІ Економіки та менеджменту та Промислово-економічний коледж НАУ.
Понад 500 учнів 9–11 класів м. Обухова як у ЗНЗ, так і на «Ярмарку професій» змогли отримати вичерпні відповіді фахівців  університету про особливості навчально-виховного процесу, проходження практики, працевлаштування, наукову та міжнародну діяльність.
Керівництво ЗНЗ та Обухівського міськрайонного центру зайнятості подякувало представникам НАУ за високу організацію та високу якість виконаної роботи, яка має вагоме значення для молоді.