Заголовок: У КАІ відбувся перший Міжнародний чемпіонат з кодування, криптографії та кібербезпеки
Дата: 20/06/2025
URL: https://nau.edu.ua/ua/news/2025/6/24019.html
==================================================

12-13 червня 2025 року в Cyber Range UA — Національному кіберполігоні Київського авіаційного інституту — відбувся
І Міжнародний чемпіонат з кодування, криптографії, кібербезпеки (CTF) та захисту інформації.
Захід став знаковою подією для розвитку кібербезпеки в Україні, об’єднавши молодих талантів з усієї країни.
У чемпіонаті взяли участь
198 учасників з 16 областей України та міста Києва.
Організаторами виступили відділення безпеки та оборони Київської Малої академії наук учнівської молоді у співробітництві з КАІ та Маріупольським державним університетом.
За результатами онлайн фіналу до очного суперфіналу в Києві
було запрошено 18 найкращих учасників.
Змагання показали високий рівень підготовки молодих спеціалістів у галузі інформаційної безпеки.
Переможці чемпіонату:
Золота медаль:
Костянтин Пузіков
(Національний технічний університет України «Київський Політехнічний Інститут імені Ігоря Сікорського»).
Срібні медалі:
Аристарх Кенебас
(Державний навчальний заклад «Запорізький промисловий центр професійно-технічної освіти»);
Матвій Носенко
(Південноукраїнський ліцей №2, Миколаївська область).
Бронзові медалі:
Андрій Меньшиков
(Національний аерокосмічний університет «Харківський авіаційний інститут»);
Аріна Лисенко
(Мультипрофільний ліцей, Олександрійська міська рада, Кіровоградська область);
Дмитро Бондарчук
(Політехнічний ліцей Національного технічного університету України «КПІ» м. Києва).
Усі переможці отримали медалі та спеціальні подарунки від партнерів заходу:
Monobank | Universal Bank, Rivne IT Cluster та Kyiv IT Cluster.
Експертну оцінку учасників здійснювало
професійне журі у складі:
Тарас Лобода,
член правління, директор Департаменту інформаційної безпеки, UNIVERSAL BANK | Monobank;
Тетяна Охріменко
, кандидатка технічних наук, старша дослідниця, заступниця декана з наукової роботи Факультету компʼютерних наук та технологій Державного університету «Київський авіаційний інститут»;
Ганна Мартинюк,
кандидатка технічних наук, доцентка, завідувачка кафедри системного аналізу та інформаційних технологій Маріупольського державного університету; керівниця секції «Кібербезпека. Кібердипломатія» відділення безпеки та оборони Київської Малої академії наук;
Андрій Фесенко,
кандидат технічних наук, доцент, декан Факультету компʼютерних наук та технологій Державного університету «Київський авіаційний інститут»,
Олена Нечипорук,
докторка технічних наук, професорка, завідувачка кафедри інтелектуальних кібернетичних систем Факультету компʼютерних наук та технологій Державного університету «Київський авіаційний інститут».
У рамках завершення чемпіонату відбувся навчально-науковий воркшоп «Кар’єра в авіації, ІТ та інженерії», проведений професоркою
Оленою Нечипорук.
Захід дозволив суперфіналістам та їхнім батькам ознайомитися з діяльністю КАІ та перспективами навчання в університеті.
Урочисте нагородження переможців
відбулося в Cyber Range UA за участі представників керівництва КАІ, журі та партнерів заходу. Зокрема, учасників привітали:
Тарас Лобода,
член правління, директор Департаменту інформаційної безпеки, UNIVERSAL BANK | Monobank, голова журі чемпіонату;
Мар’яна Красношапка,
проректорка з гуманітарної політики та інновацій Державного університету «Київський авіаційний інститут»;
Сергій Ящук
, CEO of Kyiv IT Cluster and Coworking PLATFORMA;
Андрій Фесенко
, кандидат технічних наук, доцент, декан факультету комп’ютерних наук та технологій Державного університету «Київський авіаційний інститут»,;
Валентин Протопопов
, начальник відділу наукового розвитку молоді Державного університету «Київський авіаційний інститут»; завідувач відділення безпеки та оборони КЗПО «Київська Мала академія наук учнівської молоді»;
Тетяна Охріменко,
кандидатка технічних наук, старша дослідниця, заступниця декана з наукової роботи факультету компʼютерних наук та технологій Державного університету «Київський авіаційний інститут»;
Ганна Мартинюк,
кандидатка технічних наук, доцентка, координаторка чемпіонату, завідувачка кафедри системного аналізу та інформаційних технологій, Маріупольського державного університету, керівниця секції «Кібербезпека. Кібердипломатія» відділення безпеки та оборони КЗПО «Київська Мала академія наук учнівської молоді».
Партнерами чемпіонату виступили
провідні організації галузі: monobank | Universal Bank, Rivne IT Cluster, Kyiv IT Cluster, Державна служба спеціального зв’язку та захисту інформації України, а також Департамент освіти і науки міста Києва.
Проведення першого Міжнародного чемпіонату з кібербезпеки на базі КАІ підтверджує статус університету як провідного центру підготовки фахівців у галузі інформаційних технологій та кібербезпеки в Україні.