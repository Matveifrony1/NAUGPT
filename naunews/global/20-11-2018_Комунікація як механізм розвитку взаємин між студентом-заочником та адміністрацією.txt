Заголовок: Комунікація як механізм розвитку взаємин між студентом-заочником та адміністрацією
Дата: 20/11/2018
URL: https://nau.edu.ua/ua/news/1/11/komunikatsiya-yak-mehanizm-rozvitku-vzaemin-mizh-studentom-zaochnikom-ta-administratsieyu.html
==================================================

Дирекція ННІНО Національного авіаційного університету провела організаційні зборів студентів I–ІV курсів ОС бакалаврата І–ІІ курсів ОС магістра заочної форми навчання щодо питань провадження освітнього процесу та виконання робочих навчальних планів підготовки здобувачів вищої освіти у непарному семестрі 2018–2019 н.р.
Безпосередніми учасниками педагогічної взаємодії були студенти, адміністрація ННІНО, методисти в/к, провідні фахівці сектору методичного забезпечення заочного навчання НМВ та представники профільних кафедр НАУ.
Педагогічне спілкування мало такі цілі: взаємообмін навчальною і науковою інформацією; передача суспільно-значущих і професійно-важливих норм і цінностей; підтримка студента, мотивація його діяльності; узгодження спільних дій; отримання зворотнього зв’язку про характер стосунків між суб’єктами педагогічної взаємодії.
Під час заходу директор ННІНО Наталія Муранова та заступники директора Ігор Розум і Оксана Поліщук забезпечили належне інформування студентів щодо їх академічних прав; особливостей організації освітнього процесу згідно із Положенням про організацію освітнього процесу в НАУ; вимогами Положення про атестацію випускників НАУ ОС бакалавра, Тимчасового положення про порядок відрахування, переривання навчання, поновлення і переведення здобувачів вищої освіти Національного авіаційного університету, Положення про навчально-методичний комплекс навчальної дисципліни, Положення про дипломні роботи (проекти) випускників Національного авіаційного університету.
До відома присутніх доведено графіки організації освітнього процесу, розклади навчальних занять, контакти методистів та провідних фахівців, які супроводжують освітній процес за відповідними спеціальностями. Увагу студентської аудиторії було також сконцентровано на персональній відповідальності кожного студента за неналежне виконання навчальних та робочих навчальних планів підготовки здобувачів вищої освіти, особливостях процедури допуску та проходження атестації студентів, строків виконання та подання до захисту контрольних, курсових робіт (проектів).
У процесі педагогічного спілкування дотримано єдності основних правил успішної комунікації: повноти інформації, її якість, максиму релевантності та такту; лаконічності, що в подальшому сприятиме фактору довіри з боку студентів та є важливою умовою успішної комунікації.