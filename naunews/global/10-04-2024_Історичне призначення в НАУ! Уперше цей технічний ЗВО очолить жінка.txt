Заголовок: Історичне призначення в НАУ! Уперше цей технічний ЗВО очолить жінка
Дата: 10/04/2024
URL: https://nau.edu.ua/ua/news/2024/4/istorichne-priznachennya-v-nau-upershe-tsey-tehnichniy-zvo-ocholit-zhinka.html
==================================================

Згідно з
Наказом Міністерства освіти і науки
України
, з
10 квітня 2024 року
в.о. ректора Національного авіаційного університету призначено
Ксенію Семенову,
яка до теперішнього часу займала посаду в.о. проректора з наукової роботи та інноваційного розвитку Національного авіаційного університету.
Уперше за довголітню історію українського технічного університету його очолить молода жінка, яка фокусується на сфері освіти, якісних змінах в ній, впровадженню найкращих практик ЄС та США в систему вищої освіти України. Ксенія є випускницею факультету електроніки НАУ, її батько був науковцем, закінчив радіотехнічний факультет авіаційного університету.
Призначенню кандидатури з боку МОН передувало обговорення та голосування Наглядової ради Національного авіаційного університету. Нагадаємо, у рамках експерименту
створено Наглядову раду НАУ, яку очолює Петро Чернишов з січня 2024 року
. Їй наданий ширший спектр повноважень, у тому числі, у вирішенні питань стратегічних кадрових призначень та змін.
Петро Чернишов, голова Наглядової ради НАУ:
«Ми рухаємось у дуже правильному напрямку на шляху трансформації НАУ. Вважаю це призначення предметом гордості не тільки тому, що воно відбувалося за принципом обговорення, дискусії між усіма членами Наглядової ради НАУ, прозорого голосування за кандидатуру, що є нетрадиційним для України механізмом призначення на посади очільників ЗВО, але є прийнятою практикою в багатьох прогресивних країнах світу, а й тому, що воно дійсно привнесе потужні позитивні зміни в університеті. Ксенія — молода, талановита жінка, ефективна топ-менеджерка. Вона «живе» цим університетом, робить все можливе, щоб він не тільки повернув втрачену репутацію, повагу, потужність та впливовість. Нова очільниця має на меті зробити його одним з найкращих інженерних університетів у Східній Європі з сучасною матеріально-технічною базою і турботою за перспективне майбутнє своїх студентів і команди».
«У бізнесі при призначені на керівні посади репутація та доброчесність, знання, досвід, ефективність та мотивація кандидата мають пріоритетне значення. Система вищої освіти в Україні — недосконала, їй є, що перейняти з закордонного досвіду управління закладами вищої освіти, у тому числі, в питаннях кадрової політики. Таке одноголосне рішення всіх членів Наглядової ради НАУ за кандидатуру Ксенії демонструє нашу велику довіру, повагу до неї та цінності, компетенції, яким мають надавати перевагу ЗВО при призначені своїх очільників. Уперше в Україні Міністерство освіти і науки робить призначення в державному університеті із урахуванням рекомендацій Наглядової ради. І це великий крок, дієвий підхід. Бажаю Ксенії успіхів та наснаги на новій посаді», —
Володимир Цой
, член Наглядової ради НАУ, український підприємець і громадський діяч, президент групи компаній МТІ Group, випускник Київського інституту інженерів цивільної авіації (назва НАУ з 1965 по 1994 роки).
Що відомо про Ксенію Семенову:
Ксенія Семенова — в.о. проректора з наукової роботи та інноваційного розвитку Національного авіаційного університету, освітянка, директорка освітніх програм в бізнес інкубаторі YEP, депутатка Київської міської ради, секретар комісії з питань цифрової трансформації та адміністративних послуг, з 2013 до 2021 року викладала в НАУ, координувала різноманітні всеукраїнські та міжнародні освітні та науково-популярні проекти. З початком повномасштабного вторгнення є співзасновницею благодійного фонду «Солом’янські котики».
Народилася: 3 березня 1990 року у Кривому Розі.
Сімейний стан: одружена, виховує доньку Соломію.
Освіта
Співавторка масштабного дослідження «Майбутнє університетів» Українського інституту майбутнього.
Стипендіантка програми «Завтра.UA» Фонду Віктора Пінчука.
У 2013 році  закінчила навчання за напрямом «Електронні пристрої та системи», у 2016 — за освітньо-професійною програмою кандидатки наук у Національному авіаційному університеті.
Професійний досвід
З 2023 року — в.о. проректора з наукової роботи та інноваційного розвитку Національного авіаційного університету.
З 2021 року — директорка освітніх програм в бізнес інкубаторі YEP.
З  2019 року — помічниця народного депутата Романа Грищука, голови підкомітету з питань освіти впродовж життя та позашкільної освіти і адаптації законодавства України до положень права Європейського Союзу Комітету.
З 2017 по 2021 рік директорка освітніх програм у мережі академічних бізнес-інкубаторів YEP, що займається бізнес-освітою для молоді та розвиває підприємницьку екосистему України.
З 2017 по 2019 рік працювала інженеркою у компанії Radionics у напрямку алгоритмів обробки сигналів та симуляції сигналу радарів.
З 2015 по 2018 рік працює керівницею напряму в українській секції IEEE, що є найбільшою у світі професійною технічною організацією, яка займається просуванням технологій.
З 2013 року є викладачкою у Національному авіаційному університеті.
Громадська робота
У 2023 році стала учасницею програми Young Elected Politicians та представляла Україну та Київ на 156 пленарному засіданні Комітету регіонів у Брюсселі.
У 2020 році обрана депутаткою Київради, входить до Постійної комісії Київської міської ради з питань цифрової трансформації та адміністративних послуг, є заступницею голови цієї комісії.
Є авторкою проєктів Громадського бюджету міста Києва, що пов'язані із наукою.
З 2013 року є співорганізаторкою серії щорічних наукових фестивалів та подій: Наукові пікніки, Медичні пікніки, Дні науки, Марш за науку, День жінок та дівчат в науці.
Засновниця відкритого простору неформальної освіти в НАУ «NAU HUB».
Співорганізаторка хакатонів:
Open Data & Local Media Hackathon — хакатон на тему відкритих даних і локальних медіа.
NASA Space Apps Challenge Kyiv — міжнародного хакатону для кодерів, науковців, дизайнерів, оповідачів, мейкерів, будівельників, технологів та інших у містах по всьому світу, де команди використовують безкоштовні та відкриті дані Національного управління з аеронавтики й дослідження космічного простору (NASA) для розв'язання реальних проблем на Землі та в космосі.
ActInSpace — це міжнародного конкурсу інновацій, який надихає молодих людей у всьому світі. У 2018 році ActInSpace це хакатон в 35 країнах і 75 містах, з яких 5000+ учасників шукають реальні рішення конкретних 72 проблем.
Співзасновниця та організаторка фестивалю «Наукові пікніки» у Києві — щорічного фестивалю просто неба, під час якого експерти розвінчують міфи, а також дають логічне пояснення певним явищам у галузі фізики, хімії, біології та в інших сферах науки.