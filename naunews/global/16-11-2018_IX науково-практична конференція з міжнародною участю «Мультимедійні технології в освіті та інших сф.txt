Заголовок: IX науково-практична конференція з міжнародною участю «Мультимедійні технології в освіті та інших сферах діяльності»
Дата: 16/11/2018
URL: https://nau.edu.ua/ua/news/1/11/ix-naukovo-praktichna-konferentsiya-z-mizhnarodnoyu-uchastyu-multimediyni-tehnologii-v-osviti-ta-inshih-sferah-diyalnosti.html
==================================================

14-15 листопада 2018 відбулася IX науково-практична конференція «Мультимедійні технології в освіті та інших сферах діяльності», організатором якої є кафедра комп’ютерних мультимедійних технологій ННІКІТ Національного авіаційного університету.
Цього року конференція набула міжнародного розголосу. До організаційного комітету приєдналися: Джордж Хагері, президент коледжу Біконаштату Нью-Гемпшір (США); Філіпп Флурі, заступник директора Центру DCAF (Швейцарія); Матей Таняш, декан відділу педагогічних наук Академії спеціальної педагогіки ім. Марії Гжегожевської (Республіка Польща); Божена Сєрадзька-Базюр, завідувач кафедри наук про родину Академії «Ігнатіанум» (Республіка Польща); Войцех Велскоп, проректор з організації навчання та якості освіти Вищої школи бізнесу і наук про здоров’я (Республіка Польща).
У рамках конференції відбулася презентація книги «Ратай українського ефіру. Спогади про Миколу Охмакевича». До наукової аудиторії звернувся перший заступник голови Київської організації Національної спілки журналістів України Віктор Пасак. Він вручив кафедрі КММТ та студентам, які розробили макет та реставрацію оригінальних фотоматеріалів цього видання, подарункові екземпляри книги.
У секційних засіданнях взяли участь більше ніж 30 викладачів та 70 студентів з Інституту інформаційних технологій та засобів навчання НАПН України, НТУУ «КПІ ім. Ігоря Сікорського», Харківського національного економічного університету імені Семена Кузнеця та інших вищих навчальних закладів та наукових установ України.