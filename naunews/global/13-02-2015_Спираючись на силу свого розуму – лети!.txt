Заголовок: Спираючись на силу свого розуму – лети!
Дата: 13/02/2015
URL: https://nau.edu.ua/ua/news/2015/2/spirayuchis-na-silu-svogo-rozumu-–-leti.html
==================================================

22 січня 2015 року аспірантка кафедри англійської філології і перекладу Гуманітарного інституту І. Струк відвідала романо-германську гімназію № 123 Подільського району м. Києва. Вона розповіла гімназистам про роль і місце професії перекладача у сучасному соціумі та особливості професійної підготовки перекладачів на кафедрі англійської філології і перекладу.
Завдяки використаним відеоматеріалам гімназисти ознайомилися із особливостями наукового та позааудиторного життя студентів, громадською та науково-дослідною діяльністю кафедри, її професорсько-викладацьким складом, аудиторним фондом та сучасною матеріально-технічною базою. Учні поставили чимало запитань щодо умов прийому до НАУ, переліку документів, необхідних для вступу та перспектив подальшого працевлаштування. Спілкування пройшло жваво та в дружній атмосфері. Потенційні абітурієнти отримали можливість дізнатися не лише про умови навчання, але й зазирнути за ширму цікавого студентського життя.