Заголовок: Профорієнтаційна робота НАУ в місті Березані
Дата: 29/03/2018
URL: https://nau.edu.ua/ua/news/1/3/proforientatsiyna-robota-nau-v-m-berezani.html
==================================================

28 березня 2018 року на запрошення Березанського міськрайонного центру зайнятості представники Національного авіаційного університету здійснили відрядження до м. Березані Київської обл. для проведення профорієнтаційної роботи. Були представлені такі структурні підрозділи університету: НН Інститут неперервної освіти, НН Інститут інформаційно-діагностичних систем, НН Гуманітарний інститут, НН Інститут аеропортів, Факультет транспортних технологій, НН Інститут аеронавігації, електроніки та телекомунікацій, НН Юридичний інститут, Коледж інформаційних технологій та землевпорядкування НАУ, Коледж комп’ютерних технологій та економіки НАУ,  Коледж інженерії та управління НАУ.
Старшокласникам, яких на «ярмарок професій» завітало понад 100 із 4-х ЗНЗ міста, продемонстрували презентацію на тему «Навчання у НАУ – крок до майбутньої успішної кар’єри», надавши при цьому фахову інформацію про особливості навчально-виховного процесу в університеті; переваги навчання на підготовчому відділенні громадян України; профорієнтаційні заходи «Літня школа – 2018» та «Пробне ЗНО – 2018»; англомовне навчання та студентське самоврядування;  міжнародні освітні проекти та програми; навчання на кафедрі військової підготовки; Правила прийому до НАУ у 2018 р., а також запросили на дні відкритих дверей 12 і 21 квітня та 9 червня 2018 р.
Учні ознайомилися з інформаційними стендами, докладно поговорили про спеціальності, спеціалізації та специфіку підготовки фахівців із представниками навчально-наукових та відокремлених структурних підрозділів університету. Кожен учень отримав рекламно-інформаційні буклети та випуски газети «Авіатор».
Тож будемо сподіватися, що старшокласники з м. Березані, після закінчення ЗНЗ, правильно оберуть місце подальшого навчання, а це – саме Національний авіаційний університет.