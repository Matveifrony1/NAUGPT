Заголовок: На кафедрі біокібернетики та аерокосмічної медицини відбулась атестація аспірантів
Дата: 21/09/2022
URL: https://nau.edu.ua/ua/news/2022/9/na-kafedri-biokibernetiki-ta-aerokosmichnoi-meditsini-vidbulas-atestatsiya-aspirantiv.html
==================================================

14 вересня на кафедрі біокібернетики та аерокосмічної медицини Факультету екологічної безпеки, інженерії та технологій (ФЕБІТ) Національного авіаційного університету в присутності членів кафедри та гаранта аспірантури університету, д.т.н., професора Максима Залевського була проведена успішна атестація аспірантів д.т.н., професора кафедри Вячеслава Кузовика.
Атестацію проходили:
- Владислав Ковальчук, тема дисертації «Технологія оцінювання сумісності крові донора і реципієнта при трансплантації органів». При доповіді викладена основа майбутньої дисертації, опис математичної моделі, яка б дозволила на основі визначених параметрів крові прогнозувати перебіг посттранстплантаційного періоду для конкретного пацієнта.
- Олеся Коваленко, тема дисертації «Удосконалення методів управління ризиком медичніх виробів на основі моделювання основних функціональних характеристик». При доповіді викладена основа майбутньої дисертації, визначення основних функціональних характеристик медичних виробів на основі математичного моделювання з використанням теорії нечіткого логічного висновку для управління ризиком медичних виробів на етапі експлуатації.
- Андрій Юровицький, тема дисертації «Метод і засіб оцінювання психофізіологічного стану за енергетичними параметрами операторів льотного складу». При доповіді викладена основа майбутньої дисертації, план досліджень для підтвердження принципів, що аура (енергетичне поле) людини може бути джерелом інформації для діагностування стану гомеостазу з розробкою та застосуванням експериментального зразка пристрою для проведення досліджень.