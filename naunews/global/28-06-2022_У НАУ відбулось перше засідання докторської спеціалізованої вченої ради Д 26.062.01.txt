Заголовок: У НАУ відбулось перше засідання докторської спеціалізованої вченої ради Д 26.062.01
Дата: 28/06/2022
URL: https://nau.edu.ua/ua/news/2022/6/u-nau-vidbulos-pershe-zasidannya-doktorskoi-spetsializovanoi-vchenoi-radi-d-2606201.html
==================================================

28 червня у Національному авіаційному університеті було проведено установче засідання докторської спеціалізованої вченої ради, утвореної наказом Міністерства освіти і науки України №530 від 06 червня 2022 року.
Докторська рада Д 26.062.01 має право присуджувати наукові ступені кандидата та доктора наук зі спеціальності 05.13.06 – Інформаційні технології.
Голова спеціалізованої вченої ради – ректор НАУ Максим Луцький.
Звертаючись до присутніх з вітальним словом, Максим Луцький повідомив, що у докторантурі НАУ відкрито наукову спеціальність 05.13.06 «Інформаційні технології» і університет гарантує забезпечення усіх необхідних умов для ефективної роботи докторської ради із зазначеної наукової спеціальності.
Крім того, ректор закликав здобувачів та їх наукових консультантів (керівників) подавати до новоутвореної докторської ради дисертаційні роботи для зміцнення кадрового потенціалу НАУ, в першу чергу, та інших закладів вищої освіти і наукових установ України.
На засіданні були присутні:
- заступник декана Факультету кібербезпеки, комп'ютерної та програмної інженерії (ФККПІ) НАУ Сергій Гнатюк (заступник голови ради);
- завідувач кафедри комп'ютерних інформаційних технологій ФККПІ Аліна Савченко (заступник голови ради);
- доцент кафедри комп'ютерних інформаційних технологій ФККПІ Тетяна Охріменко (вчений секретар ради);
- завідувач кафедри прикладної математики ФККПІ Пилип Приставка;
- завідувач кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій (ФАЕТ) НАУ Володимир Шутко;
- професор кафедри комп'ютеризованих систем управління ФККПІ Дмитро Кучеров;
- професор кафедри комп'ютеризованих систем управління ФККПІ Олена Нечипорук.
Крім того, у режимі онлайн до заходу долучились:
- завідувач кафедри комп'ютеризованих систем управління ФККПІ Олександр Литвиненко;
- професор кафедри організації авіаційних перевезень Факультету транспорту, менеджменту і логістики (ФТМЛ) НАУ Петро Павленко;
- завідувач кафедри льотної експлуатації, аеродинаміки та динаміки польотів Льотної академії НАУ Олег Дмітрієв;
- завідувач кафедри кібербезпеки та захисту інформації Київського національного університету імені Тараса Шевченка Наталія Лукова-Чуйко;
- завідувач кафедри інформаційно-аналітичної діяльності та інформаційної безпеки Національного транспортного університету Алі Аль-Амморі;
- професор кафедри комп'ютерної інженерії та програмування Національного технічного університету «Харківський політехнічний інститут» (НТУ ХПІ) Георгій Кучук;
- професор кафедри комп’ютерної інженерії та програмування НТУ ХПІ Ніна Кучук.
Заступник голови ради Сергій Гнатюк оголосив присутніх на засіданні та ознайомив їх з Наказом МОН України щодо утворення ради.
Під час засідання, члени спеціалізованої вченої ради обговорили особливості функціонування докторської ради згідно сучасних нормативних документів та окреслили плани роботи ради на найближчий час із урахуванням воєнного стану.