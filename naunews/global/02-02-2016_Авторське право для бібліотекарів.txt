Заголовок: Авторське право для бібліотекарів
Дата: 02/02/2016
URL: https://nau.edu.ua/ua/news/2016/2/avtorske-pravo-dlya-bibliotekariv.html
==================================================

28 січня 2016 року відбувся семінар «Проблеми авторського права у інформаційно-бібліотечній діяльності», організований Науково-технічною бібліотекою ім. Г.І Денисенка Національного технічного університету України «Київський політехнічний інститут» та Асоціацією «Інформатіо-Консорціум». Модераторами були к.т.н. Олексій Васильєв та к.т.н. Вікторія Чьочь (Асоціація «Інформатіо-Консорціум»). Програма семінару включала в себе: презентацію видання «Авторське право для бібліотекарів»; систему авторського права: права авторів, виключення та обмеження для бібліотек; менеджмент авторського права; ліцензування та Creative Commons; проблеми авторського права у інформаційно-бібліотечній діяльності. Семінар відвідали заступник директора з інформаційного та технічного забезпечення НТБ НАУ к.т.н., доцент Іванкевич О.В. та завідувач відділу інформаційного та програмно-технічного забезпечення НТБ НАУ Фатич О.А, які отримали відповідні сертифікати.