Заголовок: Фахівці НАУ серед учасників обговорення проєкту ДБН «Будинки та споруди закладів охорони здоров’я»
Дата: 12/08/2022
URL: https://nau.edu.ua/ua/news/2022/8/fahivtsi-nau-sered-uchasnikiv-obgovorennya-proektu-dbn-budinki-ta-sporudi-zakladiv-ohoroni-zdorov’ya.html
==================================================

9 серпня, в рамках виконання робіт із нормування у будівництві відбулося засідання робочої групи, на якій було обговорено проєкт редакції Державних будівельних норм «Будинки та споруди закладів охорони здоров’я».
У засіданні взяли участь фахівці Факультету архітектури, будівництва та дизайну Національного авіаційного університету, які є учасниками робочої групи.
НАУ є базовою організацією щодо виконання робіт із нормування у будівництві відповідно до наказу Міністерства розвитку громад та територій України від 28.08.2021 № 215 «Про включення підприємств, установ та організацій, що можуть здійснювати функції щодо виконання робіт із нормування у будівництві за визначеним напрямом або напрямами, до переліку базових організацій у будівництві».
В активі ФАБД також розроблення проєктів ДБН «Будинки та споруди. АЕРОДРОМИ», дорожня карта формування галузевої нормативної бази проєктування та будівництва аеропортів та інші нормативні документи.