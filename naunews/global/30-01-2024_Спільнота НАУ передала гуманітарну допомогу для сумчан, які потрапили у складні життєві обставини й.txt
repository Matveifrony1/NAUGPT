Заголовок: Спільнота НАУ передала гуманітарну допомогу для сумчан, які потрапили у складні життєві обставини й потребують опіки та догляду
Дата: 30/01/2024
URL: https://nau.edu.ua/ua/news/2024/1/spilnota-nau-peredala-gumanitarnu-dopomogu-dlya-sumchan-yaki-potrapili-u-skladni-zhittevi-obstavini-y-potrebuyut-opiki-ta-doglyadu.html
==================================================

За ініціативи адміністрації НАУ було організовано збір благодійної допомоги для людей, які потрапили у тяжкі життєві обставини і перебувають під опікою Комунальної установи Сумського міського територіального центру соціального обслуговування «Берегиня» (надання соціальних послуг).
До благодійного збору активно долучилася Студентська рада студентського містечка і студенти юридичного факультету, а також наступні структурні підрозділи НАУ:
юридичного факультету;
факультету екологічної безпеки та технологій;
факультету наземних споруд і аеродромів;
редакційно-видавничий відділ;
відділ по роботі зі студентами;
відділ студентського складу.
Силами спільноти НАУ було зібрано засоби для пересування (милиці, підтримувачі, ходунки, крісла-візки), засоби індивідуального захисту (медичні рукавички, халати), засоби гігієни (вологі серветки, підгузки, пелюшки), лікарські препарати, засоби догляду, миючі засоби, одяг (футболки, шкарпетки, светри) тощо.
Дякуємо всім, хто долучився до благої справи. Ваша доброта і небайдужість безцінні!