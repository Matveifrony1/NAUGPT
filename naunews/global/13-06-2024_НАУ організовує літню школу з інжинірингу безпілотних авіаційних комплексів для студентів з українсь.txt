Заголовок: НАУ організовує літню школу з інжинірингу безпілотних авіаційних комплексів для студентів з українських ЗВО
Дата: 13/06/2024
URL: https://nau.edu.ua/ua/news/2024/6/nau-organizovue-litnyu-shkolu-z-inzhiniringu-bezpilotnih-aviatsiynih-kompleksiv-dlya-studentiv-z-ukrainskih-zvo.html
==================================================

Національний авіаційний університет анонсує проведення
тижневої літньої школи з інжинірингу безпілотних авіаційних комплексів
(БАК).
Вже у липні розпочнемо — за участі провідних виробників-партнерів, серед яких Airlogix, Quantum Systems, FORGE, ANG Patriot, Buntar Aerospace та Lab 418.
В програмі:
насичені лабораторні роботи на реальному обладнанні, менторство фахівців з компаній-виробників, знайомства з колегами з усієї країни та випробувальні польоти. Протягом 6 днів
учасники матимуть нагоду здобути практичні знання та досвід
з проєктування, виробництва компонентів та систем безпілотних авіаційних комплексів.
Літня школа пропонує
три напрямки навчання
, орієнтовані на різні спеціалізації:
Інженери-конструктори:
технології виробництва та випробування композитних матеріалів/конструкцій, аеродинаміка, механізація виробу.
Інженери-електроніки:
розміщення електронного обладнання, налагодження збирання дронів, робота з DroneCore, передача сигналу, протидія радіоелектронній боротьбі.
Розробники програмного забезпечення:
автопілот, машинний зір, трекінг цілей, самонаведення, навігація по місцевості.
Учасниками школи можуть стати
студенти та аспіранти українських закладів вищої освіти технічних спеціальностей, що мають базовий досвід розробки/виробництва безпілотних авіаційних комплексів.
Щоб потрапити на навчання потрібно
подати заявку
до 20 червня 2024
року. Точні деталі щодо місця проведення, розкладу та інших організаційних питань будуть повідомлені зареєстрованим учасникам.
Залишаємо для вас
контакт
представника Проєктного офісу НАУ, який надасть відповіді на всі додаткові питання:
Артем Целіков
,
+380 63 594 73 07
,
artem.tselikov@npp.nau.edu.ua