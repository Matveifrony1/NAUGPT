Заголовок: В НАУ успішно стартував ІІ етап Всеукраїнських олімпіад
Дата: 07/05/2018
URL: https://nau.edu.ua/ua/news/1/5/v-nau-uspishno-startuvav-ii-etap-vseukrainskih-olimpiad.html
==================================================

5 та 6 травня 2018 р. в Національному авіаційному університеті розпочався ІІ (основний) етап Всеукраїнських олімпіад. Так, 5 травня учасники олімпіади виконували завдання з математики та біології, а 6 травня – з історії України та географії.
ІІ етап олімпіад НАУ відкрила директор ННІНО, д. пед. н., професор Н. Муранова. Вона передала щирі вітання учасникам від керівництва, викладачів та студентів університету, а також побажала їм творчих успіхів, перемог, високих результатів і запросила на навчання до НАУ.
Завдання олімпіади виявили, що в учнів-випускників 2018 р. у цілому сформовані ключові компетентності, що необхідні для, творчої самореалізації особистості, розуміння природничо-наукової картини світу.
Члени журі високо оцінили та відзначили в учасників: природні задатки, інтелект, пам’ять, здатність до самоосвіти; розвиток їхнього наукового світогляду на основі засвоєння системи знань, умінь, навичок. Структура олімпіадних завдань (тестів) відповідала програмним вимогам зі шкільних предметів навчальних закладів освіти та УЦОЯО.
Учасники виявили здатність до виконання у майбутньому науково-пошукової роботи у вищій школі.
Консультації присутнім батькам, учителям та учням щодо особливостей вступу до Національного авіаційного університету надавала провідний фахівець Консультаційного центру О. Радченко.
Написання робіт та методичний супровід олімпіад забезпечували члени журі та предметно-методичних комісій: з математики – к. т. н., доцент кафедри базових і спеціальних дисциплін ННІНО В. Хребет та ст. викладач кафедри вищої та обчислювальної математики ННІКІТ О. Олійник; з біології – к. пед. н., доцент кафедри педагогіки та психології професійної освіти А. Кокарєва; з історії України – к. і. н, доценти кафедри історії та документознавства ННГМІ Л. Халецька та Ю. Кондрашевська, а також ст. викладач кафедри Ж. Паскал; з географії – зав. кафедри землеустрою та кадастру ННІЕБ, д. е. н. І. Новаковська, доцент кафедри аерокосмічної геодезії ННІЕБ, к. ф-м. н., ст. науковий співробітник Ю. Великодський, доцент кафедри екології ННІЕБ, к. ф-м. н. А. Гай та ст. викладач кафедри землеустрою та кадастру ННІЕБ В. Бабій.
Проведення олімпіад забезпечував організаційний комітет ННІНО у складі: директор Н. Муранова, заступник директора С. Черіпко, завідувач кафедри базових і спеціальних дисциплін, к. пед. н., доцент О. Приходько, завідувач підготовчим відділенням громадян України, к. т. н., доцент О. Бруяка та заступник  завідувача підготовчим відділенням Ю. Скорик.
9 червня 2018 р. на Дні відкритих дверей переможців олімпіад буде урочисто нагороджено дипломами. Учасники олімпіад матимуть можливість отримати до 20 балів до загального рейтингу при вступі до НАУ на спеціальності, яким надається особлива підтримка держави.
12 та 13 травня 2018 р. на абітурієнтів чекає ІІ тур олімпіад з української мови та літератури, англійської мови, фізики та хімії. Бажаємо успіхів та перемог!