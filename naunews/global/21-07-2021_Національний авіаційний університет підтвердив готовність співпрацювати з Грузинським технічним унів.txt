Заголовок: Національний авіаційний університет підтвердив готовність співпрацювати з Грузинським технічним університетом
Дата: 21/07/2021
URL: https://nau.edu.ua/ua/news/2021/7/natsionalniy-aviatsiyniy-universitet-pidtverdiv-gotovnist-spivpratsyuvati-z-gruzinskim-tehnichnim-universitetom.html
==================================================

В рамках робочого візиту до Грузії, ректор НАУ Максим Луцький, у складі делегації МОН на чолі з Міністром Сергієм Шкарлетом, відвідав Грузинський технічний університет (ГТУ).
Українську делегацію зустрічали: Нуну Мітскевіч, заступник Міністра освіти і науки Грузії; Давід Гургенідзе, ректор ГТУ; Карло Копаліані, канцлер ГТУ; Зураб Гасіташвілі, заступник ректора ГТУ з наукової роботи; Ніно Імнадзе, декан Факультету архітектури, міського планування і дизайну ГТУ; Тамар Ломінадзе, декан Факультету інформатики та систем управління ГТУ; Арчіл Дадіані, голова Наукового відділу університету та інші.
Представників української освітньої галузі ознайомили з технічним потенціалом ГТУ та продемонстрували ряд винаходів, серед яких і штучний інтелект.
Ректор ГТУ Давид Гургенідзе представив стратегію та цілі роботи університету, після чого сторони обговорили можливості співробітництва ГТУ із закладами вищої освіти України.
Міністр Сергій Шкарлет у своїй промові, крім іншого, підтвердив готовність курівників українських закладів вищої освіти до підписання угод про співпрацю з ГТУ, оскільки це дасть можливість реалізації спільних проектів задля розвитку вищої освіти та наукового прогресу на міжнародному рівні для обох країн.
Ректор НАУ Максим Луцький наголосив на важливості обміну досвідом та необхідності напрацювання спільного дослідницького потенціалу між університетами.