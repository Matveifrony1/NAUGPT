Заголовок: Навчальна практика студентів НН ІКІТ в Лодзінському технічному універститеті
Дата: 29/09/2015
URL: https://nau.edu.ua/ua/news/2015/9/studenti-nn-ikit-u-polshhi.html
==================================================

Студенти кафедри комп’ютеризованих систем захисту інформації Ю.Бойко, П.Кудринський, В. Сіньков та О.Тюртюбек (напрям підготовки 6.170101 «Безпека інформаційних і комунікаційних систем») у рамках програми академічної мобільності студентів завершили навчальну практику в Лодзінському технічному університеті (ЛТУ, Польща). Практика проходила на факультеті електротехніки, електроніки, інформатики та автоматики ЛТУ.
Протягом тижня, з 13.09.2015 р – 21.09.2015 р.,  студенти мали можливість ознайомитися з університетом, факультетом, науково-дослідними лабораторіями,  прослухати лекції за спеціальністю, відвідати Центр інформаційних технологій, взяти участь у семінарі - тренінгу з розвитку креативного мислення Design Thinking, пройти практичні заняття з інформаційної безпеки та по роботі з базами даних.
Крім навчальної  на студентів чекала і культурна програма, яка містила екскурсії м. Лодзь та відвідання м. Варшава.
Навчання в європейському ВНЗ, зустрічі, враження, нові знайомства – неоцінений досвід, який отримали наші студенти під час практики.