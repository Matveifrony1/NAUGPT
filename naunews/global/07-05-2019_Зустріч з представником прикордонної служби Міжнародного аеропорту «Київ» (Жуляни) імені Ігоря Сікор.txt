Заголовок: Зустріч з представником прикордонної служби Міжнародного аеропорту «Київ» (Жуляни) імені Ігоря Сікорського
Дата: 07/05/2019
URL: https://nau.edu.ua/ua/news/2019/5/zustrich-z-predstavnikom-prikordonnoi-sluzhbi-mizhnarodnogo-aeroportu-kiiv-(zhulyani)-imeni-igorya-sikorskogo.html
==================================================

Відповідальність за порушення митного законодавства в аеропортах та застосування митного законодавства України в процесі безвізового режиму руху пасажирів та вантажів – основні питання, що обговорювались під час зустрічі студентів Юридичного факультету з представником прикордонної служби Міжнародного аеропорту «Київ» (Жуляни) імені Ігоря Сікорського Юлією Дементєвою.
Представник прикордонної служби зазначила, що для підвищення ефективності роботи митних органів та митної системи загалом мають враховуватись особливості розвитку митної справи та принципи її побудови. Митна політика має бути спрямована на вирівнювання економічних умов розвитку країни шляхом надання певних повноважень митним органам.
Захід організовано завідувачем кафедри кримінального права і процесу Софією Лиховою з метою закріплення теоретичних знань та практичних вмінь студентів у митній сфері.  Ця зустріч має велике значення для майбутніх юристів, які планують навчатися за освітньо-професійною програмою «Правове забезпечення митної діяльності», яка цього року відкрилась на факультеті.