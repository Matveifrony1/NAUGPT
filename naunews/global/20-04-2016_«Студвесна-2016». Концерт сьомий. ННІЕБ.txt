Заголовок: «Студвесна-2016». Концерт сьомий. ННІЕБ
Дата: 20/04/2016
URL: https://nau.edu.ua/ua/news/2016/4/studvesna-2016-konczert-somij-nnieb.html
==================================================

18 квітня в Центрі культури та мистецтв Національного авіаційного університету відбувся сьомий фестивальний концерт «Студвесни-2016». Цього дня публіку ЦКМу розважала команда Навчально-наукового інституту Екологічної безпеки.
Першу частину студенти представили як «Щоденник Зоряної»: про життя дівчинки з самого народження й до дня заміжжя, відносини у сім’ї з плином часу та втрату батька, який так і не станцював з донечкою на весіллі, хоч так цього й хотів.
Другу частину студенти розпочали з відеоролику «Короче говоря «Студвесна», показавши процес підготовки команди до фестивального концерту. У ролі конферансу виступив учасник команди, який протягом усього концерту моделював діалог з Русланом Зарбалієвим, використовуючи вислови Руслана з «подкастів Зарби».
Темою пантоміми учасники обрали «Ніч перед важливим днем», обігруючи сон головного героя, а для вокального номеру представили авторську пісню під живий музичний супровід гітар та барабанів.
Також у концертній програмі ННІЕБ команда представила стендап «Жіночі думки» та постановку про аварію на Чорнобильській АЕС з вступним словом «Пусть мирный атом будет работником, а не солдатом».
Також команда показала сучасну хореографічну постановку, темою якої стало добування Прометеєм вогню для людей.
Крайній номер команди – відеоролик про «Студвесну» з нарізкою кадрів  підготовки до концерту студентів ННІЕБ, виступів інших команд, коментарями членів журі та «стариків» фестивалю «Що для вас перша «Студвесна?».
Попереду залишилося 3 фестивальні концерти. Розв'язка зовсім близько. Тож не пропустіть можливості насолодитися наймасштабнішим фестивалем НАУ – «Студвесна-2016»!