Заголовок: Профорієнтаційна робота – це традиція
Дата: 23/03/2018
URL: https://nau.edu.ua/ua/news/1/3/proforientatsiyna-robota-–-tse-traditsiya.html
==================================================

22 березня 2018 р. співробітники НАУ традиційно продовжили проведення профорієнтаційної роботи для старшокласників ЗНЗ Київщини. Цього разу діяльність уіверситету презентували для учнів 9–11 класів у двох ЗНЗ смт. Рокитного та на «ярмарку професій», що проводив  Рокитнянський районний центр зайнятості. У ЗНЗ учням провели профорієнтаційні уроки «Вдалий професійний вибір – запорука успіху», а на базі ЦЗ його відвідувачам продемонстрували презентацію про НАУ, фільм та організували виставку навчально-наукових підрозділів.
На заходах університет представляли: НН Інститут неперервної освіти, НН Гуманітарний інститут, НН Юридичний інститут, НН Інститут аеропортів, НН Інститут інформаційно-діагностичних систем, НН Аерокосмічний інститут, Факультет транспортних технологій, НН Інститут аеронавігації, електроніки та телекомунікацій, Коледж інформаційних технологій та землевпорядкування НАУ і Коледж комп’ютерних технологій та економіки НАУ.
Понад 240 старшокласників почули щирі слова вітання ректорату університету та їм побажання їм успіхів у навчанні, а одинадцятикласникам – поповнити студентські лави нашого вишу під час вступної кампанії–2018. Із газет «Авіатор» та інформаційно-рекламних буклетів НН інститутів та факультетів абітурієнти дізналися: про особливості вступу та навчання в НАУ; підготовче відділення громадян України та можливість отримання додаткових балів при вступі; другу вищу освіту, заочне навчання та навчання на кафедрі військової підготовки; міжнародну діяльність, англомовний проект та організацію студентського самоврядування і дозвілля. Старшокласників запросили на дні відкритих дверей, а також до участі у Літній школі–2018 та Пробному ЗНО–2018.
Адміністрація ЗНЗ та Рокитнянського РЦЗ переказала щирі слова вдячності керівництву та колективу Національного авіаційного університету за профорієнтаційну роботу традиційно високого  рівня.