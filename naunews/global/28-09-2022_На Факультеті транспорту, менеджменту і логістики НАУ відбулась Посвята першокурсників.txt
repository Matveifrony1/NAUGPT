Заголовок: На Факультеті транспорту, менеджменту і логістики НАУ відбулась Посвята першокурсників
Дата: 28/09/2022
URL: https://nau.edu.ua/ua/news/2022/9/na-fakulteti-transportu-menedzhmentu-i-logistiki-nau-vidbulas-posvyata-pershokursnikiv.html
==================================================

Протягом останнього переднавчального тижня кафедри Факультету транспорту, менеджменту і логістики (ФТМЛ) Національного авіаційного університету провели Посвяти першокурсників.
Студенти першого курсу ФТМЛ НАУ мали змогу познайомитись з деканом факультету Тетяною Мостенською, заступниками декана Марією Багрій, Ельвірою Даніловою, Надією Передерій, а також завідувачами випускових кафедр факультету.
Приємним сюрпризом для першокурсників кафедри організації авіаційних перевезень стало вітальне слово запрошених партнерів – майбутніх роботодавців наших студентів виконавчого директора авіакомпанії «AeroVis» Василя Лазарця, комерційного директора авіакомпанії «Bees Airline» Олександра Джиджори і співзасновника та заступника директора авіакомпанії «Bees Airline» Кирила Євтушенка.
На заходах присутні отримали інформацію про особливості організації навчання у НАУ, структуру навчального року, організацію позанавчальних заходів.
Також, студентам були представлені куратори їх груп.