Заголовок: Професійна співпраця зі школою
Дата: 27/05/2015
URL: https://nau.edu.ua/ua/news/2015/5/profesijna-spivpraczya-zi-shkoloyu.html
==================================================

25 травня  за запитом викладача ЗОШ № 324 С. М. Гончарової відбулася зустріч з психологом кафедри педагогіки та психології професійної освіти Гуманітарного інституту Вікторією Фурман. Захід був направлений на формування сприятливого психологічного клімату у колективі учнів. Формат зустрічі носив відкритий характер та спонукав школярів до дискусії.
За допомогою діагностичного інструментарію було виявлено певні негативні особливості формування психологічного клімату у класі та з’ясовано причини:
- агресивність;
- занижена самооцінка;
- тривожність;
- негативне ставлення у класі;
- сімейні стосунки тощо.
Але одночасно психолог помітила позитивну мотивацію до навчання. Як засіб подолання негативних факторів, Вікторія Фурман запропонувала формувати у дітях позитивні риси характеру, підкріплювати позитивні моделі поведінки, а також використовувати ігрові прийоми корекції згуртованості колективу та формувати позитивний психологічний клімат, активний психологічний супровід шкільним психологом усього навчального процесу та не нехтувати роботою з батьками.