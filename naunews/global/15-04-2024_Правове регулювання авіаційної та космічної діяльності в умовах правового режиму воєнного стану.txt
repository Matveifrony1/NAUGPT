Заголовок: Правове регулювання авіаційної та космічної діяльності в умовах правового режиму воєнного стану
Дата: 15/04/2024
URL: https://nau.edu.ua/ua/news/2024/4/pravove-regulyuvannya-aviatsiynoi-ta-kosmichnoi-diyalnosti-v-umovah-pravovogo-rezhimu-voennogo-stanu.html
==================================================

4 квітня 2024 року
на Юридичному факультеті відбувся
круглий стіл «Правове регулювання авіаційної та космічної діяльності в умовах правового режиму воєнного стану»
в рамках ХХІV Міжнародної науково-практичної конференції здобувачів вищої освіти і молодих учених
«ПОЛІТ. Сучасні проблеми науки».
Відкриваючи захід, в.о. декана Юридичного факультету
Ірина Сопілко
наголосила на
важливості спілкування та обміні досвідом
у сфері авіаційної і космічної діяльності, зазначивши: «Станом на сьогодні Україна вже розпочала офіційні перемовини із регуляторами авіаперевезень щодо відновлення сполучення після дворічної перерви та представила своє бачення, як буде ринок працювати в умовах правового режиму воєнного стану, враховуючи всі ризики, алгоритми та дії. Сподіваємось, що найближчим часом, враховуючи всі заходи безпеки, наша держава частково відновить авіасполучення, проте це дуже відповідальне рішення для керівництва нашої країни».
З вітальним словом до науково-педагогічних працівників, студентів, аспірантів та молодих вчених звернувся
заступник Голови Державної авіаційної служби України Ігор Зелінський
, який доповідаючи
висвітлив стан повітряних суден України
та їх льотну придатність, розповів про розвиток авіаційної галузі України, в тому числі у період воєнного стану, окреслив особливості роботи працівників Державної авіаційної служби України в середині країни та на міжнародній арені.
До наукової дискусії долучився також
представник Запорізького національного університету Артур Гордієнко
, розкривши питання
адаптації законодавства України
у сфері охорони повітря та безпеки повітряного простору до стандартів ЄС. У своїй доповіді він зробив наголос на тому, що рівень вирішення національних екологічних проблем, які по суті, є транснаціональними та глобальними, залежить від рівня та якості розробки та реалізації політичних, економічних та організаційних механізмів європейської екологічної інтеграції. Одним із найважливіших аспектів в даному питанні є належне законодавче забезпечення цих процесів.
Підводячи підсумки щодо презентованих тез-доповідей,
учасники конференції відзначили,
що незважаючи на труднощі, українська авіація та космонавтика має великий потенціал для подальшого розвитку, завдяки сприятливим географічним умовам, висококваліфікованим кадрам та прагненню інтегруватися в європейський авіаційний простір.
«Незважаючи на всі перепони,
ми маємо пишатися українською авіацією та космонавтикою
, адже вони є символом свободи та мають довгий шлях до нових висот. Зусилля влади, бізнесу та громадськості можуть допомогти українській авіації та космонавтики зайняти гідне місце на світовій арені та стати реальною силою, яка сприятиме розвитку та процвітанню країни», — зазначили присутні.