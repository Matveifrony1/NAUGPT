Заголовок: За ініціативи НАУ відбувся ювілейний X Всесвітній конгрес «Авіація у XXI столітті» – “Безпека в авіації та космічні технології”
Дата: 27/10/2022
URL: https://nau.edu.ua/ua/news/2022/10/za-initsiativi-nau-vidbuvsya-yuvileyniy-x-vsesvitniy-kongres-aviatsiya-u-xxi-stolitti-–-“bezpeka-v-aviatsii-ta-kosmichni-tehnologii”.html
==================================================

Національний авіаційний університет вже понад 10 років є ініціатором проведення Всесвітнього конгресу «Авіація у XXI столітті». З 28 по 30 вересня 2022 року в НАУ було проведено ювілейний X Всесвітній конгрес «Авіація у XXI столітті» – “Безпека в авіації та космічні технології”.
Метою конгресу стало обговорення науково-технічних досягнень, визначення перспективних напрямків досліджень, організація міжнародного співробітництва в галузі авіаційного транспорту та його інфраструктури, аналіз глобальних тенденцій, а також практичних, експериментальних і теоретичних досягнень наукової спільноти в галузі безпеки авіації та космічних технологій.
Наукова, педагогічна та міжнародна діяльність Національного авіаційного університету стали підґрунтям для міжнародної наукової високопрофесійної дискусії з інноваційного розвитку авіації та космонавтики з метою підвищення рівня безпеки і створення новітніх аерокосмічних технологій, підготовки нової генерації фахівців та науковців.
Світова авіаційно-космічна галузь є однією з найбільш інноваційних та наукомістких галузей. Вона об’єднує науковців і спеціалістів практично з усіх галузей науки та виробництва, створюючи унікальний глобалізаційний дискусійно-інноваційний комплекс Всесвітнього конгресу «Авіація у XXI столітті».
Україна входить в елітну дев'ятку країн, що мають замкнутий технологічний цикл створення, виробництва та експлуатації авіаційно-космічної техніки та підготовки і перепідготовки авіаційних фахівців. Отже, авіаційно-космічна галузь є стратегічною для економіки нашої держави.
До вагомих результатів діяльності університету, представлених під час роботи конгресу можна віднести пріоритетні науково-інноваційні роботи та розробки університету, серед яких особливого значення мають безпілотні авіаційні системи, надбання в галузі навігації та використання глобальних навігаційних супутникових систем, розробки в галузі інформаційної безпеки; екологічної та техногенної безпеки, хіммотології та інженерії, автоматизовані системи управління технологічними процесами; радіоелектронні комплекси та авіоніка тощо.
Дванадцять симпозіумів конгресу мають найактуальніші напрями науково-інноваційного пошуку в аерокосмічній галузі:
1. Сучасні авіаційно-космічні технології.
2. Сучасні інформаційні та комунікаційні технології в авіаційній галузі.
3. Аеронавігація: тенденції та перспективи розвитку.
4. Екологічна безпека, інженерія та технології.
5. Економіка та бізнес-адміністрування в авіації.
6. Комунікаційний фактор у сучасних міжнародних відносинах.
7. Транспорт, менеджмент і логістика.
8. Культура безпеки авіації: управління факторами загроз і ризиків.
9. Просторова організація аеропортових комплексів та приаеродромних територій.
10. Повітряне і космічне право: міжнародні та національні проблеми безпеки.
11. Управління, адміністрування та психологічне забезпечення в авіаційній галузі.
12. Система управління безпекою в авіації.
У роботі конгресу взяли участь близько 700 науковців з більш ніж 10 країн світу. Було представлено понад 360 доповідей.
З програмою і матеріалами конгресу можна ознайомитись за
посиланням
.