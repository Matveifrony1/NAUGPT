Заголовок: «Тренінг для викладачів. Зміна ролей»
Дата: 26/04/2018
URL: https://nau.edu.ua/ua/news/1/4/trening-dlya-vikladachiv-zmina-roley.html
==================================================

25 квітня у бібліотеці НАУ команда студентів І-ІІ курсів організувала тренінг для викладачів, на якому відбувся обмін ролями. Студенти-психологи (Ольга Волошина, Світлана Бургун, Анастасії Андрусенко та Голєва) в ролі тренерів спробували перевірити на викладачах свої практичні навички. Участь у тренінгу взяли всі викладачі кафедри психології та педагогіки професійної освіти, зокрема два доктори наук, кандидати наук, доценти.
-        Метою тренінгу – є ваш відпочинок і те, як ви можете взаємодіяти в колективі, - зауважила Ольга Волошина звертаючись до викладачів, учасників тренінгу. – Як швидко ви розумієте один одного і як зможете поступитися в якихось діях своїм колегам.
Розпочався тренінг з того, що педагогам було запропоновано по черзі назвати своє ім’я і охарактеризувати себе одним словом, використовуючи прикметник і першу літеру свого імені. Були і почергові вгадування картинок, які людина не бачила, але ставлячи запитання учасникам, отримувала підказки у вигляді: «так» чи «ні». А ще були вирізання з журналів малюнків чи фото, які тебе характеризують і наклеювання їх на «командний» ватман та подальше пояснення свого вибору тощо.
На завершення учасники веселого тренінгу утворили коло, в якому всі студенти й викладачі, взявшись за руки, висловлювали свої побажання сусідові.