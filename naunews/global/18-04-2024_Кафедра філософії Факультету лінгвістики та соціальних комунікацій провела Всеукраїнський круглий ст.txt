Заголовок: Кафедра філософії Факультету лінгвістики та соціальних комунікацій провела Всеукраїнський круглий стіл «Співвідношення соціального-індивідуального у сучасних комунікативних процесах»
Дата: 18/04/2024
URL: https://nau.edu.ua/ua/news/2024/4/kafedra-filosofii-fakultetu-lingvistiki-ta-sotsialnih-komunikatsiy-provela-vseukrainskiy-krugliy-stil-spivvidnoshennya-sotsialnogo-individualnogo-u-suchasnih-komunikativnih-protsesah.html
==================================================

10 квітня 2024
року
кафедра філософії за підтримки адміністрації Факультету лінгвістики та соціальнтх комунікацій НАУ та стейкхолдерів провела
Всеукраїнський круглий стіл «Співвідношення соціального-індивідуального у сучасних комунікативних процесах».
Захід проходив у змішаному форматі — з офлайн присутністю учасників та підключенням через відеоконференцію.
Цей круглий стіл об’єднав академічну та наукову спільноту провідних київських закладів вищої освіти, серед яких:
Українського державного університету імені Михайла Драгоманова;
Київського національного лінгвістичного університету;
Київського національного університету імені Тараса Шевченка;
Київського аграрного університету НААН України;
Національної академії внутрішніх справ;
Державного торговельно-економічного університету;
Державного університету інформаційно-комунікаційних технологій), а також почесних регіональних гостей і стейкхолдерів кафедри філософії.
Заявки на участь надійшли
з:
Центральноукраїнського державного університету імені Володимира Винниченка;
Дрогобицького державного педагогічного університету імені Івана Франка;
Чорноморського національного університету імені Петра Могили;
Полтавського національного педагогічного університету імені В. Г. Короленка;
Державного податкового університету (м. Ірпінь).
Окремо відзначимо
традиційне представництво у «круглому столі» співробітників Центру гуманітарної освіти Національної академії наук України.
Із відкриттям заходу учасників привітали:
голова оргкомітету — в.о. декана ФЛСК, доцентка
Наталія Мельник
;
заступниця декана з науково-методичної та міжнародної діяльності, доцентка
Анжеліка Кокарєва
;
завідувачка кафедри філософії, професорка
Любов Дротянко
;
завідувачка кафедри філософії, політології та психології Центральноукраїнського державного університету імені Володимира Винниченка, професорка
Юлія Харченко
;
в.о. завідувача кафедри філософії Навчально-наукового інституту філософії та освітньої політики Українського державного університету імені Михайла Драгоманова, доцентка
Катерина Гончаренко
.
Проведення «круглого столу» відбулося напередодні
Всесвітнього Дня авіації та космонавтики. Оргкомітет віддав шану науковцям НАУ, які зробили внесок в авіаційну галузь, розвиток авіаційної науки та освіти.
Була відзначена роль
гуманітарних наук (філософії, насамперед) у проясненні суспільно і духовно значимих орієнтирів, з’ясуванні ціннісних засад та онтологічної природи сучасних суспільних викликів. Пошуки нової гуманістичної космології в суперечностях нашої трагічної історії є серйозною і відповідальною справою прогресивної філософської та наукової спільноти.
Наталія Мельник підкреслила особливу важливість
критичної рефлексії та публічної експлікації проблемних тем і задач соціальної комунікації, що є вкрай актуальною справою для української та світової інтелектуальної думки.
Модерацію
«круглого столу» здійснювали професорка
Любов Дротянко
та доцентка
Тетяна Пода
.
У ході роботи
лунали різноманітні доповіді з теми заходу. Відзначалась реонтологізуюча роль інформаційно-комунікаційних технологій та нових медіа у способах соціальних та індивідуальних взаємодій.
Підкреслювалося
, що медіатизовані соціальні комунікації, як-то масові медіа, соціальні мережі, групові дискурси та інші форми комунікації перетворюються на істотний чинник у формуванні суспільної думки та визначенні культурних тенденцій і соціальних відносини. Досліджувався зворотний вплив соціальних комунікацій на індивідуальне буття і дотичні з цим проблеми. Вивчалися мовно-комунікативні, освітні, особистісно-екзистенційні, художньо-естетичні, релігійні, моральні та науково-раціональні аспекти трансформацій самосвідомості та ідентичності людини.
Радіємо, що до роботи «круглого столу»
доєдналися здобувачі вищої освіти
, магістранти та аспіранти  НАУ і
різних закладів освіти України
.
Організатори
висловили вдячність усім учасникам
за плідну роботу, взаємну зацікавленість та активний діалог, а також побажали колегам добробуту, безпеки, високих помислів і чистого неба.