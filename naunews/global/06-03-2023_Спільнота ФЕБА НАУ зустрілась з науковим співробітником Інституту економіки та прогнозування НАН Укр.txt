Заголовок: Спільнота ФЕБА НАУ зустрілась з науковим співробітником Інституту економіки та прогнозування НАН України
Дата: 06/03/2023
URL: https://nau.edu.ua/ua/news/2023/3/spilnota-feba-nau-zustrilas-z-naukovim-spivrobitnikom-institutu-ekonomiki-ta-prognozuvannya-nan-ukraini.html
==================================================

На факультеті економіки та бізнес-адміністрування НАУ 2 березня 2023 року кафедрою економіки повітряного транспорту ФЕБА пройшла зустріч з провідним науковим співробітником Інституту економіки та прогнозування НАН України, к.е.н., доценткою Оленою Бойко, до якої долучились заступниця декана Ольга Вовк, науково-педагогічні працівники кафедри та здобувачі вищої освіти першого (бакалаврського), другого (магістерського) та третього (освітньо-наукового) рівнів.
Тема зустрічі: «Особливості розвитку інноваційної інфраструктури: світовий та вітчизняний досвід».
З вітальним словом до учасників звернулась завідувачка кафедри Олена Ареф’єва, яка зазначила, що в контексті відновлення країни, що потребує залучення значних фінансових ресурсів, важливим є питання щодо визначення пріоритетних напрямів, одним з яких може стати функціонування інноваційної інфраструктури.
Під час свого виступу Олена Бойко схарактеризувала закордонний та вітчизняний досвід розвитку інноваційної інфраструктури, зокрема питання щодо створення та розвитку наукових парків, кластерів, індустріальних парків та технопарків. На завершення зустрічі учасники мали змогу подискутувати в контексті обговорюваної теми.
Висловлюємо щиру вдячність спікеру та сподіваємось на подальшу співпрацю !