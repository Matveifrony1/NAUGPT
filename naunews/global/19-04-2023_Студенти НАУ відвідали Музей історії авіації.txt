Заголовок: Студенти НАУ відвідали Музей історії авіації
Дата: 19/04/2023
URL: https://nau.edu.ua/ua/news/2023/4/studenti-nau-vidvidali-muzey-istorii-aviatsii.html
==================================================

З нагоди Всесвітнього дня авіації і космонавтики відділ по роботі зі студентами НАУ в період з 10.04.2023 по 17.04.2023 організував для здобувачів вищої освіти екскурсії до Музею історії авіації, який знаходиться в 1 корпусі університету.
Участь взяли студенти усіх факультетів університетів та Навчально-наукового інституту неперервної освіти НАУ.
Відвідувачі переглянули документальний фільм про НАУ та отримали унікальну можливість дізнатися більше про історію авіації та її розвиток.
Під час екскурсії гостям показали різноманітні літаки, від перших моделей до сучасних, а також інші повітряні транспортні засоби. Вони також дізналися про роль авіації у різних сферах життя.
Студенти зацікавились не тільки самими моделями літальних апаратів, але й історіями, пов'язаними з їх розробкою та використанням, ставили багато запитань екскурсоводу та ретельно розглядали виставкові експонати.
Музей авіації є популярним місцем для відвідування і дозволяє краще зрозуміти історію цієї важливої галузі.
Дякуємо співробітникам Музею за проведені екскурсії!