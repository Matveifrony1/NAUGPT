Заголовок: До уваги студентів
Дата: 09/03/2022
URL: https://nau.edu.ua/ua/news/2022/3/do-uvagi-studentiv/
==================================================

Шановні студенти Національного авіаційного університету!
Як вам вже відомо, наказом ректора від 28 лютого 2022 року № 075-1/од «Про організацію освітнього процесу в Національному авіаційному університеті» освітній процес в Університеті у зв’язку із запровадженням правового режиму воєнного стану призупинено з 28 лютого 2022 року по 13 березня 2022 року і на вказаний період оголошено канікули.
Проте зазначимо, що навчальний рік триває також і під час канікул, а виконання студентами своїх індивідуальних навчальних планів за відповідними освітніми програмами у 2021-2022 навчальному році відбуватиметься в подальшому за скоригованим графіком освітнього процесу.
Керівництво Університету розуміє, що в умовах правового режиму воєнного стану можуть виникнути складнощі щодо належного виконання зобов’язань студентами-контрактниками в частині своєчасної оплати вартості навчання. З погляду на це,
прийнято рішення не застосовувати штрафні санкції за несвоєчасну оплату ними вартості навчання в період режиму воєнного стану
.
Увага! Звертаємо увагу на те, що
студент, який має заборгованість з оплати вартості навчання за період, що передував воєнному стану, і не погасить її та(або) матиме заборгованість з оплати навчання за період воєнного стану, не може бути переведений на наступний курс або допущений до підсумкової атестації
.
За додатковою інформацією та у разі виникнення питань щодо оплати звертатись до відділу організаційної роботи зі студентами (ВОРС) Університету, електронна адреса
nau2014@ukr.net