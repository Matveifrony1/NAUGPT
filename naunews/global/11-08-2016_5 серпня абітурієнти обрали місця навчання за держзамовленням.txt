Заголовок: 5 серпня абітурієнти обрали місця навчання за держзамовленням
Дата: 11/08/2016
URL: https://nau.edu.ua/ua/news/2016/8/5-serpnya-abiturienti-obrali-mistsya-navchannya-za-derzhzamovlennyam.html
==================================================

5 серпня – кінцевий термін вибору місця навчання за держзамовленням. За підсумками вступної кампанії на умовах державного замовлення до НАУ зараховано 1350 осіб, включаючи 55 осіб з кафедри військової підготовки. До зарахування було рекомендовано 1488 осіб, а до наказу потрапило 1295. Тобто 193 абітурієнта не донесли своїх документів. Це зумовлено тим, що автоматичний розподіл місць державного замовлення здійснювався системою по спеціальності. Система показала дуже велику ефективність з погляду економії людського ресурсу та ще ряд переваг. Проте значна кількість абітурієнтів, які не донесли документи, свідчить про те, що використання чинної системи потребує вдосконалення.
Підготовка до вступної кампанії та її проведення показує, що НАУ потрібно посилити профорієнтаційну роботу серед молоді та рекламну діяльність. І насамперед у соціальних мережах, оскільки молодь використовує розміщену там інформацію значно активніше. Причому рекламу треба робити багатограннішою, відображаючи в ній не тільки навчальний процес, а й наукову діяльність НАУ, виховну роботу, роботу зі студентами тощо.
Відповідальний секретар приймальної комісії Олег Ткаліч вважає, що значно могли б розширити надання інформації абітурієнтами он-лайн бесіди з ними. Важливим іміджевим ресурсом, на його думку, є також історія НАУ.
Відповідальний секретар приймальної комісії повідомив, що посвята в студенти НАУ відбудеться 31 серпня 2016 року. Поселення студентів у гуртожитки проводитиметься після 25 серпня 2016 року. Олег Петрович порадив, щоб надалі за новинами зараховані абітурієнти стежили не тільки на сайті університету, а на сайтах тих навчально-наукових інститутів, у яких вони навчатимуться. Також бажано, щоб першокурсники зареєструвалися в офіційних групах у мережі ВКонтакті
"Національний авіаційний університет | НАУ"
та Facebook
"National Aviation University official".
Крім того в соціальних мережах груп навчально-наукових інститутів, гуртожитків та в
групі «Абітурієнт НАУ 2016»
. Там буде більше інформації щодо тих подій, які їх стосуватимуться. З 1 вересня у першокурсників уже будуть старости груп.