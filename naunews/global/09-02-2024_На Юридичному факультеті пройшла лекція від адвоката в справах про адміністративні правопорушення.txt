Заголовок: На Юридичному факультеті пройшла лекція від адвоката в справах про адміністративні правопорушення
Дата: 09/02/2024
URL: https://nau.edu.ua/ua/news/2024/2/na-yuridichnomu-fakulteti-proyshla-lektsiya-vid-advokata-v-spravah-pro-administrativni-pravoporushennya.html
==================================================

30 січня 2024 року
на Юридичному факультеті в рамках викладання дисципліни «Адміністративне право України» для студентів бакалаврату відбулася зустріч з адвокаткою, кандидаткою юридичних наук
Оленою Звоненко.
Під час лекторію на тему
«Адвокат у справах про адміністративні правопорушення»
практикуюча юристка розповіла про особливості захисту клієнтів у таких справах. Зокрема, про оскарження постанов про притягнення до адміністративної відповідальності, представництво інтересів клієнтів у судах, допомогу в підготовці апеляційних скарг на незаконні постанови суду про притягнення до адміністративної відповідальності і практику звернення до Європейського суду з прав людини.
Значну увагу Олена Звоненко приділила розгляду справ за статтями 124, 130 та 17220 Кодексу України про адміністративні правопорушення.
Наводила конкретні приклади зі своєї адвокатської практики
, проаналізувала п. 2.5 Правил дорожнього руху України, Інструкцію про порядок виявлення у водіїв транспортних засобів ознак алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції, а також специфіку використання медичних виробів для діагностики in vitro «Швидкі тести Boson Biotech діагностики in vitro».
Наприкінці заходу пані Олена поділилася зі студентами власним досвідом становлення адвоката. Надала поради щодо побудови професійної кар’єри в юриспруденції та побажала успіхів і натхнення в навчанні.
Безпосереднє спілкування з фахівцем-практиком дозволило студентам розширити свій кругозір, отримати цінні професійні поради та надихнутися на подальше навчання і розвиток у правничій професії.