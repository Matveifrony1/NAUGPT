Заголовок: День Гідності та Свободи: круглий стіл на Факультеті наземних споруд і аеродромів
Дата: 25/11/2024
URL: https://nau.edu.ua/ua/news/2024/11/den-gidnosti-ta-svobodi-krugliy-stil-na-fakulteti-nazemnih-sporud-i-aerodromiv.html
==================================================

21 листопада 2024 року
на Факультеті наземних споруд і аеродромів відбувся тематичний
круглий стіл з нагоди Дня Гідності та Свободи.
Захід, організований кафедрою комп’ютерних технологій будівництва, об’єднав студентів різних курсів та їхніх наставників для обговорення визначальних моментів новітньої історії України.
Учасники зустрічі зосередили увагу
на двох переломних подіях, що стали передумовою встановлення цієї історичної події — Помаранчевій революції 2004 року та Революції Гідності 2013-2014 років. С
туденти активно долучилися до дискусії,
висловлюючи власні погляди щодо розвитку демократичних цінностей в Україні та ролі молоді у формуванні громадянського суспільства.
Особливу увагу під час обговорення було приділено
темі патріотичного виховання та важливості збереження історичної пам'яті. Наставники груп наголосили на визначальному значенні обох революцій для становлення сучасної української державності та формування національної свідомості. Вони підкреслили, що подвиг Героїв Небесної Сотні та всіх учасників революційних подій став символом незламного духу українського народу та його прагнення до свободи.
День Гідності та Свободи
— це особливий день для кожного українця, адже він є символом мужності, єдності та прагнення до справедливості.
Захід став важливим кроком
у поглибленні розуміння молоддю історичного значення боротьби українців за свої права та свободи, а також сприяв формуванню активної громадянської позиції серед студентів факультету.