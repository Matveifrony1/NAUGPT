Заголовок: Учасники міжнародної конференції з проблем хіммотології підбили підсумки
Дата: 27/06/2017
URL: https://nau.edu.ua/ua/news/2017/6/uchasniki-mizhnarodnoi-konferentsii-z-problem-himmotologii-pidbili-pidsumki.html
==================================================

19-23 червня 2017р. в с. Волосянка (Львівська обл.) відбулася VI МНТК «Проблеми хіммотології. Теорія і практика раціонального використання традиційних та альтернативних паливно-мастильних матеріалів».
Головною метою проведення конференції стало закріплення традицій в сфері хіммотології та залучення широкого кола вчених і провідних спеціалістів до вирішення актуальних проблем використання паливно-мастильних матеріалів і технічних рідин.
У роботі конференції взяли участь 65 науковців і фахівців авіаційної та нафтопереробної галузей України, Туреччини, Бєларусі, Литви, Латвії, Польщі та Німеччини.
Розпочалась конференція майстер-класом  «Хіммотологія паливно-мастильних матеріалів і технічних рідин», де з вітальним словом виступив голова організаційного комітету, завідувач кафедри екології, науковий керівник УкрНДНЦхіммотології і сертифікації ПММ і ТР, професор Сергій Валерійович Бойченко.
Продовжила свою роботу VI МНТК «Проблеми хіммотології. Теорія і практика раціонального використання традиційних та альтернативних паливно-мастильних матеріалів» секційними засіданнями.
На конференції було представлено112 доповідей, на основі яких сформовано п’ять секції:
1. Теоретичні аспекти хіммотології.
2. Хімічна технологія та інженерія.
3. Вплив властивостей ПММ і технічних рідин на хіммотологічну надійність, експлуатаційну технологічність та економічність техніки
4. Авіаційна хіммотологія.
5. Екологістика та екологічна безпека.
У рамках проведення конференції відбувся науково-практичний семінар «Сучасні проблеми контролю якості авіаційних паливно-мастильних матеріалів» для фахівців системи авіапаливозабезпечення.
Новацією VI конференції було проведення Конкурсу наукової творчості під егідою Науково-технічної спілки хіммотологів за підтримки головного партнера конференції ТОВ «Паливно-альтернативні технології». Переможці конкурсу отримали дипломи та цінні призи у наступних номінаціях: креативний підхід до репрезентації доповіді; доповідь, що викликала найбільшу зацікавленість аудиторії; перспективна науково-технічна розробка; найбільш активний учасник та кращий молодий науковець.
Робота конференції була завершена 23 червня 2017р. Наступну конференцію вирішено провести у 2019 р.