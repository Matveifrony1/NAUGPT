Заголовок: НАВЧАЛЬНИЙ РІК УСПІШНО ЗАВЕРШЕНО…
Дата: 04/06/2015
URL: https://nau.edu.ua/ua/news/2015/6/navchalnij-rik-uspishno-zaversheno….html
==================================================

31 травня 2012 р. завершився навчальний рік для слухачів підготовчих курсів Інституту доуніверситетської підготовки Університету. Якісну підготовку до проходження загальнонаціонального ЗНО з української мови та літератури, математики, фізики, історії України, англійської мов, географії та до творчого конкурсу з рисунку, композиції, основ журналістики отримали близько 650 випускників ЗНЗ як м. Києва, так і регіонів України.
До НАУ на інженерно-технічні та природничі-математичні напрями підготовки фахівців мають намір вступити 445 випускників.
За рік навчання в Інституті доуніверситетської підготовки випускники шкіл отримали не тільки якісні освітні послуги, а й вирішили питання вибору професії – свідомо зробили професійний вибір, дізналися про потреби сучасного ринку праці. Реалізована можливість якісно підготуватися до ЗНО та до навчання у вищому технічному навчальному закладі за кредитно-модульною системою.
Побажаємо нашим випускникам скласти ЗНО на найвищі бали і стати гідними студентами нашого славетного університету. Успіхів вам, шановні абітурієнти та щасливої долі!