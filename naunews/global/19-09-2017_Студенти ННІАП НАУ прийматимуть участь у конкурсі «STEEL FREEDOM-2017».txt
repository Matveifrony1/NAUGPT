Заголовок: Студенти ННІАП НАУ прийматимуть участь у конкурсі «STEEL FREEDOM-2017»
Дата: 19/09/2017
URL: https://nau.edu.ua/ua/news/2017/9/studenti-nniap-nau-priymatimut-uchast-u-konkursi-steel-freedom-2017.html
==================================================

18 вересня 2017 року на кафедрі містобудування Навчально-наукового інституту Аеропортів відбулася презентація ІV Національного архітектурного студентського конкурсу «STEEL FREEDOM», організатором якого є  Український  центр сталевого будівництва.
Партнери  конкурсу - МЕТІНВЕС, Тekla/Trimble, GreenСoat/SSAB, AVEC, GRIFFON.
Генеральний партнер конкурсу - Група Метінвест.
Офіційні партнери – компанії Tekla/Trimble, GreenCoat/SSAB, Прушиньскі, Сталекс, ТПК.
Мета конкурсу – залучити студентів 4-6 курсів до створення оригінальних концептуальних рішень з використанням сталевих конструкцій для об’єктів:
- категорії «Житловий комплекс» (створення проекту житлового комплексу категорії бізнес-клас з паркінгом в Оболонському районі Києва);
- категорії «Торгово-розважальний центр» (створення проекту торгово-розважального  центру з паркінгом у складі житлового комплексу ParkLakeCity, с.Підгірці, Обухівський район).
Координатор «STEEL FREEDOM» Вікторія Лимар ознайомила присутніх з конкурсними завданнями, особливостями реєстрації учасників, розроблення та оформлення проектних рішень, графіком консультацій, мастер-класів провідних фахівців та ін.
Серед учасників презентації – студенти напрямів підготовки «Архітектура» та «Будівництво», викладачі кафедр містобудування (завідувач – Галина Агєєва, доценти Людмила Бармашина, Григорій Болотов, старший викладач – Наталія Бжезовська) та комп’ютерних технологій будівництва (завідувач – Олександр Лапенко, доцент Валентина Грабовчак).
Студенти ННІАП НАУ – постійні учасники цього конкурсу:
-          в 2015 р. дві команди стали фіналістами конкурсу «STEEL FREEDOM 2015»;
-          в 2016 р. дві команди  - серед півфіналістів«STEEL FREEDOM 2016».
Прийом проектів для участі в конкурсі«STEEL FREEDOM 2017»   – до 1 листопада 2017 р.
Бажаємо успіхів новим командам ННІАП НАУ!