Заголовок: У НАУ пройшов День відкритих дверей
Дата: 06/06/2017
URL: https://nau.edu.ua/ua/news/2017/6/u-nau-proyshov-den-vidkritih-dverey.html
==================================================

3 червня Національний авіаційний університет привітав близько тисячі гостей - абітурієнтів, їхніх батьків та всіх, хто цікавиться життям ВНЗ.
Під час заходу всі змогли познайомитися із відеовізитівками структурних підрозділів НАУ. Урочиста частина включала привітальну промову в.о. ректора Володимира Ісаєнка, презентацію діяльності університету, а її родзинкою стало вручення дипломів переможцям Всеукраїнських олімпіад НАУ.
Також частина гостей могла взяти участь в пробному ЗНО з основних предметів, а зацікавлені у цьогорічному вступі - прослухати лекцію-консультацію відповідального секретаря Приймальної комісії Олега Ткаліча. А заключна частина заходу включила в себе низку майстер-класів.