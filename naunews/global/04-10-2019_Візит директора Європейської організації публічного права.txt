Заголовок: Візит директора Європейської організації публічного права
Дата: 04/10/2019
URL: https://nau.edu.ua/ua/news/2019/10/vizit-direktora-evropeyskoi-organizatsii-publichnogo-prava.html
==================================================

Відомий вчений, юрист, директор Європейської організації публічного права Спиридон Флогаітіс відвідав з робочим візитом НАУ та зустрівся зі студентами Факультету міжнародних відносин. Візит відбувся в рамках підписаної у липні цього року ректором Володимиром Ісаєнком та директором Європейської організації публічного права Спиридоном Флогаітісом Угоди про співробітництво.
Спиридон Флогаітіс  розповів студентам ФМВ про Європейську організацію публічного права (EPLO), діяльність якої  спрямована на зміцнення демократичних інститутів в Європі та світі через розвиток співпраці і надання правових консультацій національним органам влади. Він зауважив, що EPLO підтримує наукові дослідження та освітню діяльність, спрямовану на навчання молоді та підвищення рівня підготовки фахівців в області права і управління.
Директор Європейської організації публічного права  Спиридон Флогаітіс зауважив, що завдяки співпраці НАУ та EPLO студенти університету матимуть  можливість міжнародного стажування у міжнародних відомствах та установах.