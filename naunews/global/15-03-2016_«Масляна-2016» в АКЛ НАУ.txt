Заголовок: «Масляна-2016» в АКЛ НАУ
Дата: 15/03/2016
URL: https://nau.edu.ua/ua/news/2016/3/maslyana-2016-v-akl-nau.html
==================================================

11 березня 2016 року, учні АКЛ НАУ провели зиму та відсвяткували Масляну за народними традиціями. На свято були запрошені студенти Факультету по роботі з іноземними студентами НАУ, гості з Марокко, Іраку, Китаю, Туреччини, Ірландії...
Атмосфера свята нікого не залишила байдужим, учні взяли активну участь у іграх та конкурсах. За традицією свято завершилось спаленням опудала.
Масляна - стародавнє слов'янське свято, яке дійшло до нас з прадавніх часів і збереглося після прийняття християнства. Церква включила її до своїх свят, назвавши Сирним тижнем, який передує Великому посту.
Головним і невід'ємним атрибутом свята є млинці, які пекли ще в стародавні часи на честь пробудження сонця, оновлення природи і приходу весни. У ці дні люди ходили один до одного в гості, на ярмарках влаштовували ігри і театралізовані дійства. Водночас церква нагадує про релігійний зміст свята – це час примирення та прощення образ.