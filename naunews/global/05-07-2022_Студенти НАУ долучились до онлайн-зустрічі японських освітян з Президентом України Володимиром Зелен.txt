Заголовок: Студенти НАУ долучились до онлайн-зустрічі японських освітян з Президентом України Володимиром Зеленським
Дата: 05/07/2022
URL: https://nau.edu.ua/ua/news/2022/7/studenti-nau-doluchilis-do-onlayn-zustrichi-yaponskih-osvityan-z-prezidentom-ukraini-volodimirom-zelenskim.html
==================================================

4 липня Президент України Володимир Зеленський в онлайн форматі звернувся до студентського-викладацької аудиторії Університету Тойо в Токіо.
Загалом, до заходу долучились понад 1000 студентів і викладачів з 14 університетів Японії.
У своєму виступі Президент України підняв питання збереження миру задля майбутнього світу і прогресу людства, а також підкреслив значну роль молоді у цих питаннях. Крім того, Володимир Зеленський подякував Уряду та народу Японії за допомогу Україні в часи збройної агресії з боку рф.
На зустрічі були присутні 12 українських студентів, зокрема четверо студентів Національного авіаційного університету, а саме:
Факультету міжнародних відносин - Соломко Дмитро, Ганусовська Ірина, Казимірова Олександра;
Факультету архітектури, будівництва та дизайну - Ксенія Журавльова.
Студенти НАУ запитали Володимира Зеленського про шанси України щодо лідерства серед демократичних сил в рамках нового світового порядку.
Користуючись нагодою, керівництво університету висловлює щиру вдячність Надзвичайному та Повноважному Послу України в Японії Сергію Корсунському за налагодження співробітництва з японським університетом та особисту участь в підписанні Угоди про співпрацю між НАУ та Університетом Тойо (Японія).
Зустріч студентів японських університетів з Президентом України можна подивитися за
посиланням
.