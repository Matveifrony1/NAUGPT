Заголовок: Поєднуємо теорію і практику
Дата: 03/04/2017
URL: https://nau.edu.ua/ua/news/2017/4/poednuemo-teoriyu-i-praktiku/
==================================================

20-24 березня 2017 року Навчально-науковий Інститут неперервної освіти НАУ п’ятий рік поспіль організував та провів курси з методики викладання та курси підвищення кваліфікації за програмою «Інструктор (викладач) авіаційного навчального закладу». Вони проходили у Міжнародному технічному центрі «Мотор Січ» (ПАТ «Мотор Січ», м. Запоріжжя). Ця організація навчає персонал з технічного обслуговування повітряних суден.
Заняття проводили доценти кафедри педагогіки та психології професійної освіти Навчально-наукового гуманітарного інституту Людмила Доценко та Інна Каряка. На їхніх майстер-класах курсанти навчалися проведенню бінарних лекцій, використанню методів проблемного навчання та психолого-педагогічних технологій міжособистісної взаємодії інструктора та навчальної аудиторії, а також технік зняття емоційного напруження.
Курси отримали високу оцінку. Сертифікати про підвищення кваліфікації були  вручені 32 слухачам.