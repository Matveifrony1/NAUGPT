Заголовок: У НАУ відбулося засідання Вченої ради
Дата: 01/10/2018
URL: https://nau.edu.ua/ua/news/1/10/u-nau-vidbulosya-zasidannya-vchenoi-radi.html
==================================================

28 вересня в НАУ відбулося засідання Вченої ради. Розпочалося зібрання з вручення ректором В. Ісаєнком нагород працівникам університету.
Інститут ІКАО вніс на розгляд питання про присвоєння звання Почесного Доктора НАУ Луїсу Фонсеці де Альмейді – регіональному директору Європейського та Північно-Атлантичного бюро Міжнародної організації цивільної авіації (ІКАО) та Адріану Хосе Кабесасу Моралесу – директору науково-дослідної лабораторії з новітніх технологій «Nano Control AB».
На засіданні Вченої ради також розглядалися питання про присвоєння почесного звання «Заслужений працівник освіти України» О. Райману – керівнику фізичного виховання Вищого професійного училища Національного авіаційного університету та про представлення до нагородження Подякою Міністерства освіти і науки України – доцента кафедри теорії та історії держави і права, кандидата історичних наук, доцента С. Головко, а також про присвоєння вченого звання професора В. Гливі  та вченого звання доцента М.Заліському.
Ключовим питанням порядку денного була доповідь проректора з навчальної роботи А. Гудманяна про підсумки вступної кампанії університету у 2018 році.
Ректор НАУ В. Ісаєнко виступив із доповіддю в якій розповів про внесення змін до організаційної структури університету. Він також зауважив, що одним із пріоритетних завдань є забезпечення належного рівня навчання й збільшення кількості як вітчизняних, так і зарубіжних абітурієнтів.
Окрім того, затверджено теми кількох дисертацій, внесено зміни до редколегій двох наукових журналів, рекомендовано до друку низку наукових журналів, монографій та збірників наукових праць.
Вчена рада схвалила звіт про підсумки вступної кампанії університету у 2018 році й ухвалила цілу низку питань призначивши відповідальних за їх виконання та чітко визначивши терміни виконання наміченого.