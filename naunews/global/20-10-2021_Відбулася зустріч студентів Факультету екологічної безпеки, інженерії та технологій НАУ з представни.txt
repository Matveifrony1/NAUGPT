Заголовок: Відбулася зустріч студентів Факультету екологічної безпеки, інженерії та технологій НАУ з представниками компанії «ЕЛНАВ»
Дата: 20/10/2021
URL: https://nau.edu.ua/ua/news/2021/10/vidbulasya-zustrich-studentiv-fakultetu-ekologichnoi-bezpeki-inzhenerii-ta-tehnologiy-nau-z-predstavnikami-kompanii-elnav.html
==================================================

Нещодавно на кафедрі аерокосмічної геодезії та землеустрою Факультету екологічної безпеки, інженерії та технологій (ФЕБІТ) Національного авіаційного університету відбулась зустріч студентів спеціальності 193 «Геодезія та землеустрій» з директором компанії «ЕЛНАВ» Андрієм Менько.
Товариство з обмеженою відповідальністю «ЕЛНАВ» є офіційним дистриб’ютором навігаційно-геодезичного обладнання ElNav та СHCNAV, яке успішно використовується у сфері геодезії, землеустрою, проектування та реконструкції.
Андрій Менько та його колеги продемонстрували студентам можливості сучасного геодезичного обладнання для проведення інженерно-геодезичних вишукувань та земельно-кадастрових робіт.
Студенти мали можливість на практиці ознайомитись з роботою GNSS-приймачів, електронних та роботизованих тахеометрів, безпілотних літальних апаратів.
Велика подяка команді «ЕЛНАВ» за можливість відчути переваги роботи сучасних геодезичних приладів.