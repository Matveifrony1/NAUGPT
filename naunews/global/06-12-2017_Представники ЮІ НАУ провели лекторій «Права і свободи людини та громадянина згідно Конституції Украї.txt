Заголовок: Представники ЮІ НАУ провели лекторій «Права і свободи людини та громадянина згідно Конституції України»
Дата: 06/12/2017
URL: https://nau.edu.ua/ua/news/2017/12/predstavniki-yui-nau-proveli-lektoriy-prava-i-svobodi-lyudini-ta-gromadyanina-zgidno-konstitutsii-ukraini.html
==================================================

30 листопада 2017 року, в рамках відзначення Всеукраїнського тижня права, доценти кафедри кримінального права і процесу Навчально-наукового юридичного інституту Ганна Рибікова та Юлія Ланцедова разом із студентами групи ПР-405 Ільєю Євтєєвим і Максимом Карпиком та представниками Шевченківської районної державної адміністрації м. Києва в Київському індустріальному коледжі провели правовий лекторій на тему «Права і свободи людини та громадянина згідно Конституції України».
Під час зустрічі зі студентами коледжу організатори обговорили конституційні права людини, що закріплені в Основному законі України та на конкретных прикладах розкрили суть основних конституційних прав (право на життя, право на освіту тощо), а також їх захист у разі порушення з боку держави або інших суб’єктів.
По завершенню виступу відбулась активна дискусія за участю як студентів, так і викладачів коледжу.