Заголовок: Міжнародний форум випускників НАУ (КІІЦА, КМУЦА)  присвячений 85-й річниці університету
Дата: 10/10/2018
URL: https://nau.edu.ua/ua/news/1/10/mizhnarodniy-forum-vipusknikiv-nau-(kiicza-kmucza)-prisvyacheniy-85-y-richnitsi-universitetu.html
==================================================

10 жовтня 2018 року відбувся Міжнародний форум випускників Національного авіаційного університету (Київського інституту інженерів цивільної авіації, Київського міжнародного університету цивільної авіації).
В роботі Форуму взяли участь представники 17 країн світу (Беніну, Великобританії, Гвінеї, Грузії, Єгипту, Індії, Іраку, Китаю, Марокко, Нікарагуа, Польщі, Судану, Туркменістану, Турції, Угорщини, Швеції, Шрі-Ланки).
Випускників привітав ректор Національного авіаційного університету Володимир Ісаєнко. Він наголосив на тому, що міжнародна складова історично є пріоритетом діяльності НАУ і наступним кроком на шляху розвитку міжнародного співробітництва є створення Асоціації випускників Національного авіаційного університету.
Ідею підтримали Луіш Фонсека де Алмейда, регіональний директор ІКАО Європейського та Південно-атлантичного регіону, випускник НАУ Шандер Замора,  заступник виконавчого директора компанії «Lufthansa Technik»,  випускник НАУ Надал Ерефеджі, Голова Авіаційної адміністрації Міністерства транспорту Йорданії, Надзвичайний і повноважний посол Республіки Ірак в Україні Бакір Ахмед Азіз Аль-Джаф та усі присутні.
Також одностайно схвалена пропозиція обрати Почесним Президентом Асоціації випускників Президента Ради ІКАО, випускника НАУ Олумуіва Бернард Аліу.
Учасники зібрання отримали пам’ятні відзнаки Нацонального авіаційного університету.