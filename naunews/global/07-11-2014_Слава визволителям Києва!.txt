Заголовок: Слава визволителям Києва!
Дата: 07/11/2014
URL: https://nau.edu.ua/ua/news/2014/11/slava-vizvolitelyam-kieva.html
==================================================

6 листопада 2014 року столиця України відзначила сімдесят першу річницю звільнення Києва від фашистських загарбників. Напередодні свята, 3 листопада 2014 року, студенти груп ПР-103, ПР-303, ПР-401, ПР-402 Юридичного інституту відвідали пам’ятник та віддали шану викладачам і студентам, загиблим у роки Великої Вітчизняної Війни (1941-1945 рр.).
Майбутні юристи з наставниками Вікторією Зуєвою, Оленою Макеєвою та Іриною Слободською вшанували пам'ять мільйонів полеглих за визволення української землі, які загинули на окупованій території, в концтаборах, на фашистській каторзі та поклали квіти до їх могил.
День визволення Києва від фашистської окупації – особливий і пам’ятний. Його визволителі своєю мужністю і безкорисною любов’ю до Батьківщини, інколи ціною власного життя, наближали день звільнення України від фашистської окупації.