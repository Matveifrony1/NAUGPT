Заголовок: „Щоб краще жити та кофмортніше працювати, потрібно рухатись вперед!” –  Володимир Ісаєнко на зустрічі з ННГМІ
Дата: 14/10/2016
URL: https://nau.edu.ua/ua/news/2016/10/„shhob-krashche-zhiti-ta-kofmortnishe-pratsyuvati-potribno-ruhatis-vpered”-–-volodimir-isaenko-na-zustrichi-z-nngmi.html
==================================================

13 жовтня відбулася зустріч трудового колективу та студентів Навчально-наукового гуманітарного інституту (ННГМІ) з в. о. ректора Національного авіаційного університету Володимиром Ісаєнком. На події також були присутні проректори університету.
Засідання урочисто розпочав директор ННГМІ Артур Гудманян із презентацією, в якій представив президії структуру інституту, інформацію про навчальний процес, трудовий колектив тощо. У своєму виступі Артур Гудманян відзначив плідну наукову роботу співробітників та студентів, перемоги інституту в творчих та спортивних змаганнях тощо. Директор ННГМІ звернув увагу керівництва, що фахівці найвищої кваліфікацій, яких готує Гуманітарний інститут, дозволяє НАУ утримувати гідну позицію серед вітчизняних ВНЗ, які випускають гуманітаріїв.
Після вступного слова Артур Гудманян урочисто запросив в. о. ректора НАУ та проректорів зайняти свої місця в президії і розпочати діалог.
Звернення Володимира Ісаєнка до колективу почалося словами вдячності за плідну роботу та висловленням впевненості, що ННГМІ і в подальшому посідатиме одну з передових позицій серед усіх навчальних підрозділів університету.
«Я не прийшов сюди, щоб когось повчати,  – я сподіваюся на дружню розмову з усім колективом і маю бажання відповісти на усі хвилюючі питання».
Очільник НАУ зазначив, що інститут має мобілізувати увесь свій потенціал задля подальшого розвитку університету в цілому, і керівництво радо піде назустріч позитивним ініціативам та змінам.
«Після зустрічі з інститутами я зрозумів, що люди бояться змін. Усі хочуть жити краще, працювати комфортніше, проте змінюватися не готові»,
–  поділився думкою Володимир Ісаєнко.  Тому в. о. ректора закликав трудовий колектив до позитивних реформ, які допоможуть підвищити набір студентів та популяризувати університет на ринку освітніх послуг.
Важливу увагу Володимир Ісаєнко приділив міжнародному співробітництву, спираючись на власний досвід:
«Гуманітарний інститут має безліч можливостей, щоб максимально залучити іноземних студентів в університет і налагоджувати міжнародну співпрацю з різноманітними освітніми закладами світу. Важливо сконцентруватись на грантах, освітніх та наукових программах. Корисним буде використання стратегії польських університетів, які змогли, організовуючи міжнародну складову, зробити свою діяльність ефективнішою».
Звертаючись до колективу інституту, очільник НАУ запропонував створити стратегію розвитку навчального процесу на найближчі 10 років, при цьому зазначивши, що гуманітарна складова для нашого університету надзвичайно важлива, і ми мусимо реорганізуватися і виправити можливі недоліки.
«Мені приємно, що колектив та студенти згуртовуються, залишаючи різноманітні плітки поза увагою і впевнено працюють над собою, розвиваючи університет»
,  – сказав в. о. ректора.
Колектив ННГМІ проявив зацікавленість зустріччю. Пролунали запитання і пропозиції відносно організації навчального процесу, господарської діяльністі. Зокрема, було відзначено, що не структурні підрозділи мають працювати для першого корпусу, а керівництво університету повинно дбати про якомога якісніше проведення освітянської та наукової діяльності, яку забезпечують кафедри.
Загалом, зустріч відбулася у вигляд конструктивного діалогу. В. о. ректора заохотив присутніх проявити ініціативність у процесі розвитку університету, що буде обов’язково підтримано керівництвом НАУ.