Заголовок: Екскурсія до Парламенту
Дата: 20/05/2015
URL: https://nau.edu.ua/ua/news/2015/5/ekskursiya-do-parlamentu.html
==================================================

12 травня 2015 року студенти першого курсу Юридичного інституту у супроводі старшого викладача кафедри теорії та історії держави і права Оксани Миронець та асистента кафедри теорії та історії держави і права Людмили Шапенко відвідали сесійний будинок українського парламенту. Метою екскурсії було показати майбутнім працівникам юридичної сфери специфіку діяльності єдиного законодавчого органу в Україні, особливості роботи системи «Рада», а також поспілкуватися з деякими народними обранцями, що працювали на своїх місцях.
У ході екскурсії значна увага була присвячена історії будівлі Верховної Ради України, яку збудовано за проектом архітектора В. Заболотного ще в 1939 році. Адже сама будівля, архітектура якої втілює притаманні тому часу класичні форми є зразком «української архітектурної класики», справжньої столичної споруди.
На завершення заходу студенти сфотографувалися на фоні картини О. Кулакова «Державотворення», на якій відображено момент прийняття Акту проголошення незалежності України, що була намальована до 10-ї річниці Незалежності України.