Заголовок: У Гуманітарному інституті підвели підсумки Тижня англійської мови
Дата: 05/10/2017
URL: https://nau.edu.ua/ua/news/2017/10/svyato-eruditsii-ta-tvorchosti.html
==================================================

2 жовтня 2017 року відбулося урочисте підведення підсумків Тижня англійської мови та перекладу, що тривав з 25 вересня на кафедрі англійської філології і перекладу Навчально-наукового гуманітарного інституту.
Цього року події Тижня були присвячені 85-річчю нашого університету та 15-річчю Навчально-наукового гуманітарного інституту. Завершальний захід, що увінчував багатоденні змагання, був присвячений приготуванню та англомовній презентації страв кухонь народів світу (організатори – доценти А.Сітко, О.Журавльова).
У яскравому креативному дійстві взяли участь студенти 1-5 курсів спеціальності «Філологія». Журі у складі директора ННГМІ А. Гудманяна, відповідальних з напрямів діяльності ННГМІ С. Ягодзінського, Ж. Іванової, О. Алпатової, завідувача кафедри англійської філології і перекладу С. Сидоренка відзначило високий рівень володіння студентами англійською мовою, творчий підхід до підготовки презентацій та майстерність у приготуванні страв грецької, голландської, грузинської, французької, бразильської, іспанської, італійської та інших кухонь.
Під час нагородження учасників та переможців за результатами змагань Тижня англійської мови та перекладу було зазначено, що, незважаючи на вже усталені традиції цього заходу, студенти щороку демонструють нові підходи до виконання завдань, виявляючи виняткову творчість та надихаючи викладачів на подальші звершення.