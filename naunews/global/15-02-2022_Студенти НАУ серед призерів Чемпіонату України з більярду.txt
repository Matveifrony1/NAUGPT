Заголовок: Студенти НАУ серед призерів Чемпіонату України з більярду
Дата: 15/02/2022
URL: https://nau.edu.ua/ua/news/2022/2/studenti-nau-sered-prizeriv-chempionat-ukraini-z-bilyardu.html
==================================================

З 13 по 18 лютого на базі Більярдного клубу «Авіатор» Національного авіаційного університету відбувається Чемпіонат України з більярду серед студентів закладів вищої освіти.
У програмі змагань пул, піраміда та снукер. У чемпіонаті беруть участь представники 10 вузів з 7 регіонів України.
Змагання відкривали:
- завідувач кафедри фізичного виховання та спортивної підготовки Факультету лінгвістики та соціальних комунікацій (ФЛСК) НАУ Вжесневський І.І.;
- начальник київської міської філії Комітету фізичного виховання та спорту Міністерства освіти і науки України Бобровник С.І.;
- заступник голови Комітету фізичного виховання та спорту МОН України Артамонов В.А.
14 лютого, у день народження БК «Авіатор», жіноча команда НАУ посіла 2 місце.
У складі команди університету:
- Юлія Білобловська, Факультет міжнародних відносин;
- Софія Санченко, ФЛСК.
Тренер команди - викладач кафедри фізичного виховання та спортивного самовдосконалення ФЛСК НАУ Тарас Ключніков.
Щиро вітаємо наших спортсменів і тренера та бажаємо подальших перемог.