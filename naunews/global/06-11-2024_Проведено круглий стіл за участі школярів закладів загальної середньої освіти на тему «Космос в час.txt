Заголовок: Проведено круглий стіл за участі школярів закладів загальної середньої освіти на тему «Космос в час війни та миру: стратегічні пріоритети та орієнтири України»
Дата: 06/11/2024
URL: https://nau.edu.ua/ua/news/2024/11/provedeno-krugliy-stil-za-uchasti-shkolyariv-zakladiv-zagalnoi-serednoi-osviti-na-temu-kosmos-v-chas-viyni-ta-miru-strategichni-prioriteti-ta-orientiri-ukraini.html
==================================================

14 жовтня 2024 року
на Юридичному факультеті проведено круглий стілна тему
«Космос в час війни та миру: стратегічні пріоритети та орієнтири України»,
приурочений відзначенню Всесвітнього тижня космосу.
Захід організовано
кафедрою господарського, повітряного та космічного права за участі здобувачів 3-го курсу освітнього ступеня «Бакалавр» спеціальності 081 «Право» та спеціальності 275 «Транспортні технології (на повітряному транспорті)» Факультету транспорту, менеджменту та логістики НАУ, вчителів та учнів старших класів Ліцею №10 м. Ковеля Волинської області, Спеціалізованої школи І-ІІІ ступенів №96 імені О. К. Антонова Святошинського району м. Києва, Ірпінського академічного ліцею «Мрія» Ірпінської міської ради Бучанського району Київської області, Клавдієвського ліцею імені О. Рибалка Немішаєвської селищної ради Бучанського району Київської області.
Модератором заходу виступила
старша викладачка кафедри господарського, повітряного та космічного права
Інна Поліщук
, яка на початку зустрічі у презентаційній формі ознайомила присутніх з історіографією започаткування Організацією Об’єднаних Націй Всесвітнього тижня космосу. «Сьогодні космос є індикатором завоювання світового лідерства та стратегічно важливою сферою для будь-якої країни, особливо для України, яка має багату історію розвитку космічних технологій, проте наразі актуальним є запровадження нової моделі космічної діяльності, яка має відповідати вимогам воєнного стану, нагальним національним пріоритетам України», — зазначила вона.
Доцентка кафедри господарського, повітряного та космічного права, к.ю.н.
Наталія Жмур
, актуалізуючи тематику заходу, відзначила, що в умовах миру та війни пріоритети України в космічній сфері змінюються залежно від національних інтересів, оборони, безпеки та міжнародної співпраці. Зауважено, що реалії збройної боротьби з російською агресією висунули на перший план застосування високих космічних технологій, критично важливих для національної безпеки і оборони, перемоги та подальшого відновлення країни.
У доповідях учасників круглого столу висвітлено проблеми
використання супутникових технологій як одного з ключових інструментів космічної підтримки Сил оборони України, проблеми розвитку приватного космічного сектору: приватних компаній, стартапів та приватних ініціатив у космічних дослідженнях та розробках ракет і супутників, що прогнозовано може допомогти прискорити технологічний розвиток країни, посилити її безпеку та обороноздатність, питання залучення українських науковців до міжнародних космічних досліджень та наукових програм і проєктів, що сприятиме залученню інвестицій та зміцненню позицій України на світовому ринку космічних технологій тощо.