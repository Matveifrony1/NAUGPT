Заголовок: «Місто-привид. Світова прем’єра подорожі»
Дата: 29/04/2016
URL: https://nau.edu.ua/ua/news/2016/4/misto-privid-svitova-prem’era-podorozhi.html
==================================================

26 квітня 2016 року з нагоди 30-ї річниці катастрофи на Чорнобильській АЕС студенти-соціологи 3 курсу Навчально-наукового Гуманітарного інституту разом з наставниками І. Шаповал та Н. Грищенко відвідали церемонію відкриття віртуального інтерактивного музею Чорнобиля під назвою «Місто-привид. Світова прем’єра подорожі», яка відбулася в Музеї історії Києва.
В рамках прем’єри відбулося відкриття спеціально підготовленого шоу-руму (демонстрація технології VR), де за допомогою спеціального обладнання в VR можна було вирушити у інтерактивну подорож зоною відчуження.
Це перша в історії віртуальна екскурсія Чорнобилем та Прип’яттю, яка об’єднує в собі фотореалістичну подорож до серця зони відчуження та освітні переваги інтерактивного документального фільму.
Організаторами заходу є польська компанія The Farm 51, Fundacja Otwarty Dialog, Український інститут національної пам'яті, Агенція Іміджу України та громадська організація Global Ukraine. Прем'єра відбулася під патронатом київського міського голови Віталія Кличка. Також в прем'єрі взяли участь: Володимир В'ятрович – Голова Українського інституту національної пам'яті; Руслана – українська співачка та громадська активістка; Ребека Хармс – депутат Європейського Парламенту; Людмила Козловська – президент Фундації «Відкритий Діалог»; Войтек Паздур – директор з розвитку The Farm 51.