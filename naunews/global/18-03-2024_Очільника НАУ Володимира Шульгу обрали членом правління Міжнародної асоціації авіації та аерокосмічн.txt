Заголовок: Очільника НАУ Володимира Шульгу обрали членом правління Міжнародної асоціації авіації та аерокосмічної освіти (ALICANTO)
Дата: 18/03/2024
URL: https://nau.edu.ua/ua/news/2024/3/ochilnika-nau-volodimira-shulgu-obrali-chlenom-pravlinnya-mizhnarodnoi-asotsiatsii-aviatsii-ta-aerokosmichnoi-osviti-(alicanto).html
==================================================

14 березня
в Монреалі у штаб-квартирі
Міжнародної організації цивільної авіації (ІКАО)
пройшли щорічні збори ALICANTO, де було обрано новий склад правління асоціації. У цьому році Національний авіаційний університет висунув свою кандидатуру — голову комісії з реорганізації НАУ, в. о. ректора Володимира Шульгу.
За результатами виборчого раунду члени асоціації, а це 48 університетів з 24 країн світу обрали
новий склад правління ALICANTO:
Анджела Албріттон, Аеронавігаційний університет Ембрі Рідл (США);
Томаш Бальчерзак, Університет Лазарського (Польща);
Грем Брейтуейт, Кренфілдський університет (Великобританія);
Вінсент Коррейя, Інститут повітряного та космічного права Університету МакГілл (Канада);
Марвін Дела Круз, Філіппінський державний коледж аеронавтики;
Метт Дрегер, Університет штату Огайо (США);
Якуб Краус, Чеський технічний університет;
Роберт Рейд, Університет Вітватерсранд (ПАР);
Володимир Шульга, Національний авіаційний університет (Україна).
Варто зауважити, що в ході виборів очільник НАУ випередив колег з Китаю та Аргентини.
ALICANTO — це неурядова та некомерційна організація, яка була створена 13 грудня 2018 року в Шеньчжені (Китай) на 2-му саміті ІКАО для сприяння підготовці наступного покоління авіаційних спеціалістів. Основною метою було створення мережі профільних навчальних закладів, які розвиватимуть спільні ініціативи з підготовки майбутніх фахівців у сфері авіації та аерокосмічної промисловості.