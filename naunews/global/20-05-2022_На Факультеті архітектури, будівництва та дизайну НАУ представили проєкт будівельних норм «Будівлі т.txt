Заголовок: На Факультеті архітектури, будівництва та дизайну НАУ представили проєкт будівельних норм «Будівлі та споруди. Аеродроми»
Дата: 20/05/2022
URL: https://nau.edu.ua/ua/news/2022/5/na-fakulteti-arhitekturi-budivnitstva-ta-dizaynu-nau-predstavili-proekt-budivelnih-norm-budivli-ta-sporudi-aerodromi.html
==================================================

18 травня, в рамках виконання робіт із нормування у будівництві відповідно до наказу Міністерства розвитку громад та територій України від 28.08.2021 № 215 «Про включення підприємств, установ та організацій, що можуть здійснювати функції щодо виконання робіт із нормування у будівництві за визначеним напрямом або напрямами, до переліку базових організацій у будівництві», на Факультеті архітектури, будівництва та дизайну (ФАБД) Національного авіаційного університету відбулась презентація проєкту другої редакції Державних будівельних норм «Будівлі та споруди. Аеродроми».
Захід пройшов за участі стейкхолдерів та членів робочої групи, серед яких:
- декан ФАБД НАУ, д.іст.н. Віктор Карпов;
- завідувач кафедри комп’ютерних технологій будівництва та реконструкції аеропортів, д.т.н., професор Олександр Лапенко;
- професор кафедри комп’ютерних технологій будівництва та реконструкції, д.т.н., професор Олександр Степанчук;
- професор кафедри дизайну інтер’єру, д.т.н., професор Максим Омельяненко;
- професор кафедри архітектури та просторового планування, канд. арх., доцент Сергій Буравченко;
- доцент кафедри комп’ютерних технологій будівництва та реконструкції аеропортів, с.н.с., к.т.н. Галина Агєєва;
- доцент кафедри комп’ютерних технологій будівництва та реконструкції аеропортів, к.т.н. Катерина Краюшкіна.
Доцент кафедри комп’ютерних технологій будівництва та реконструкції аеропортів, к.т.н. Олександр Дубик розкрив зміст розроблених будівельних норм як при проєктуванні, так і при будівництві.
Під час зустріч присутні висловили побажання та пропозиції щодо змін та доповнень у нормативну базу, а також обговорили представлений проєкт.