Заголовок: Ринок праці авіаційної галузі України: соціологічний аналіз
Дата: 30/10/2015
URL: https://nau.edu.ua/ua/news/2015/10/rinok-praczi-aviaczijnoi-galuzi-ukraini-socziologichnij-analiz.html
==================================================

28 жовтня 2015 року на кафедрі соціології та політології Навчально-наукового Гуманітарного інституту відбувся науково-практичний семінар на тему: «Ринок праці авіаційної галузі України: соціологічний аналіз» під керівництвом доцента І. Литовченко.
У його роботі брали участь студенти напряму «Соціологія» 4 курсу навчання, які проаналізували інфраструктуру та особливості функціонування ринку праці авіаційної галузі в Україні; навели результати дослідження та охарактеризували найпрестижніші і затребувані спеціальності в авіаційній галузі. Серед них - комерційний пілот літака, диспетчер управління повітряним рухом, співробітник із забезпечення польотів / диспетчер із забезпечення польотів, диспетчер координаційного центру пошуку і рятування / оператор технічних засобів контролю безпеки, фахівець з інформаційних технологій, спеціаліст з технічного обслуговування і ремонту повітряних суден і авіадвигунів, менеджер (керівник): менеджер по авіаційних перевезеннях, менеджер (керівник): менеджер міжнародних авіаційних перевезень тощо.
Учасники зробили висновок про те, що сучасний ринок праці (а надто його авіаційний сегмент) потребує значної кількості інженерно-технічних кадрів нової генерації, про що свідчать офіційні данні таких впливових інстанцій, як ІКАО (Міжнародна організація цивільної авіації), ІАТА (Міжнародна асоціація повітряного транспорту) та інших.