Заголовок: Учасники ЗНО-2017 отримають сьогодні повідомлення про місце та час тестування
Дата: 09/05/2017
URL: https://nau.edu.ua/ua/news/2017/4/uchasniki-zno-2017-otrimayut-sogodni-povidomlennya-pro-mistse-ta-chas-testuvannya.html
==================================================

Сьогодні, 28 квітня 2017 року, всі учасники ЗНО-2017 отримають запрошення-перепустки із зазначенням місця та часу тестування з обраних ними навчальних предметів. Відповідні повідомлення будуть розміщені на інформаційних сторінках усіх учасників на сайті Українського центру оцінювання якості освіти.
Також ці дані будуть доступні в мобільному додатку «Моє ЗНО», який був запущений у березні цього року, щоб учасники оцінювання завжди могли переглянути розклад тестування та його результати.
Доступ до персональної сторінки на сайті УЦОЯО та додатку «Моє ЗНО» здійснюється за номером сертифіката ЗНО та пін-кодом, зазначеним у ньому.
Учасникам ЗНО потрібно самостійно роздрукувати запрошення-перепустку.
Якщо учасник з технічних причин не отримає запрошення 28 квітня, йому потрібно звернутися на гарячу лінію УЦОЯО за номером (044) 486-09-62 або до відповідного регіонального центру оцінювання якості
Також 27квітня  Український центр оцінювання якості освіти (УЦОЯО) опублікував підсумки реєстрації на ЗНО 2017 року
Цьогоріч для участі в тестуванні зареєстровано 240 881 особу. Серед них 192 778 – це випускники загальноосвітніх навчальних закладів 2017 року, для яких результати зовнішнього незалежного оцінювання з окремих навчальних предметів будуть зараховані як оцінки за державну підсумкову атестацію. Минулого року для участі в зовнішньому незалежному оцінюванні було зареєстровано 267 172 особи, 200 510 осіб із них – випускники загальноосвітніх навчальних закладів 2016 року. Зауважимо, що кількість охочих скласти зовнішнє незалежне оцінювання серед випускників минулих років, а також учнів, студентів професійно-технічних, вищих навчальних закладів у 2017 році зменшилася.
Найбільше учасників зовнішнього оцінювання зареєстровано для проходження тесту з:
Української мови і літератури – 239 945 (як обов’язкового);
Історії України – 182 219;
Математики – 113 113;
Англійської мови – 83849; Іноземні мови - 6896
Біології – 89181;
Географії – 73588;
Фізики – 26491;
Хімії – 24811;
При проведенні аналізу зазначених даних необхідно враховувати, що цього річ є лише 3 «профільні» предмети або другий предмет в переліку сертифікатів ЗНО - математика, історія України та біологія.
З більш детальною інформацією стосовно реєстрації на зовнішнє незалежне оцінювання можна ознайомитись за посиланням:
http://testportal.gov.ua/2017/04/27/pidbito-pidsumki-reyestraci%D1%97-na-zno-2017-roku/
З необхідним переліком предметів ЗНО по спеціальностям університету:
http://nau.edu.ua/ua/menu/ab%D1%96tur%D1%96%D1%94ntu/dovidnik-abiturienta-2017.html