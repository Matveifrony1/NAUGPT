Заголовок: На Юридичному факультеті НАУ обговорили інновації у правоохоронній діяльності
Дата: 25/01/2023
URL: https://nau.edu.ua/ua/news/2023/1/na-yuridichnomu-fakulteti-nau-obgovorili-innovatsii-u-pravoohoronniy-diyalnosti.html
==================================================

17 січня 2023 року кафедрою кримінального права і процесу Юридичного факультету НАУ проведено науково-практичний круглий стіл на тему: «Інновації у правоохоронній діяльності».
У роботі науково-практичного заходу взяли участь представники закладів вищої освіти, державних та громадських організацій, серед яких: Іон Прутяну – начальник департамента антикорупійного виховання Національного антикорупційного центру Республіки Молдова; Олександр Ткаченко – начальник кафедри підвищення кваліфікації персоналу органів, установ виконання покарань та слідчих ізоляторів ДКВС України, полковник внутрішньої служби, к.ю.н., доцент; Олег Янчук – директор Державної установи «Центр пробації»; Дарія Гуріна – заступник завідувача лабораторії навчальної та наукової роботи Державного науково-дослідного експертно-криміналістичного центру МВС України, к.ю.н.; Оксана Пономаренко – старший оперуповноважений Департаменту оперативно технічних засобів Національної поліції України, капітан поліції; науково-педагогічні працівники кафедри, аспіранти та здобувачі вищої освіти спеціальності 262 «Правоохоронна діяльність» Юридичного факультету.
Під час заходу присутні обговорили питання вдосконалення роботи правоохоронних органів в Україні та Республіки Молдова, а саме: роль волонтерів – антикорупціонерів у запобіганні корупції; нововведення у сфері виконання кримінальних покарань у зв’язку з оголошенням воєнного стану в Україні; особливості функціонування «Центру пробації» в умовах воєнного стану; поняття та правовий статус судового експерта та його функції в умовах воєнного стану; новели законодавства України про кримінальну відповідальність,
прийняті в умовах правового режиму воєнного стану.
За результатами проведення наукового заходу учасниками запропоновані слушні пропозиції щодо вдосконалення роботи правоохоронних органів в Україні, а також прийняте рішення опублікувати наукові статті по тематиці виступів у фаховому журналі «Юридичний вісник «Повітряне і космічне право»».
Стейкхолдери Олег Янчук та Олександр Ткаченко запрошені завідувачем кафедри прочитати лекції здобувачам вищої освіти другого (магістерського) рівня спеціальності 262 «Правоохоронна діяльність», а з
Дарією Гуріною досягнуто домовленості про проведення переговорів щодо укладання угоди про співпрацю із Державним науково-дослідним експертно-криміналістичним центром МВС України.