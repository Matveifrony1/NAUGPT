Заголовок: Делегація КАІ взяла участь у EDF 2025 Info Days у Брюсселі
Дата: 15/04/2025
URL: https://nau.edu.ua/ua/news/2025/4/delegatsiya-kai-vzyala-uchast-u-edf-2025-info-days-u-bryusseli.html
==================================================

з 1 по 4 квітня 2025
року делегація КАІ у складі
Валерії Філінович,
директорки Центру підтримки технологій та інновацій (TISC), та
Марії Шамоти
, фахівчині Управління інноваційного розвитку, здійснила закордонне відрядження до Брюсселя.
Метою участі
у заходах EDF 2025 Info Days було:
представлення потенціалу університету у дослідженнях, освіті та інноваціях;
ознайомлення з актуальними напрямами фінансування наукових проектів у межах Європейського фонду оборони (EDF);
пошук міжнародних партнерів для участі у конкурсах;
вивчення європейських підходів до трансферу технологій та охорони інтелектуальної власності в оборонній сфері.
У рамках візиту
делегація провела зустріч у Головному управлінні з досліджень та інновацій Європейської Комісії (DG RTD), де обговорено можливості участі КАІ у проєктах ЄС, розвиток дослідницької інфраструктури та мобільність науковців. Особливу увагу з боку DG RTD отримали цивільні технології університету.
Участь у EDF Info Days 2025 дозволила зануритися у стратегічні плани Європейського Союзу щодо розвитку оборонних спроможностей, зокрема в частині підтримки стартапів, малих підприємств, нових гравців ринку, а також технологій штучного інтелекту, кібербезпеки та автономних систем.
На EDF Info Days делегація долучилась до тематичних сесій, пітчингів стартапів і 1:1 бізнес-зустрічей, що дозволило налагодити перспективні контакти для формування міжнародних консорціумів.
За підсумками відрядження:
Посилено інституційну присутність КАІ у міжнародному середовищі.
Сформовано дорожню карту участі університету у конкурсах EDF/EDIP.
Розпочато формування партнерської мережі для спільних проєктів.
Підтверджено запит на експертизу КАІ у сфері інтелектуальної власності.
Участь у заходах EDF 2025 стала черговим кроком на шляху
інтеграції КАІ до європейського науково-інноваційного простору
та відкрила нові можливості для розвитку проектної та інноваційної діяльності університету.