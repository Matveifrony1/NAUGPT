Заголовок: Грандіозне закриття щорічного студентського фестивалю «СТУДВЕСНА-2024» + ФОТО!
Дата: 02/05/2024
URL: https://nau.edu.ua/ua/news/2024/5/grandiozne-zakrittya-shchorichnogo-studentskogo-festivalyu-studvesna-2024-foto.html
==================================================

У квітні НАУ традиційно перетворився на феєричну платформу розкриття талантів студентів. Вперше за п’ять років Студвесна зібрала всі десять факультетських команд, які демонстрували свої яскраві акторські здібності на концертах. Від запальних танців до гумористичних стемів — кожен номер був наповнений студентським гумором та креативністю.
30 квітня
в залі панувала атмосфера справжнього свята. Команди — в очікуванні на розкриття головної інтриги — хто ж стане володарем Кубку — відіграли своїх Джокерів. Вболівальники були не менш креативними у підтримці своїх команд: дудки, барабани, кричалки, оплески — було гучно, емоції зашкалювали.
У компетентного журі був ще той челендж — визначити найкращих у самих різних номінаціях: візитки, десять виступів — окремих концертів команд, Джокери, оголошення переможців. Журі, ви як, живі?
І перейдимо, власне, до
переможців у різних номінаціях. А ну, давайте ще раз оплески найкращим.
Хоча давайте так— оплески всім, бо всі насправді дуже круті:
Збереження традицій
— Факультет аеронавігації, електроніки та телекомунікацій (ФАЕТ);
Відкриття фестивалю
— Сергій Бондаренко з Факультету екологічної безпеки, інженерії та технологій (ФЕБІТ);
Найкращі декорації
— Факультет міжнародних відносин (ФМВ);
Кращий відео номер
— ФМВ;
Найкращий хореографічний номер
— Факультет економіки та бізнес-адміністрування (ФЕБА);
Краща пісня
— ФЕБА;
Кращий конферанс
— Факультет аеронавігації, електроніки та телекомунікацій (ФАЕТ);
Найкращий гумористичний номер
— ФМВ;
Кращий номер оригінального жанру
— ФЕБА;
Краща чоловіча роль другого плану
— Ростислав Буша, ФМВ;
Краща жіноча роль другого плану
— Діана Микитченко, ФЕБА;
Краща чоловіча роль першого плану
— Іван Горбачов, ФАЕТ;
Краща жіноча роль першого плану
— Софія Калініна, ФМВ;
Найкраща перша частина
— ФМВ;
Найкраща візитка
— ФМВ;
Найкраща друга частина
—  ФКПІ+ФКНТ;
Кращий збір
— ФКПІ + ФКНТ;
Кращий Джокер
—  ФАЕТ.
Окрім яскравих виступів, свято не обійшлося без
благодійності
. Кожна команда проводила різні збори — від підтримки військових до збору коштів на лікування. Виступ команди Аерокосмічного факультету повністю був присвячений благодійності. Команда креативно підійшла до цього — за донат у розмірі 50 гривень можна було освіжитися напоєм, а за найбільший донат видавалася можливість проїхати за куліси на справжньому мотоциклі. Також під час підрахунку журі балів
відбувся аукціон
, на якому розігрувалися різні цінні призи — від м’яких іграшок у формі літака до тубусу від протитанкового ракетного комплексу «Javelin».
Усі кошти, зібрані на аукціоні, були передані на потреби Збройних Сил України.
Музичний драйв вечору створив виступ гурту «DOBRYVA», соліст якого є випускником НАУ —
Едгар Енокян
. Ми теж танцювали під сценою, тому браво і дякуємо хлопцям.
Не обійшлося без справжніх сюрпризів і цінних неочікуваних подарунків
Саме на закритті фестивалю відбулася презентація
NAU ALUMNI ASSOCIATION
, міжнародної асоціації випускників НАУ. Її президент —
Сергій Бондаренко
, IТ-підприємець, інвестор та засновник компанії Skywell, розповів, що Асоціація покликана допомагати студентам, викладачам та співробітникам університету. Від Асоціації Сергій подарував класний проектор команді, яка отримала номінацію «Кращий Джокер». Тепер ФАЕТ буде репетирувати ще краще ;)
А хто ще не встиг познайомитися з Асоціацією ближче? Тиць —
за посиланням просто чудовий ролик про неї!
Surprise два!
Спеціальний приз від Наглядової ради НАУ. Що отримали переможці? І ні, це не одна команда, а цілих три. Оголошував
Петро Чернишов
, голова Наглядової ради НАУ, від усього серця і від усієї Magic 7.
Петро поділився, що над питанням достойної нагороди переможцям було багато дискусій. Був варіант, щоб закрити сесію всій команді-переможцю до закінчення навчання. Коли прозвучав цей варіант, зал просто вибухнув оплесками (Петро, ви давайте обережніше на майбутнє), але рішення Наглядової ради було таким — присудити
грошову винагороду першим трьом командам-переможцям
.
3 місце
— ФАЕТ, вони отримали грошову винагороду в розмірі 20 000 гривень;
2 місце
— ФКПІ + ФКНТ, наші срібні переможці отримали 25 000 гривень;
1 місце
— ФМВ, команда Факультету отримала вперше в історії омріяний Кубок Переможця Студвесни та грошовий приз у розмірі 30 000 гривень.
Спокійно! Податки вже сплачені!
Чим не чудова мотивація для майбутніх звитяг?
Студвесна 2024 пройшла неймовірно, вже трохи сумуємо за цим вайбом! Організатори обіцяють, що наступного року фестиваль стане ще видовищним і яскравішим. І ми будемо чекати на цей місяць: коли не спиш, коли багато донатів, коли відчуваєш життя!
А тепер разом — вмикаємо саундтрек команди переможця і під «Фіолетова веснаааааа»
дивимось чудові фото
! Увага! Їх багатенько.
А, чекайте, невдовзі ще вийде відео! Чекаємо на
NAU Official Channel
— підпишись, щоб не пропустити!