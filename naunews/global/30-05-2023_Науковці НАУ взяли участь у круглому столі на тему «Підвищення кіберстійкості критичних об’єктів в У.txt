Заголовок: Науковці НАУ взяли участь у круглому столі на тему «Підвищення кіберстійкості критичних об’єктів в Україні: виклики в Україні»
Дата: 30/05/2023
URL: https://nau.edu.ua/ua/news/2023/5/naukovtsi-nau-vzyali-uchast-u-kruglomu-stoli-na-temu-pidvishchennya-kiberstiykosti-kritichnih-ob’ektiv-v-ukraini-vikliki-v-ukraini.html
==================================================

24 травня 2023 року в межах Проєкту Еразмус+ модуль Жан Моне «Європейський досвід для підвищення стійкості критично важливих об'єктів в Україні» (Проєкт №:
101085825
- ERASMUS-JMO-2022-MODULE) відбувся круглий стіл на тему «Підвищення кіберстійкості критичних об’єктів в Україні: виклики в Україні».
Загалом на захід приєдналося понад 50 учасників, серед яких були представники критичної інфраструктури України, викладачі та студенти ЗВО.
Під час круглого столу відбулося обговорення стану кіберзахисту критичних об’єктів в Україні та шляхи підвищення їх кіберстійкості. Завідувач кафедри телекомунікаційних та радіоелектронних систем Національного авіаційного університету Роман Одарченко виступив з доповіддю на тему «Безпека стільникових мереж зв’язку як частини критичної інфраструктури України». В ході виступу були обговорені питання щодо напрямків удосконалення систем кібербезпеки стільникових мереж, ландшафт кіберзагроз 5G, а також перспективи та виклики розгортання стільникових мереж 5G як критичної інфраструктури в Україні.
Підбиваючи підсумки Марина Євдокименко (д.т.н., професорка Харківського національного університету радіоелектроніки, координаторка проєкту «Європейський досвід для підвищення стійкості критично важливих об'єктів в Україні») анонсувала наступні активності за проєктом, а саме Літню школу 2023 для студентів.