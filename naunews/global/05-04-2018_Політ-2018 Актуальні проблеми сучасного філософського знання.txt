Заголовок: Політ-2018: Актуальні проблеми сучасного філософського знання
Дата: 05/04/2018
URL: https://nau.edu.ua/ua/news/1/4/polit-2018-aktualni-problemi-suchasnogo-filosofskogo-znannya.html
==================================================

3 квітня 2018 р. за програмою ХVІІІ Міжнародної науково-практичної конференції молодих учених і студентів «Політ. Сучасні проблеми науки» кафедра філософії НН ГМІ провела засідання секції «Актуальні проблеми сучасного філософського знання».
З вітальним словом до учасників конференції звернулася Голова оргкомітету секції завідувач кафедри філософії, професор Л. Дротянко. Вона побажала плідної роботи, творчого злету думки та успішної комунікації в осмисленні та обговоренні строкатої філософської проблематики. Учасники отримали програми роботи секції, а також дізналися про вихід друкованого та електронного комплекту матеріалів за напрямом «Гуманітарні науки».
Робота конференції «Актуальні проблеми сучасного філософського знання» проводилась у двох підсекціях. Підсекція «А»  – модератори к. філос. н., доцентО. Матюхіна, к. філос. н., доцент О. Сідоркіна та підсекція «В» – модератори к. істор. н. У. Кошетар, к. філос. н., доцент Н. Сухова.
В роботі секцій узяли участь студенти Національного авіаційного університету, Національної академії внутрішніх справ, Центральноукраїнського державного педагогічного університет
ім.
Володимира
Винниченка (м.
Кропивницький).Усього було заявлено 40 доповідей.
Учасники представили широку палітру тем сучасної філософської проблематики. Вона стосувалися актуальних проблем філософії техніки, філософської антропології, філософії мови, філософії моралі, філософії права та політики, філософії епістемології та ін. Багато доповідей було присвячено проблемам інформаційного суспільства, впливу комп’ютерних технологій на масову свідомість, феномену віртуалізації соціальної дійсності, перспективам створення штучного інтелекту та моральним, філософсько-правовим аспектам його використання. Регламент засідання передбачав не тільки виступи з доповідями за активного залучення мультимедіа-проектору, але й їхнє дискусійне обговорення.
По завершенню конференції були підбиті підсумки роботи. Шляхом голосування визначили найкращі доповіді та найкращих полемістів. Рішенням оргкомітету переможців вирішено нагородити почесними грамотами. Від підсекції «А» це - М. Антипенко (2 курс, ІКІТ); С. Когут (2 курс, ІАН); В. Богдан, П. Войтенко  (ІКІТ 2 к); Ю. Чорна (2 курс, ІКІТ); В. Жовнер  (2 курс, ІАП); В. Козюк (2 курс, ІАП). Від підсекції «В» - В. Рябоконь (2 курс, ІКІТ), А. Пелех , Т. Осипчук  (2 курс, ІКІТ); М. Костенко (1 курс, ІМО), В. Герценок (2 курс, ІІДС), В. Полуянов (3 курс, ІІДС). Дякуємо всім учасникам конференції за успішну співпрацю!