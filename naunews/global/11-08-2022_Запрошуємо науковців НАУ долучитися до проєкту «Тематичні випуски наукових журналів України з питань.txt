Заголовок: Запрошуємо науковців НАУ долучитися до проєкту «Тематичні випуски наукових журналів України з питань європейської інтеграції»
Дата: 11/08/2022
URL: https://nau.edu.ua/ua/news/2022/8/zaproshuemo-naukovtsiv-nau-doluchitisya-do-proektu-tematichni-vipuski-naukovih-zhurnaliv-ukraini-z-pitan-evropeyskoi-integratsii.html
==================================================

З метою популяризації впровадження євроінтеграційної тематики у наукові дослідження з різних наук, Міністерство освіти і науки України виступило організатором проєкту «Тематичні випуски наукових журналів України з питань європейської інтеграції».
В рамках проєкту передбачено видання спеціальних випусків наукових фахових видань, присвячених тематиці європейської інтеграції України із таких галузей знань та спеціальностей:
- Освіта та педагогіка. Соціальна робота;
- Культура і мистецтво;
- Історія та археологія;
- Філософія;
- Філологія;
- Політологія;
- Економіка. Управління та адміністрування. Сфера обслуговування. Міжнародні економічні відносини;
- Психологія;
- Журналістика;
- Право. Правоохоронна діяльність. Міжнародне право;
- Публічне управління та адміністрування.
Цільовою аудиторією видань є науково-педагогічні співробітники закладів вищої освіти, наукові співробітники наукових установ, практичні працівники, докторанти, аспіранти, студенти та всі охочі, хто цікавиться питаннями європейської інтеграції.
Публікація статей у наукових журналах безкоштовна для авторів, адже всі витрати, пов’язані з виданням тематичних випусків в рамках цього проєкту будуть покриті за рахунок Видавничого дому «Гельветика».
Статті на рецензування приймаються до 15 вересня цього року. Видання випусків відбудеться до 15 листопада 2022 року із подальшою презентацією.
Додаткову інформацію можна знайти в
інформаційному буклеті
.