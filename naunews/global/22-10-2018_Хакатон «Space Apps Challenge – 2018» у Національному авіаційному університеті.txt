Заголовок: Хакатон «Space Apps Challenge – 2018» у Національному авіаційному університеті
Дата: 22/10/2018
URL: https://nau.edu.ua/ua/news/1/10/hakaton-space-apps-challenge-–-2018-u-natsionalnomu-aviatsiynomu-universiteti.html
==================================================

19-21 жовтня 2018 у Національному авіаційному університеті відбувся  хакатон «Space Apps Challenge – 2018», який в черговий раз зібрав провідних розробників, виробників і поціновувачів  космічної галузі. НАУ, як співорганізатор хакатону, радо прийняв його учасників та долучився до події міжнародного рівня. Участь у роботі цьогорічного хакатону взяли 25 команд.
На відкритті хакатону з вітальним словом до учасників звернулись проректор з молодіжної політики та інноваційного навчання Оксана Вовк та локальний модератор хакатону, переможець в номінації People’s Choice «Space Apps Challenge – 2016» Андрій Музиченко.
Ректор НАУ Володимир Ісаєнко переконаний, що «цьогорічний хакатон, що відбувся в стінах університету, став саме тою платформою для дискусій, обміну досвідом, інтеграції і кооперації, яка допоможе створити нові інноваційні проекти та сучасні технології. А напрацювання і досвід учасників хакатону сприятимуть розвитку космічної галузі в Україні».
Україна втретє долучилась до цієї події світового масштабу. Упродовж 48 годин учасники хакатону з 72 країн світу працювали над реальними завданнями, вирішенням яких займаються фахівці космічного агентства. В Україні над цими завданнями працювали фахівці в шести містах – Вінниці, Дніпрі, Кропивницькому, Львові, Одесі та Києві.
Цьогорічними темами завдань космічного агентства стали:
Can You Build A…: створіть інструменти для відстеження міжнародних запусків, датчики для людей на Марсі, автономний апарат для аналізу пошкоджень космічних кораблів від мікрометеороїдів або створіть свій власний проект.
Help Others Discover the Earth: допоможіть іншим відкрити для себе Землю: створіть документальний ролик, розробіть мапу Землі, використовуючи супутникові дані. Або ж використовуйте зображення NASA для створення витворів мистецтва.
Volcanoes, Icebergs, and Asteroids (oh my): допоможіть рятувати життя – створіть способи боротьби або інформування людей про природні катаклізми, або ж застосунок, який допоможе відстежувати пожежі, чи розкажіть світові про астероїд Бенну.
What the World Needs Now is…: за допомогою аналітичних даних, спробуйте розказати людям більше про Землю, або про зміни у навколишньому середовищі впливають на здоров’я людей і тварин.
An Icy Glare: створіть квест, за допомогою якого інші зможуть дізнатися більше про зміни в полярних регіонах. Створіть додаток, який дає користувачеві змогу як кріосфера впливає на Землю. Створіть інструмент, для демонстрації змін в льодах Арктики та Антарктики для широкої аудиторії.
A Universe of Beauty and Wonder: створіть план для виявлення та оцінки можливостей посадки для місячного ровера. Використовуйте VR для створення мапи місячних або марсіянських поселень, створіть власний “Золотий диск”, аби розказати інопланетним цивілізаціями про Землю. Або ж розробіть гру з використанням зображень Габбла.
21 жовтня 2018 результати роботи команд оцінило журі київського заходу, яке обрало проекти Neuro (ультразвукова діагностика пошкоджень космічних апаратів) та Еней (ровер для досліджень важкодоступних місць), номінувавши їх на міжнародний конкурс. У номінації People’s Choice переміг проект Invisible Horizons.
Протягом трьох тижнів глобальне журі за участю експертів NASA визначить переможців у спеціальних категоріях. Результати хакатону – проекти та вихідні коди – будуть опубліковані NASA у відкритому доступі.