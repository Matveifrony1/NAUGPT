Заголовок: Турнір «Київський боєць»: Аліна Куліш  - серед переможців
Дата: 03/02/2016
URL: https://nau.edu.ua/ua/news/2016/2/turnir-kiivskij-boecz-alina-kulish-sered-peremozhcziv.html
==================================================

29-31 січня 2016 року в приміщені спортивного комплексу НТУУ «КПI» Київська федерація кікбоксингу та інших стилів провела відкритий турнір з кікбоксингу ВТКА «Київський боєць». Мета турніру - популяризувати та розвивати кікбоксинг в Україні, сприяти виконанню спортсменами норм масових спортивних розрядів згідно з вимогами ЄСКУ, відібрати перспективних спортсменів та популяризувати здоровий спосіб життя.
У турнірі взяли участь спортсмени різних вагових і вікових категорій, серед яких і студентка академічної групи  ПР-404 Навчально-наукового Юридичного інституту Аліна Куліш (вагова категорія до 65 кг).
За результатами проведених поєдинків протягом трьох днів змагань Аліна Куліш здобула:
ІІ місце у розділі К-1 серед жінок 19-35 років, вагова категорія до 65 кг, група «Б»;
ІІ місце у розділі ЛОУ-КІК-ЛАЙТ серед жінок 19-35 років, вагова категорія до 65 кг;
ІІІ місце у розділі ФУЛЛ-КОНТАКТ серед жінок 19-35 років, вагова категорія до 65 кг, група «А».
Щиро вітаємо Аліну Куліш з перемогою та зичимо успіху в підкоренні нових спортивних вершин.