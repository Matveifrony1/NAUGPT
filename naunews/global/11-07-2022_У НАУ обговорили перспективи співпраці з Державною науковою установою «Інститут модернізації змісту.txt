Заголовок: У НАУ обговорили перспективи співпраці з Державною науковою установою «Інститут модернізації змісту освіти»
Дата: 11/07/2022
URL: https://nau.edu.ua/ua/news/2022/7/u-nau-obgovorili-perspektivi-spivpratsi-z-derzhavnoyu-naukovoyu-ustanovoyu-institut-modernizatsii-zmistu-osviti.html
==================================================

6 липня відбулася робоча зустріч декана Юридичного факультету (ЮФ) Національного авіаційного університету Ірини Сопілко та завідувача кафедри теорії та історії держави і права факультету Олени Рябченко з першим заступником директора Державної наукової установи «Інститут модернізації змісту освіти» Юрієм Завалевським.
Під час зустрічі обговорені питання щодо:
- спільної участі в наукових, навчальних та методичних проєктах;
- проведення двосторонніх конференцій та круглих столів;
- підготовка спільних публікацій у наукових виданнях;
- поширення наукових розробок, які підготовлені науково-педагогічним складом ЮФ НАУ та працівниками ДНУ «Інститут модернізації змісту освіти», що сприятиме інтеграції їх у світовий освітній та науковий простір тощо.
Юрій Завалевський запропонував представникам НАУ залучити освітян до проходження курсів підвищення кваліфікації «Перша психологічна допомога учасникам освітнього процесу під час та після завершення воєнних дій», які розроблено за моделлю змішаного навчання (blended learning) та містить 10 мультимедійних уроків у міжнародному форматі SCORM, найкращі міжнародні кейси та практичні тренінги. «Основне завдання курсу – надати практичні навички якісної першої психологічної допомоги, ознайомити з дієвими техніками для ефективної емоційної підтримки, а також, за потреби, діагностувати психологічний стан здобувачів освіти та колег», - зазначив він.
Підбиваючи підсумки зустрічі, сторони обговорили перспективний план співпраці, що є свідченням взаємної зацікавленості в реалізації освітніх ініціатив та розширення партнерства.