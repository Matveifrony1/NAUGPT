Заголовок: Відтепер здобувачі вищої освіти НАУ можуть додатково обрати вибіркову навчальну дисципліну «Цивільний захист»
Дата: 27/09/2022
URL: https://nau.edu.ua/ua/news/2022/8/vidteper-zdobuvachi-vishchoi-osviti-nau-mozhut-dodatkovo-obrati-vibirkovu-navchalnu-distsiplinu-czivilniy-zahist.html
==================================================

До освітнього процесу Національного авіаційного університету наказом ректора від 28.06.2022 № 191/од введена додаткова можливість обрання та вивчення здобувачами вищої освіти вибіркової навчальної дисципліни «Цивільний захист». Вона, зокрема, орієнтована на підготовку громадян України до національного спротиву.
У 2022-2023 навчальному році дисципліна може бути обрана здобувачами освітнього ступеня бакалавра (2, 3 та 4 курси) та магістра (1 курс) в рамках Етапу 2 «Можливість поглиблення індивідуалізації вибору» при формуванні ними власних індивідуальних освітніх траєкторій.
Дисципліна викладатиметься двічі:
- з 17 жовтня 2022 р. впродовж осіннього семестру;
- з 20 лютого 2023 р. впродовж весняного семестру.
Студенти мають можливість обрати вивчення або в осінньому, або у весняному семестрі. Для зручності розклад навчальних занять для збірних груп плануватиметься після 4 пари.
Для вивчення дисципліни зацікавленим здобувачам вищої освіти слід до 11 жовтня 2022 р. надати завідувачу кафедри цивільної та промислової безпеки Батиру Халмурадову (ауд. 7.320, e-mail:
batyr.khalmuradov@npp.nau.edu.ua
) погоджені завідувачами випускових кафедр
заяви
. Також приймаються скановані копії заяв, надіслані з корпоративних електронних адрес здобувачів вищої освіти.