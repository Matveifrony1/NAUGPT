Заголовок: Дебют першокурсника – 2014
Дата: 25/11/2014
URL: https://nau.edu.ua/ua/news/2014/11/debyut-pershokursnika-–-2014.html
==================================================

17 листопада  2014 року з нагоди святкування Міжнародного Дня студента в актовій залі відбувся традиційний конкурс «Дебют першокурсника - 2014», який організувала студентська рада Юридичного інституту.
Шість команд показали високий рівень підготовки, креативність, стильні образи і впевненість на сцені. Першокурсники виявили свої таланти у таких категоріях: візитка, спів, танець, КВН або театральна постановка. Усі ці окремі номери команди об’єднували в один виступ, тематика та жанр яких кардинально відрізнялися.
Творчі номери студентів оцінювали члени журі: Ірина Сопілко - директор Юридичного інституту; Марія Рощук - голова профбюро ЮІ; Паша Остріков - співзасновник відеостудії «Это Самое Production», випускник ЮІ 2013 р.; Женя Голованчук  – співзасновник відеостудії «Это Самое Production», член команди «Студвесни» ЮІ 2011-2013 рр.; Аліна Гордієнко – член команди КВН «Різні», учасниця «Comedy Баттл» на телеканалі ТНТ; Мартін Приходько – член команди КВН «Трамвай № 8».
1 місце зайняла група ПР-106, 2 місце - група ПР-102, 3 місце - група ПР-104.
Дирекція інституту та профспілковий комітет НАУ нагородили переможців дипломами  та солодкими подарунками. Учасникам побажали подальших перемог, а глядачі і вболівальники подякували оплесками за прекрасно проведений час.
Вітаємо переможців!