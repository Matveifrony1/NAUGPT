Заголовок: Наукові канікули в НАУ!
Дата: 25/10/2019
URL: https://nau.edu.ua/ua/news/2019/10/naukovi-kanikuli-v-nau.html
==================================================

Національний авіаційний університет в рамках реалізації програми «Обдарована особистість», відповідно до угоди про співробітництво з Науковим центром «Мала академія наук України» та її територіальними відділеннями запрошує учнів закладів середньої, позашкільної освіти, вихованців гуртків Малої академії наук України провести цікаво, винахідливо, змістовно шкільні канікули з науковцями і студентами НАУ.
З 25 жовтня по 01 листопада 2019 року в університеті працюватимуть наукові школи:
«Наукова екологічна школа» (25 жовтня з 09.00 до 16.00,
https://www.facebook.com/events/2474182819344103/
);
«Наукова школа країнознавства і туризму» (30 жовтня з 10.00 до 13.00,
https://www.facebook.com/events/1377100812457214/
);
«Наукова аерокосмічна школа» (31 жовтня з 10.00 до 13.00,
https://www.facebook.com/events/521198205331165/
),
«Наукова економіко-математична школа» (01 листопада з 10.00 до 13.00,
https://www.facebook.com/events/555960015164994/
).
Програма шкіл передбачає проведення циклу інтерактивних лекцій, мотиваційних тренінгів, наукових майстер-класів, цікавих екскурсій до Науково-технічної бібліотеки, Музею НАУ, Навчального авіаційного, Державного музею авіації тощо. Керівники наукових шкіл – видатні українські вчені.
Навчання в наукових школах сприятиме правильній професійній орієнтації старшокласників, розвитку талантів та здібностей учнівської молоді, вдалому професійному вибору, залученню обдарованих учнів до науково-дослідницької діяльності на базі наукових лабораторій НАУ під керівництвом професорсько-викладацького складу.
Модератор проекту: Центр обдарованої учнівської молоді Навчально-наукового інституту інноваційних освітніх технологій НАУ:
http://iiot.nau.edu.ua/
Адреса: м. Київ, Національний авіаційний університет, проспект Космонавта Комарова, 1, корпус 8, каб. 610, 609.
Довідки: (044)406-72-09, 406-74-04;
obdarovana@nau.edu.ua
або
idp@nau.edu.ua
,
https://www.facebook.com/obdarovana