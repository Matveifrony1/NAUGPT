Заголовок: Євросоюз. Як це працює
Дата: 03/12/2014
URL: https://nau.edu.ua/ua/news/2014/12/evrosoyuz-yak-cze-praczyue.html
==================================================

25 листопада 2014 року на кафедрі політології та соціальних технологій Гуманітарного інституту за підтримки викладача Ю. Шатило та інженера Ю. Бондар пройшла зустріч з ведучим «Новини. Світ» на Першому Національному, журналістом-міжнародником, випускником Гуманітарного інституту Андрієм Городиським.
На зустрічі були присутні студенти та викладачі Гуманітарного інституту, які прослухали лекцію на тему «Євросоюз. Як це працює» та взяли участь у дискусії з приводу підписання угоди про асоціацію України та ЄС.
Нині молодь активно виступає за євроінтеграцію України, але важливо не просто бажати і сліпо йти за натовпом, а мати свою власну думку, вміти аналізувати та робити власний вагомий внесок у цей процес. Саме з цією метою і була організована дана зустріч. У першу чергу – це інформування молоді: що таке Євросоюз, як він працює, які плюси та мінуси вступу до нього нашої країни. Студентів найбільше цікавило питання введення безвізового режиму між Україною та країнами Європи, що дало б можливість частіше подорожувати та розширювати свій кругозір.