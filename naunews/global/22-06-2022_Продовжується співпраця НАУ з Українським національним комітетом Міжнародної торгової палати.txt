Заголовок: Продовжується співпраця НАУ з Українським національним комітетом Міжнародної торгової палати
Дата: 22/06/2022
URL: https://nau.edu.ua/ua/news/2022/6/prodovzhuetsya-spivpratsya-nau-z-ukrainskim-natsionalnim-komitetom-mizhnarodnoi-torgovoi-palati.html
==================================================

20 червня відбулась робоча нарада представників Факультету економіки та бізнес-адміністрування (ФЕБА) Національного авіаційного університету та керівництва Українського національного комітету Міжнародної торгової палати (ICC Ukraine).
На заході були присутні:
- президент ICC Ukraine Володимир Щелкунов;
- генеральний секретар ICC Ukraine Світлана Переверзева;
- заступник декана ФЕБА НАУ Ольга Вовк.
В рамках підписаного раніше меморандуму про співпрацю між Національним авіаційним університетом та ICC Ukraine, останнім до формування стратегічних напрямів координації та розвитку освітньо-наукового простору ICC Ukraine було залучено вісім науково-педагогічних працівників ФЕБА НАУ. Зокрема, доктор економічних наук, заступник декана факультету Ольга Вовк стала радником президента ICC Ukraine з наукової роботи.
На спільній нараді обговорили:
- досягнення у співпраці (участь ICC Ukraine в освітньо-професійних та освітньо-наукових програмах ФЕБА, проведення спільних науково-практичних семінарів й міжнародних конференцій тощо);
- перспективи співпраці у підготовці здобувачів вищої освіти;
- проведення курсів підвищення кваліфікації для професорсько-викладацького складу факультету та інше.