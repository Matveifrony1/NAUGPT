Заголовок: Бінарна лекція як засіб формування професійних навичок медіатора
Дата: 19/04/2024
URL: https://nau.edu.ua/ua/news/2024/4/binarna-lektsiya-yak-zasib-formuvannya-profesiynih-navichok-mediatora.html
==================================================

8  квітня   2024 року
доцентка кафедри теорії та історії держави і права Юридичного факультету
Вікторія Череватюк
спільно з адвокаткою, медіаторкою
Тетяною Середзінською
провели для студентів 2 курсу  спеціальності 081 «Право»
бінарну лекцію
з навчальної дисципліни «Юридична конфліктологія».
Лекційне заняття на тему
«Переговори, медіація та інші альтернативні методи вирішення юридичних конфліктів (спорів)»
проведено у вигляді діалогу лектора та юриста-практика, у ході якого
Вікторія Череватюк розкрила
теоретичні аспекти  поняття, видів, основних етапів переговорів та процедури медіації, а
аналіз  розбіжностей
між теорією і практикою
здійснила Тетяна Середзінська
.  Саме такий  формат зустрічі був заздалегідь визначений для даної теми, так як у результаті повномасштабного вторгнення рф в Україну у нашому суспільстві збільшилась частка деяких категорій спорів, вирішувати які простіше за допомогою такої ефективної процедури їх врегулювання як медіація (транскордонні сімейні спори, спори пов’язані із військовою службою, мобілізацією тощо).
Під час лекції
студенти мали можливість
з’ясувати у практикуючого медіатора  переваги медіації та складнощі, з якими найчастіше стикається медіатор у своїй діяльності, виробити спільні рішення щодо подальшого «імпульсу» у  розвитку медіації — популяризації задля підвищення рівня розуміння цієї  процедури серед населення.
Інформація, отримана студентами в ході такого виду лекції, не лише краще засвоюється, але й д
овше зберігається в пам’яті
, оскільки є для них більш емоційно забарвленою і сприйнятною. Крім того, така дискусійна форма спілкування  сприяє розвитку у студентів критичного мислення, активізує пізнавальний інтерес та систематизує отримані теоретичні  знання,  вчить їх порівнювати  різні точки зору щодо вирішення певної проблеми, уникати стереотипів та звільняє мислення від догматизму та однобічності підходів.