Заголовок: Знайомство з культурою Туреччини
Дата: 05/11/2014
URL: https://nau.edu.ua/ua/news/2014/11/znajomstvo-z-kulturoyu-turechchini.html
==================================================

3 листопада 2014 року викладачі та студенти кафедри соціології Гуманітарного інституту відвідали відкриту лекцію професора Ібрагіма Четін Дердійока, викладача турецької літератури в університеті Чукурова (м. Адана, Туреччина) на тему: «Багатство та різноманіття культури Туреччини». Лекція відбулася в Інституті філології Київського національного університету імені Тараса Шевченка та була орієнтована знайомство з турецькими спільнотами, які проживають і навчаються у Києві. Головним виховним посилом заходу стала теза: чим ближче пізнаєш культуру іншого народу, тим більше починаєш цінувати свою! Лектор підкреслив важливість обміну інформацією між викладачами та студентами з різних країн світу та висловив надію на мирне врегулювання всіх конфліктів.