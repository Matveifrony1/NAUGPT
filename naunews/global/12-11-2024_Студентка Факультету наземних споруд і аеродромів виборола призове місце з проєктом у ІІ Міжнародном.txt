Заголовок: Студентка Факультету наземних споруд і аеродромів виборола призове місце з проєктом у ІІ Міжнародному конкурсі за напрямом «Art and Design»
Дата: 12/11/2024
URL: https://nau.edu.ua/ua/news/2024/11/studentka-fakultetu-nazemnih-sporud-i-aerodromiv-viborola-prizove-mistse-z-proektom-u-ii-mizhnarodnomu-konkursi-za-napryamom-art-and-design.html
==================================================

Студентка 5 курсу, спеціальності 022 «Дизайн» Факультету наземних споруд і аеродромів
Ксенія Журавльова
, під науковим керівництвом кандидатки архітектури, доцентки, доцента кафедри комп’ютерних технологій дизайну і графіки
Лілії Гнатюк
, виборола
друге призове місце з проєктом
«ENVIRONMENTAL DESIGN OF THE REHABILITATION CENTER» у
ІІ Міжнародному конкурсі наукових робіт здобувачів вищої освіти за напрямом «Art and Design».
Конкурс об’єднав учасників з понад 10 країн світу, а
у склад журі увійшли експерти з одинадцяти країн
, серед яких Україна, Румунія, Латвія, Польща, Велика Британія та інші. Головою комісії виступила професорка
Людмила Ганущак-Єфіменко
, проректорка з наукової та міжнародної діяльності Київського національного університету технологій та дизайну, яка разом із видатними науковцями з різних країн оцінювала наукові досягнення конкурсантів.
Студентка ФНСА
Ксенія Журавльова виконала проєкт
за дизайн-концепцією реабілітаційного центру «LIFE TREE» орієнтована на створення простору, який сприятиме повному фізичному та психологічному відновленню пацієнтів, включаючи військовослужбовців та їхні родини. Центр поєднує медичну діагностику, спортивні комплекси, житлові приміщення, зони для фізіотерапії та психологічної підтримки. Запропонований дизайн враховує потреби різних груп користувачів, забезпечуючи інклюзивне та комфортне середовище для кожного. У центрі передбачено три етапи реалізації, що дозволяє поступово вводити в експлуатацію окремі секції, починаючи від житлового блоку до медично-діагностичного комплексу. Зокрема, використовуються енергоефективні рішення, такі як сонячні панелі, системи збору дощової води та екологічно чисті матеріали. Ландшафтний дизайн, безбар’єрний доступ та безпечні шляхи евакуації доповнюють функціональність комплексу, а символічний образ дерева в інтер’єрі підкреслює ідеї зростання, стійкості та відновлення.
Проєкт сприяє сталому розвитку громади
, створюючи нові робочі місця та можливості для соціальної інтеграції мешканців регіону. Проєкт пропонує інноваційний підхід до проєктування реабілітаційного центру, орієнтованого на підтримку військовослужбовців, постраждалих від конфліктів і надзвичайних ситуацій. Унікальність підходу полягає у поєднанні психологічних факторів поведінки пацієнтів з функціональними дизайнами. Проєкт використовує сучасні енергоефективні технології та модульний дизайн для зменшення витрат і створення комфортного середовища для пацієнтів та персоналу.
Висока оцінка роботи Ксенії Журавльової свідчить про
актуальність обраної теми, а також про її важливий внесок у розвиток та розробку дизайну в контексті реабілітаційних центрів.