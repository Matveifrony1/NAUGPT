Заголовок:Визначено переможців стипендіальної програми ПУМБ для студентів та аспірантів КАІ

Дата: ----------
URL: https://innovation.kai.edu.ua/2025/09/26/viznacheno-peremozhtsiv-pumb-kai/
==================================================
Визначено переможців стипендіальної програми ПУМБ для студентів та аспірантів КАІ
8 студентів та 2 аспіранти отримають фінансову підтримку для реалізації своїх технічних проєктів
September 26, 2025
Поділитись



За результатами відкритого конкурсу на стипендії від Першого Українського Міжнародного Банку (ПУМБ), який відбувся у серпні 2025 року, комісія обрала найкращих студентів та аспірантів Київського авіаційного інституту.

 
Цього року на програму надійшло понад 25 заявок, з яких було відібрано фіналістів для публічного захисту. Захист відбувався у відкритому форматі: учасники не лише презентували власні проєкти, але й ставили питання один одному, пропонували ідеї для можливих технічних колаборацій. Такий підхід перетворив відбір на справжній майданчик для обміну інноваційними ідеями.
 
 
Переможці серед аспірантів (PhD)
Даниїл Кльокта (ФАЕТ, кафедра аеронавігаційних систем) — проєкт «Інтелектуальна система моніторингу стану злітно-посадкових смуг за допомогою дрона та машинного зору». 
 
Олександр Жосан (АКФ, прикладна механіка та інженерія матеріалів) — дослідження газостатичних та гідростатичних напрямних для прецизійних верстатів.
 
Переможці серед студентів
Григорій Бандевич (ФАЕТ, кафедра авіоніки та систем управління) — створення високоточного тяговимірювального стенду
 
Владислав Іщенко (АКФ, кафедра підтримання льотної придатності ПС)
 
Олександр Тихоненко (ФКНТ, кафедра інженерії ПЗ)
 
Максим Кісельов (ФАЕТ, аеронавігаційні системи) — експериментальна аеродинамічна труба
 
Антон Купневич і Дмитро Руденко (ФАЕТ, кафедра авіоніки та систем управління) — цифровий авіатренажер ТУ-154
 
Станіслав Шиметенко (АКФ, конструкція ЛА) — випробувальна машина для дослідження матеріалів 3D-друку
 
Максим Петруня, Владислав Пліско та Максим Полосьмак (АКФ, гідрогазові системи) — командний проєкт наземного роботизованого комплексу.
 
Максим Покарець (ФКНТ, ІКС).
 
 
Розмір стипендій
Аспіранти отримають по 20 000 грн на місяць протягом 4 місяців (чистими), що становить загалом 80 000 грн. Студенти отримають по 15 000 грн на місяць протягом 4 місяців (чистими), що становить загалом 60 000 грн.
 
До складу журі увійшли представники провідних українських технологічних компаній:
 

Геннадій Пєвцов
Заступник виконавчого директора з наукової роботи компанії NAUDI (голова комісії)

Артем Целіков
Фахівець Управління інноваційного розвитку (секретар комісії)

Кирило Савченко
Менеджер з партнерств компанії Athlon Avia

Данило Григор’єв
Головний інженер-конструктор відділу автоматизації виробництва компанії Ajax Systems
 
Значення програми
Стипендії ПУМБ стали важливим стимулом для молодих науковців та інженерів, які працюють над інноваційними рішеннями у сфері авіації, безпілотних систем, матеріалознавства та ІТ.
 

Текст:

Артем ЦЕЛІКОВ
Управління інноваційного розвитку КАІ