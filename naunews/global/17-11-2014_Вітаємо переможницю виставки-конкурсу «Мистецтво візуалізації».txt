Заголовок: Вітаємо переможницю виставки-конкурсу «Мистецтво візуалізації»
Дата: 17/11/2014
URL: https://nau.edu.ua/ua/news/2014/11/vitaemo-peremozhniczyu-vistavki-konkursu-mistecztvo-vizualizaczii.html
==================================================

7 листопада 2014 року студенти, викладачі та випускники Інституту аеропортів взяли участь у виставці архітектурного малюнка і 3D візуалізації «Мистецтво візуалізації», яка  проходила в Національному музеї Тараса Шевченка.
Тут свої роботи представляли архітектори і дизайнери Києва, студенти та випускники нашої школи архітектурної візуалізації, партнери, друзі студії, а також люди, яким просто цікава ця тематика. Гості мали можливість оцінити високий рівень візуалізації, реалістичності та атмосферності, майстерність дизайнерів і візуалізаторів.
На виставці були представлені понад 150 творів мистецтв з реалізованих проектів минулого року і проводився конкурс на кращу роботу.
У номінації «Краща робота року» призове місце посіла Тетяна Кравчук, випускниця  Інституту аеропортів 2014 року за спеціальністю дизайн інтер’єру. Приємно, що наша випускниця продемонструвала зрослий рівень  майстерності.
Бажаємо Тетяні творчих успіхів і подальшого професійного зростання!