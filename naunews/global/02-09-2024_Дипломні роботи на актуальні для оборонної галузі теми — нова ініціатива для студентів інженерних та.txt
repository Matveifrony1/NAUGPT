Заголовок: Дипломні роботи на актуальні для оборонної галузі теми — нова ініціатива для студентів інженерних та комп’ютерних спеціальностей
Дата: 02/09/2024
URL: https://nau.edu.ua/ua/news/2024/8/diplomni-roboti-na-aktualni-dlya-oboronnoi-galuzi-temi-—-nova-initsiativa-dlya-studentiv-inzhenernih-ta-komp’yuternih-spetsialnostey.html
==================================================

Національний авіаційний університет спільно з Оборонним Альянсом України (DAU) оголошує нову ініціативу
«Дипломні задля оборони»
, яка дозволить студентам писати дипломні роботи на актуальні теми, важливі для оборонної галузі.
Ця співпраця спрямована на
підвищення якості освіти та наближення навчального процесу до реальних потреб оборонної індустрії.
Завдяки підтримці DAU, студенти та наукові керівники НАУ зможуть працювати над проектами стратегічного значення для України.
Що це означає для студентів:
актуальні теми:
Можливість вибору тем дипломних робіт, що відповідають сучасним викликам оборонної галузі. Теми надають — підприємства-учасники Оборонного Альянсу України;
практичний досвід:
Робота над реальними запитами підприємців-учасників Оборонного Альянсу України, що забезпечить практичні навички та підготовку до професійної діяльності;
підтримка експертів:
Доступ до консультацій та підтримки провідних фахівців оборонних технологій, що є учасниками Оборонного Альянсу України.
Що це означає для викладачів:
актуальність навчального процесу:
Співпраця з DAU допоможе оновити навчальні програми та зробити їх більш релевантними;
можливості для досліджень:
Викладачі зможуть залучати студентів до спільних дослідницьких проектів з оборонними компаніями.
Для всіх охочих:
Ініціатива відкрита для всіх студентів та викладачів НАУ, а також для всіх, хто прагне долучитися до розвитку оборонних технологій України. Ви можете використовувати як лабораторну базу університету, так і інфраструктуру платформи DHUB, розташовану на території університету.
Детальна інформація
щодо тем буде опублікована на інформаційних ресурсах університету та Оборонного Альянсу України
згодом.