Заголовок: Триває робота Всеукраїнського форуму «Нові виміри безпеки: виклики та рішення»
Дата: 17/11/2022
URL: https://nau.edu.ua/ua/news/2022/11/trivae-robota-vseukrainskogo-forumu-novi-vimiri-bezpeki-vikliki-ta-rishennya.html
==================================================

У місті Тернопіль триває робота дводенного Всеукраїнського форуму «Нові виміри безпеки: виклики та рішення» під головуванням Міністра освіти і науки України Сергія Шкарлета.
Форум символічно розпочався із внесення прапора України слухачами центру офіцерів запасу ЗУНУ.
Представники освітньої галузі, керівники закладів вищої та фахової передвищої освіти України, депутати, міжнародні партнери, науковці та інші гості приєднались до запланованих заходів форуму, які проходять у Західноукраїнському національному університеті.
Максим Луцький, як ректор Національного авіаційного університету приєднався до панельних дискусій Всеукраїнського форуму.
Гості продовжили обговорення безпекових питань, які стосуються організації освітнього процесу в умовах воєнного стану, дистанційного навчання, психологічної безпеки тощо.