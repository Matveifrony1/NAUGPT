Заголовок: Представники ННІРО взяли участь в дискусії щодо наукової етики в умовах миру та війни
Дата: 05/05/2025
URL: https://nau.edu.ua/ua/news/2025/5/23940.html
==================================================

11 квітня 2025 р
. заступниця директора ННІРО
Людмила Лахтіонова
взяла участь у
дискусії щодо наукової етики в сучасних реаліях,
яка відбулася в DHUB КАІ.
Дотримання етики в науці набуває особливої ваги, оскільки наукові публікації репрезентують не лише самих науковців, але й Україну на міжнародній арені.
Ключові спікери заходу:
Олексій Болдирєв,
в.о. завідувача кафедри біотехнології ДУ «КАІ», представив доповідь
«Integrity: 5 стовпів і одна чеснота, без яких не працює нічого в університеті».
Він підкреслив, що плагіат — це не просто списування, а наслідок порушення цілої системи етичних норм та правил, які формують основу взаємовідносин в академічному середовищі.
Ірина Тихонкова,
експертка з інформаційно-аналітичних ресурсів компанії «Clarivate», розкрила тему
«Світ наукових видань: хороші, погані та хижацькі».
Вона надала практичні рекомендації щодо вибору якісних наукових журналів та розпізнавання замаскованих хижацьких видань.
Сергій Гнатюк,
проректор з наукових досліджень та трансферу технологій ДУ «КАІ», висвітлив питання
«Чому українським вченим не потрібно співпрацювати з науковцями держав-агресорів?».
Він нагадав про багатовікову історію спроб нищення української освіти, науки, мови й культури з боку агресивного східного сусіда.
Антон Сененко,
кандидат фізико-математичних наук, волонтер, член Наглядової ради ДУ «КАІ», наголосив, що
академічна доброчесність є фундаментальним принципом діяльності Університету,
порушення якого є неприпустимим для будь-яких учасників освітньо-наукового процесу.
Проведення таких заходів створю
є платформу для професійного розвитку
як досвідчених, так і молодих науковців, які лише починають свій шлях.
Людмила Лахтіонова висловила вдячність організаторам
за проведення надзвичайно важливого, актуального та корисного заходу, присвяченого майбутньому української науки в контексті глобальних викликів сьогодення.