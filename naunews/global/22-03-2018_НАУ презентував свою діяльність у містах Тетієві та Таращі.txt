Заголовок: НАУ презентував свою діяльність у містах Тетієві та Таращі
Дата: 22/03/2018
URL: https://nau.edu.ua/ua/news/1/3/nau-prezentuvav-svoyu-diyalnist-u-mistah-tetievi-ta-tarashchi.html
==================================================

21 березня 2018 р. на запрошення Київського обласного центру зайнятості Навчально-науковий інститут неперервної освіти забезпечив участь науковців НАУ у профорієнтаційних заходах «ярмарки професій» для учнів міст Тетієва і Таращі.
У Таращі, де університет представив ННІНО, захід відвідали близько 120 учнів 9–11 класів із 3-х ЗНЗ міста, а у Тетієві понад 150 старшокласників із 4-х ЗНЗ. Національний авіаційний університет презентували: НН Інститут неперервної освіти; НН Гуманітарний інститут; НН Інститут аеропортів; НН Інститут інформаційно-діагностичних систем; НН Юридичний інститут; НН Інститут аеронавігації, електроніки та телекомунікацій; Факультет транспортних технологій; Коледж комп’ютерних технологій та економіки; Коледж інформаційних технологій та землевпорядкування. Із різноманітних інформаційно-рекламних матеріалів (стендів-банерів НАУ;  випусків газет «Авіатор»; буклетів ННІ та факультетів; презентацій та відеоматеріалів) абітурієнти отримали докладну інформацію про історію та сьогодення нашого університету, потужні наукові школи, кваліфікацію фахівців з різних галузей підготовки.
Представники університету розповіли учням про перспективи навчання у НАУ, зокрема про навчання англійською мовою; освітні програми; інформували про кафедру військової підготовки; про можливості для студентів щодо їхньої участі у міжнародних освітніх проектах та програмах; наукову діяльність та цікаве і багатогранне дозвілля студентів; заочне навчання та другу вищу освіту; реальні можливості проходження практики у провідних та відомих компаніях і підприємствах нашої держави; про перспективи подальшого працевлаштування за обраною спеціальністю.
Випускників цікавила інформація про Правила прийому до НАУ у 2018 році, а саме: інформація про можливість отримання додаткових балів за результатами навчання на підготовчому відділенні громадян України; участь у Всеукраїнських олімпіадах університету, що дає можливість отримати додаткові 20 балів; вартість навчання; особливості вступу на окремі спеціальності; терміни прийому документів та зарахування; порядок подання заяв у електронній формі на участь у конкурсному відборі тощо.
Учасники заходу були запрошені: на дні відкритих дверей НАУ (12 та 21 квітня та 9 червня 2018 р.); на екскурсії до університету; до участі у Літній школі–2018 та Пробному ЗНО–2018.
Адміністрації Тетіївського та Таращанського центрів зайнятості подякували представникам НАУ за кваліфіковане профорієнтаційне інформування учнівської молоді. Були передані слова вдячності керівництву університету та багатотисячному колективу за щорічну участь у «ярмарках професій», а також підтримку щодо вирішення спільних профорієнтаційних завдань та здійснення допрофесійної підготовки старшокласників.