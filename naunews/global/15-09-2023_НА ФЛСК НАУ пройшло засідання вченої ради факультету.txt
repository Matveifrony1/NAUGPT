Заголовок: НА ФЛСК НАУ пройшло засідання вченої ради факультету
Дата: 15/09/2023
URL: https://nau.edu.ua/ua/news/2023/9/na-flsk-nau-proyshlo-zasidannya-vchenoi-radi-fakultetu.html
==================================================

14 вересня 2023 року відбулося перше у новому навчальному році засідання Вченої ради Факультету лінгвістики та соціальних комунікацій, на якому було обговорено низку важливих питань.
Першим було розглянуто питання щодо присвоєння вченого звання доцента по кафедрі іноземних мов і перекладу Аллі Давиденко, по кафедрі англійської філології і перекладу Людмилі Галій та Ользі Линтвар. Члени вченої ради підтримали колег, кандидатури яких відповідають усім критеріям оцінки до здобувачів вченого звання доцента.
Важливим питанням порядку денного були атестаційні звіти докторантів Юлії Пришупи та Олексія Автомонова. Після обговорення було прийнято рішення затвердити звіти і побажати успіхів докторантам у дослідницькій роботі. Члени Вченої ради також заслухали інформацію кафедри авіаційної психології і кафедри педагогіки та психології професійної освіти щодо звітів аспірантів.
Крім того, заступник декана з навчально-методичної роботи Олександра Алпатова доповіла про результати літньої екзаменаційно-залікової сесії, заступник декана з наукової та міжнародної діяльності Анжеліка Кокарєва ознайомила з результатами вступної кампанії 2023 року та ініціативами щодо покращення набору у майбутньому році, а відповідальна факультету по роботі зі студентами Леся Хоменко-Семенова поділилася інформацією щодо перспективних напрямів роботи з першокурсниками з метою їх адаптації до нових умов навчання.
Наприкінці засідання декан Наталія Ладогубець вчергове наголосила на особливостях навчання в офлайн форматі в умовах воєнного стану та побажала натхнення, невичерпної енергії та нових досягнень у новому навчальному році.