Заголовок: НАУ удостоєний Почесного звання «Лауреат конкурсу»
Дата: 27/10/2017
URL: https://nau.edu.ua/ua/news/2017/10/nau-udostoeniy-pochesnogo-zvannya-laureat-konkursu.html
==================================================

24-26 жовтня 2017 року в Київському Палаці дітей та юнацтва працювали ІХ Міжнародна виставка «Інноватика в сучасній освіті» та VІ Міжнародна виставка освіти за кордоном «World Edu». Організатор - Компанія «Виставковий Світ» за підтримки та участі МОН України, НАПН України.
В урочистому відкритті виставки взяли участь і привітали учасників та гостей президент ТОВ «Знання», президент НАПН України В. Кремень, заступник голови комітету з питань освіти і науки Верховної Ради України І. Кириленко, представники МОН України, в. о. ректора НАУ В. Ісаєнко
Під час проведення
науково-практичних конференцій, семінарів, презентацій, майстер-класів, дискусійних панелей, воркшопів, відкритих уроків
обговорювалися ключові питання інноваційного розвитку національної освітньої системи, основні напрями удосконалення системи освіти України та її входження як рівноправного партнера у європейське освітнє та наукове співтовариство, впровадження нових форм і технологій науково-освітньої діяльності, налагоджувалася тісна співпраця із закордонними освітніми партнерами, обговорювалася участь у міжнародних наукових програмах і проектах, демонструвалися інноваційні розробки навчальних закладів, наукових установ та підприємств.
В освітньому форумі взяли участь провідні науковці та фахівці НАПН України, МОН України, Інституту модернізації змісту освіти МОН України, органів державної влади та управління, керівники та практичні працівники навчальних закладів, представники закордонних навчальних закладів і міжнародних освітніх агенцій, а також випускники, учні, батьки та широка громадськість.
На виставкових стендах співробітники НАУ презентували відвідувачам освітні програми, проекти та можливості їх ефективної реалізації; багаторічний власний досвід навчальної та наукової діяльності в системі вищої освіти; інновації з підвищення якості вищої освіти; надання якісних освітніх послуг; досвід міжнародної співпраці в реалізації спільних освітніх проектів; післядипломне навчання; технології якісної підготовки до ЗНО; перспективи навчання англійською мовою; навчання на кафедрі військової підготовки, видавничу діяльність та науково-методичний супровід навчального процесу. Підвищену увагу відвідувачів виставки привернули демонстраційні стенди із дизайнерськими розробками об’єктів будівництва та архітектури для м. Києва студентів НН Інституту аеропортів.
НАУ  як переможець конкурсу  був удостоєний Почесного звання «Лауреат конкурсу» з тематичної номінації «Інновації в діяльності вищого навчального закладу з інтернаціоналізації освіти та науки» та нагороджений золотою медаллю. Керівник конкурсної роботи – в. о. директора ННІНО Н. Муранова.
У виставковому павільйоні університет представляли співробітники та студенти ННІ Неперервної освіти, Приймальної комісії, ННІ Міжнародних відносин, НН Юридичного інституту, НН Інституту аеропортів, редакційно-видавничого відділу, НТБ, Коледжу інформаційних технологій та землевпорядкування НАУ, Промислово-економічного коледжу НАУ та Коледжу комп’ютерних технологій та економіки НАУ.
Завдяки участі у освітньому форумі університет розширив ділові контакти не лише з партнерами вітчизняної освіти, але й інших країн, що сприятиме ефективному розвитку вищої освіти в Україні.
Вітаємо колектив Національного авіаційного університету із високою нагородою в галузі освіти!