Заголовок: Стажування в європейських університетах
Дата: 10/04/2017
URL: https://nau.edu.ua/ua/news/2017/4/stazhuvannya-v-evropeyskih-universitetah.html
==================================================

З 27 березня по 1 квітня 2017 року група викладачів України та Грузії взяли участь у програмі підвищення кваліфікації
«
Інновації у вищій освіті: світові тенденції та регіональний досвід»
. Координатори:
Михал Вархола
, президентАкадемічного співтовариства Михайла Балудянського (Словацька Республіка) та
Олена Добротвор,
доцент кафедри педагогіки та психології професійної освіти Навчально-наукового гуманітарного інституту, співорганізатор Міжнародного педагогічного клубу «Професійне портфоліо».
Учасники – ректор приватного університету, декани факультетів, завідувачі кафедрами, професори, доценти, асистенти, вчителі загальноосвітніх закладів, керівники освітніх та молодіжних проектів - представники таких навчальних закладів: Сухумський Державний Університет, Європейський університет (м. Тбілісі), ДВНЗ «Київський національний економічний університет імені Вадима Гетьмана», Київський національний університет імені Тараса Шевченка, Чернівецький національний університет ім. Юрія Федьковича, Київський національний університет технологій та дизайну, Національний транспортний університет, Вищий комунальний навчальний заклад «Коростишівський педагогічний коледж ім. І. Франка», Східноукраїнський національний університет імені Володимира Даля (м. Сєвєродонецьк), Львівський національний університет ім. І. Франка, Національний університет «Львівська політехніка», ПрАТ «Українсько-Польський ВНЗ «Центрально-Європейський Університет», Харківський національний університет внутрішніх справ, Чернігівський національний педагогічний університет ім. Т. Шевченка, НВК № 141 «ОРТ» (м. Київ), Спеціалізована загальноосвітня школа І-ІІІ ступенів № 315 з поглибленим вивченням іноземної мови (м. Київ), Національна академія прокуратури України, Національна академія внутрішніх справ, Інститут демографії та соціальних досліджень ім. М. Птухи НАН України, Інститут педагогіки Національної Академії педагогічних наук України, Національний фармацевтичний університет, Хмельницький національний університет.
Освітяни отримали можливість зустрітися з європейськими викладачами та студентами в аудиторіях Університету Павла Йозефа Шафарика (м. Кошице, Словаччина) та Віденського університету. В групі вони поділилися результатами самостійної методичної роботи, отримали консультації з питань організації навчального процесу та розвитку співробітництва між університетами. Відбулося знайомство з ефективними викладацькими практиками, обговорення актуальних питань освіти та науки, відповідних нормативно-правових документів, обмін вітчизняним та зарубіжним досвідом.