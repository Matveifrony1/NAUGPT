Заголовок: Сучасний антикризовий погляд на розвиток освіти в Україні
Дата: 16/03/2016
URL: https://nau.edu.ua/ua/news/2016/3/suchasnij-antikrizovij-poglyad-na-rozvitok-osviti-v-ukraini.html
==================================================

За сприяння Young Scientists Association NAU в рамках формату Coffee Talk відбулась зустріч з екс-заступником міністра освіти і науки України, членом наглядової ради НАУ Олегом Дерев’янком. Захід проходив в неформальному режимі, коли після короткого виступу Олега Валерійовича кожен присутній міг задати своє питання та взяти участь У дискусії.
Темою вечора було «Майбутнє технологій, освіти, бізнесу і суспільства». О. Дерев’янко розповів про основні тренди розвитку технологій, майбутній розвиток освіти та роль викладача в ній, надав цікаві ідеї розвитку власного бізнесу. Значну увагу він приділив питанням антикризового менеджменту та сучасним викликам процесу реформ в Україні.
Важливою також була думка екс-чиновника відносно сучасної ситуації в освіті, бачення розвитку Національного авіаційного університету.
Coffee Talk – щотижневий захід в Національному авіаційному університеті, на якому студенти, аспіранти та співробітники університету розмовляють за кавою з цікавими особистостями.
Докладніша інформація про Coffee Talk та зустріч з Олегом Дерев’янком:
https://www.facebook.com/events/1575582449430878/
Автор: Вольвач М. М.