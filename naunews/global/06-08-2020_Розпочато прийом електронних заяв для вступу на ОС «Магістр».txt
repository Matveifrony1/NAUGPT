Заголовок: Розпочато прийом електронних заяв для вступу на ОС «Магістр»
Дата: 06/08/2020
URL: https://nau.edu.ua/ua/news/2020/serpen/rozpochato-priyom-elektronnih-zayav-dlya-vstupu-na-os-magistr.html
==================================================

У Національному авіаційному університеті розпочато прийом електронних заяв для вступу
на ОС «Магістр».
Цього року заяви на вступ до магістратури на спеціальності, для яких передбачено
складання ЄВІ та/або ЄФВВ, подаються тільки в електронній формі, крім таких випадків:
•        для вступу за результатами вступних іспитів із конкурсних предметів у закладі вищої
освіти та/або за квотою для іноземців;
•        для реалізації права на повторне безоплатне здобуття освіти за бюджетні кошти;
•        для реалізації права на першочергове зарахування;
•        за наявності розбіжностей у даних вступника в ЄДЕБО (прізвище, ім’я, по батькові,
дата народження, стать, громадянство тощо) і у відповідному документі про здобуття
ступеня (освітньо-кваліфікаційного рівня) вищої освіти, на базі якого відбувається вступ;
•        у разі подання іноземного документа про освіту;
•        у разі подання заяви іноземцями та особами без громадянства;
•        у разі подання документа про здобуття ступеня (освітньо-кваліфікаційного рівня)
вищої освіти, на базі якого відбувається вступ, інформація про який відсутня в ЄДЕБО;
•        у разі подання заяви після завершення строків роботи електронних кабінетів;
•        у разі неможливості зареєструвати електронний кабінет або подати заяву в
електронній формі;
•       з інших причин, що підтверджено довідкою Приймальної комісії ЗВО.
Приймальна комісія НАУ розробила
покрокову інструкцію
для майбутніх магістрів та
рекомендує вступникам бути максимально уважними та не поспішати під час заповнення
заяви на вступ.
Якщо у статусі заяви з’являється позначка «Затримано», потрібно звернутись до Приймальної
комісії для уточнення – ймовірно, виникли деякі питання щодо документів вступника.
Особливо це стосується вступників на спеціальності «Право» та «Міжнародне право», де
є пріоритетність заяв (вступ за широким конкурсом). У цьому випадку скасування змінює
пріоритетність, яку вже не можна відновити.
Рекомендації до зарахування магістрів на бюджет будуть надані до 1 вересня, а саме
зарахування відбудеться 11 вересня 2020 року. Офіційним повідомленням про надання
рекомендацій до зарахування вважається оприлюднення відповідного рішення на стенді
та на сайті Приймальної комісії НАУ.
Шановні вступники! Якщо у вас виникли питання ви можете звернутись до
представників
інститутів та факультетів університету
або підійти на особисту консультацію до Приймальної
комісії НАУ, що працює з понеділка по п’ятницю згідно з
графіком
.
Чекаємо в нашій дружній родині Національного авіаційного університету!