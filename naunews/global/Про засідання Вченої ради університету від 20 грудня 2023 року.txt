Заголовок:Про засідання Вченої ради університету від 20 грудня 2023 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-20-grudnya-2023-roku/
==================================================
Про засідання Вченої ради університету від 20 грудня 2023 року
20 грудня 2023 року відбулось засідання Вченої ради Національного авіаційного університету.

 

На початку засідання голова Вченої ради університету Микола КУЛИК вручив: дипломи докторів філософії Дорожинському С. А. та Закутинському І. В., диплом Національного авіаційного університету за перемогу у конкурсі плакатів/постерів за темою «Ми всі рівні»: за ІІІ місце – Гордун А. С., за ІІ місце – Тараненко Д. М., за І місце – Мулько Я. О.; Грамоту Національного авіаційного університету за участь у благодійній акції «З теплом від серця до серця»: співробітникам та здобувачам вищої освіти Факультету лінгвістики та соціальних комунікацій, співробітникам та здобувачам вищої освіти Факультету транспорту, менеджменту і логістики, співробітникам та здобувачам вищої освіти Юридичного факультету.

На засіданні Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Було розглянуто питання: щодо затвердження звіту про науково-дослідну роботу «Моніторинг міських зелених зон як елемент реалізації принципів сталого розвитку»; про створення кафедри соціології та політичних наук у структурі Факультету міжнародних відносин; про зміни у структурі Науково-дослідної частини Національного авіаційного університету.

Також, на засіданні Вченої ради було створено: разові спеціалізовані вчені ради для проведення захисту дисертації здобувачам освітньо-наукового ступеня доктора філософії; затверджено теми докторських дисертацій; визначено підрозділи для проведення попередньої експертизи докторських дисертацій здобувачам наукового ступеня доктора наук; рекомендовано до друку: навчальні посібники, збірники наукових праць та наукові журнали.