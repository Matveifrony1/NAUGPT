Заголовок: «Дизайн – 35. Стан душі»
Дата: 08/07/2016
URL: https://nau.edu.ua/ua/news/2016/7/dizayn-–-35-stan-dushi.html
==================================================

В ННІАП відбулася ретроспективна виставка творчих робіт «Дизайн-35. Стан душі» відомого графічного дизайнера члена Спілки дизайнерів України, дійсного члена Академії геральдики України, члена «Українського наукового товариства краєзнавства, геральдики та фалеристики», кандидата архітектури, ст. викладача кафедри містобудування О. Кравченка. На виставці було представлено всю творчу палітру майстра за 35 років дизайнерської роботи: книжкову графіку, торгівельні марки та фірмовий стиль, розробку етикеток та упаковки, герби та емблеми, відзнаки та медальєрні розробки, роботи декоративно-прикладного мистецтва, творчо-пошукові та ескізні матеріали. Найбільш значними роботами О. Кравченка за цей період є: Диплом до «Ордена Князя Ярослава Мудрого», Грамота Президента України Про вручення Прапора Президента України, Грамота про присвоєння звання «Герой України», серія нагород та відзнак Печерської РДА у м. Києві, герби м. Коростень Житомирської обл., Бериславського району Херсонської обл., герби Університету менеджменту освіти, КНУХТ, КДІДПМД ім. М. Бойчука, серія нагород та відзнак НАУ, дизайн та розробка експозиції «Забуттю не підлягає» музею «Хронології комуністичних репресій», розробка музейної експозиції «Слово о полку Ігоревім» м. Новгород - Сіверський та інше.
О. Кравченко за плечима творчого досвіду має низку персональних виставок та участь у колективних дизайнерських заходах відмічених дипломами та нагородами. Його сумлінну творчу працю було відмічено «Орденом Преподобного Нестора Літописця» ІІ ступеня Православної Української церкви, Грамотою та відзнакою Київського міського голови, Відзнакою Печерської РДА, Грамотою Спілки дизайнерів України.