Заголовок: Науковці НАУ стали співавторами навчального посібника «Вступ до спеціальності 262 «Правоохоронна діяльність»»
Дата: 07/02/2023
URL: https://nau.edu.ua/ua/news/2023/2/naukovtsi-nau-stali-spivavtorami-navchalnogo-posibnika-vstup-do-spetsialnosti-262-pravoohoronna-diyalnist.html
==================================================

Авторським колективом Юридичного факультету Національного авіаційного університету та Харківського національного університету внутрішніх справ у січні 2023 року видано навчальний посібник «Вступ до спеціальності 262 «Правоохоронна діяльність»».
До складу увійшли : доктор юридичних наук Безпалова О.І., доктор юридичних наук Джафарова О.В., доктор юридичних наук Лихова С.Я., доктор юридичних наук ПановаО.О., кандидат юридичних наук Макеєва О.М., кандидат юридичних наук Ланцедова Ю.О., кандидат юридичних наук Сисоєва В.П., кандидат юридичних наук Літвінова І.Ф., кандидат юридичних наук Лисько Т.Д. та аспірантка кафедри кримінального права і процесу Майстро Д.М.
У посібнику висвітлено базові теми, що забезпечують інтегральну, загальну та фахові компетентності зі спеціальності 262 «Правоохоронна діяльність», зокрема:
- поняття, види, загальні засади кваліфікації кримінальних правопорушень;
- деонтологічні основи правоохоронної діяльності;
- основи кримінології, кримінального та кримінального процесуального права, кримінально-виконавчого права та профілактики злочинності;
- особливості адміністративно-юрисдикційної та превентивної діяльності правоохоронних органів;
- особливості застосування спеціальної техніки та тактико-спеціальної підготовки;
- засади оперативно-розшукової діяльності та базових навичок із запобігання та протидії домашньому насильству.
Навчальний посібник буде корисним курсантам, слухачам освітнього ступеня «бакалавр» та «магістр», ад’юнктам, аспірантам, докторантам, викладачам закладів вищої освіти зі специфічними умовами навчання, в яких здійснюється підготовка кадрів за спеціальністю 262 «Правоохоронна діяльність», працівникам органів та підрозділів Національної поліції, а також всім, хто цікавиться проблемами правоохоронної та правозахисної діяльності.