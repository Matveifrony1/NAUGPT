Заголовок: Ректор НАУ Максим Луцький відвідав з робочим візитом Середземноморський університет, Республіка Албанія, місто Тирана
Дата: 21/06/2021
URL: https://nau.edu.ua/ua/news/2021/6/rektor-nau-maksim-lutskiy-vidvidav-z-robochim-vizitom-serednozemnomorskiy-universitet-respublika-albaniya-misto-tirana.html
==================================================

Сьогодні ректор Національного авіаційного університету Максим Луцький, проректор з організаційно-правової та безпекової діяльності Сергій Юлдашев, директор Навчально-наукового інституту неперервної освіти Олексій Михальченко та декан Факультету міжнародних відносин Юрій Волошин відвідали Середземноморський університет.
Після знайомства з освітньою базою та потенціалом університету, ректор НАУ провів зустріч з президентом Середземноморського університету, академіком, доктором економічних наук, тричі Міністром фінансів Республіки Албанія, депутатом Парламенту Албанії з 1991 року, Головою Парламентської комісії з економічних питань Албанії Анастасіосом Ангелісом. Діалог сторін був продуктивним та цікавим, оскільки величезний різноплановий досвід сторін допоміг знайти спільні рішення для розв'язання нагальних питань.
Крім того, у зустрічі взяв участь ректор Mesdhetar University of Albania, професор Адріан Чівічі.
Між НАУ та Mesdhetar University of Albania було підписано угоду про реалізацію спільних освітніх програм, основною метою якої є підготовка кадрів на рівні бакалаврату та магістратури. В рамках угоди, досягнуто домовленостей про отримання подвійних дипломів студентами обох вищих закладів освіти, тощо.