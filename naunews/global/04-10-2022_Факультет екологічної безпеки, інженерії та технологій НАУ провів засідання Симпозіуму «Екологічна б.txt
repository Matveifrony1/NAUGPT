Заголовок: Факультет екологічної безпеки, інженерії та технологій НАУ провів засідання Симпозіуму «Екологічна безпека, інженерія та технології»
Дата: 04/10/2022
URL: https://nau.edu.ua/ua/news/2022/10/fakultet-ekologichnoi-bezpeki-inzhenerii-ta-tehnologiy-nau-proviv-zasidannya-simpoziumu-ekologichna-bezpeka-inzheneriya-ta-tehnologii.html
==================================================

28 вересня на Факультеті екологічної безпеки, інженерії та технологій (ФКБІТ) Національного авіаційного університету під головуванням декана факультету, д.т.н., професора Ірини Матвєєвої відбулося засідання Симпозіуму «Екологічна безпека, інженерія та технології» ХХІ Всесвітнього конгресу «Авіація у XXI столітті» – «Безпека в авіації та космічні технології». Захід відбувся в онлайн форматі.
Роботу Симпозіуму було організовано в межах двох секцій:
- екологічна безпека, інженерія та технології в авіації;
- перспективи авіаційних досліджень у Європі (за підтримки проекту Еразмус+ Jean Monnet Module під назвою «European Integration of Environmental Standards for Civil Aviation in the Context of Sustainable Development»/«Європейська інтеграція екологічних стандартів для цивільної авіації в контексті сталого розвитку» № 621138-EPP-1-2020-1-UA-EPPJMO-MODULE).
На заході було представлено близько 40 тез доповідей науковців та практиків авіаційної галузі України, Польщі та Туреччини. Наукові доробки було присвячено забезпеченню сталого розвитку сучасної авіаційної галузі.
Представлені доповіді викликали жваву науково дискусію щодо сучасних екологічних викликів перед авіаційною галуззю як України, так і Європи вцілому.