Заголовок: На ФЕБА НАУ провели круглий стіл «Підготовка економістів-аналітиків: проблеми, перспективи, новації»
Дата: 09/03/2023
URL: https://nau.edu.ua/ua/news/2023/3/na-feba-nau-proveli-krugliy-stil-pidgotovka-ekonomistiv-analitikiv-problemi-perspektivi-novatsii.html
==================================================

3 березня 2023 року на Факультеті економіки та бізнес-адміністрування НАУ кафедрою бізнес-аналітики та цифрової економіки було проведено круглий стіл «Підготовка економістів-аналітиків: проблеми, перспективи, новації», що відбувся в рамках IV Міжнародної науково-практичної конференції «Бізнес-аналітика: моделі, інструменти та технології». Участь у засідання прийняли викладачі провідних університетів України, стейкхолдери та студенти.
Учасники круглого столу обговорили питання, що стосувалися проблем підготовки фахівців в сфері бізнес-аналізу, а також розвитку сучасних інноваційних практик аналітичної діяльності. Було зроблено наголос на необхідності використання цифрових інструментів та технологій роботи з великими даними.
Дискусію викликали результати опитування випускників освітньо-професійних програм «Економічна кібернетика», «Цифрова економіка» та «Міжнародна економіка». Своєю чергою присутні обговорили пропозиції випускників щодо практичної спрямованості освітніх компонентів, інноваційних навичок, які було б доцільно отримати під час навчання.
Проведений захід став корисним і для студентів щодо перспектив їх майбутньої професійної діяльності, розв’язання актуальних проблем сьогодення і пошуків шляхів особистої самореалізації. Завідувачка кафедри бізнес-аналітики та цифрової економіки підбила підсумки круглого столу й окреслила перспективи подальшої роботи.