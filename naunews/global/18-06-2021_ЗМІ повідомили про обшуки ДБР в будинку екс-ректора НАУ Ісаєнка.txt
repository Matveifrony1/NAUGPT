Заголовок: ЗМІ повідомили про обшуки ДБР в будинку екс-ректора НАУ Ісаєнка
Дата: 18/06/2021
URL: https://nau.edu.ua/ua/news/2021/6/zmi-povidomili-pro-obshuki-dbr-v-budinku-eks-rektora-nau-isaenka.html
==================================================

У п'ятницю, 18 червня, ДБР прийшло з обшуками до екс-ректора НАУ Володимира Ісаєнка. Про це інформує видання «Сьогодні».
Зазначається, що Ісаєнко, згідно з даними сайту МВС, знаходиться в розшуку з 23 лютого 2021 року.
«Його звинувачують в грубому порушенні трудового законодавства та незаконному звільненні співробітників (ч. 1 ст. 172). Працівники через суд домоглися відновлення на посадах, а університет виплатив постраждалим суму в розмірі 893 686,63 грн», - йдеться у новині.
Також вказується, що через оголошення Ісаєнка в розшук, правоохоронці отримали судову ухвалу, якою їх було уповноважено перевірити його місце перебування.
Крім того, видання «Сьогодні» додає:
«Також його (Ісаєнко, - ред) звинувачують в організації схеми корупційного зарахування в НАУ іноземних студентів, закупівлі непрацюючих літаків і придбанні для особистих потреб автомобіля за бюджетні гроші університету».
З опублікованих виданням фото, видно, що правоохоронцям довелося застосовувати спецзасоби, щоб потрапити до будинку екс-ректора.
Нагадаємо, що за фактами діяльності Ісаєнка і його екс-проректорів уже відкрито 8 кримінальних проваджень. Два з них розслідує ДБР.