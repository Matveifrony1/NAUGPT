Заголовок: Професор НАУ - член програмного комітету міжнародного симпозіуму
Дата: 26/09/2022
URL: https://nau.edu.ua/ua/news/2022/9/profesor-nau-chlen-programnogo-komitetu-mizhnarodnogo-simpoziumu.html
==================================================

Днями, у місті Гданськ (Польща) на базі Політехніки Гданської відбувся Міжнародний радіолокаційний симпозіум IRS-2022. Захід організовано разом з конференцією MIKON в рамках Microwave and Radar Week MRW 2022.
У вступному слові професор Юзеф Модельський (Jozef Modelski) наголосив, що через війну менше учасників з України, ніж зазвичай, присутні на симпозіумі. Пан професор висловив сподівання, що наступний Міжнародний радіолокаційний симпозіум IRS 2023, що відбудеться в Берліні в травні 2023 року, пройде уже після перемоги України та за більшим представництвом нашої країни.
Професор кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій (ФАЕТ) Національного авіаційного університету Фелікс Яновський був членом програмного комітету, головою секції «Метеорологічна та поляризаційна радіолокація», доповідачем, а також членом журі конкурсу на кращу доповідь.
Конференція мала гібридний характер, а саме: менше 10% доповідей було онлайн. Учасники мали багато дискусій, дружнього спілкування, а також Gala Dinner у модерновому Шекспірівському театрі з розсувним дахом.