Заголовок: Бакалаври-психологи відсвяткували випускний
Дата: 30/06/2017
URL: https://nau.edu.ua/ua/news/2017/6/bakalavri-psihologi-vidsvyatkuvali-vipuskniy.html
==================================================

26 червня 2017 року відбувся випуск студентів 4 курсу НН ГМІ напряму «Психологія». Ця урочиста подія проходила у актовій залі Національного авіаційного університету. Привітали випускників відповідальна НН ГМІ за навчальну роботу О.В. Алпатова, завідувач кафедри авіаційної психології Л.В. Помиткіна, куратори 406-407 груп О.В. Сечейко, О.В. Сапельник, викладачі кафедри студенти та їх батьки і друзі.
Були вручені грамоти у різних номінаціях. Студенти підготували цікаві відеоролики про те, як вони поводилися в різних ситуаціях студентського життя на першому курсі університету, і як - на четвертому. Всім приємно було спостерігати за тими кадрами, на яких наші випускники представили себе у дуже ніжному віці, запропонувавши порівняти їх із днем сьогоднішнім. Дійсно, вони талановиті в різних напрямках мистецтва, науки, спорту. Підтвердженням цього був виступ Іллі  Герасимова з власним репом.
Всі, хто бажали, мали можливість висловити ті слова, які були у них на душі – це і куратори, викладачі, батьки, студенти. Тому не дивно, що на очах багатьох можна було побачити сльози – сльози смутку за тим, що завершилось, і сльози радості та гордості за дітей, які стали дорослими.