Заголовок: НАУ розпочав співпрацю з японським Інститутом іноземних мов Канда
Дата: 02/11/2022
URL: https://nau.edu.ua/ua/news/2022/11/nau-rozpochav-spivpratsyu-z-yaponskim-institutom-inozemnih-mov-kanda.html
==================================================

Декан Факультету міжнародних відносин Національного авіаційного університету Юрій Волошин провів онлайн-зустріч з керівником програми Інституту іноземних мов Канда (Японія, Токіо) Кіраном Джуліаном.
У перемовинах також взяли участь заступник декана з міжнародного співробітництва і міжнародної діяльності Світлана Лобода та доцент кафедри іноземних мов та перекладу ФМВ Дарія Ржевська.
Сторони обговорили напрями освітнього та наукового співробітництва, зокрема, щодо спільних наукових проєктів та можливостей для студентського академічного обміну тощо.
Учасники зустрічі окреслили плани спільної участі в мовній підготовці для авіаційної галузі та бізнесу України.
Також було домовлено про участь студентів наукового товариства ФМВ у заходах Інституту іноземних мов Канда 15 листопада 2022 року.
За результатами зустрічі розпочато підготовку до підписання Угоди про співробітництво.
Факультет міжнародних відносин висловлює щиру подяку Надзвичайному та Повноважному Послу України в Японії Сергію Корсунському за налагодження співпраці з японським університетом.