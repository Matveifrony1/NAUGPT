Заголовок: Студенти НАУ зустрілись з Генеральним директором авіакомпанії «H3Operations» Владиславом Кліпаченко
Дата: 18/09/2023
URL: https://nau.edu.ua/ua/news/2023/9/studenti-nau-zustrilis-z-generalnim-direktorom-aviakompanii-h3operations-vladislavom-klipachenko.html
==================================================

15 Вересня 2023 року пройшла on-line зустріч студентів Національного авіаційного університету та викладачів кафедри «Підтримання льотної придатності повітряних суден» з Генеральним директором авіакомпанії «H3Operations», випускником НАУ 2007 року за спеціальністю 272 «Авіаційний транспорт» ОПП «Технічне обслуговування та ремонт повітряних суден та авіаційних двигунів» Владиславом Володимировичем Кліпаченко.
Захід організовано за ініціативи гаранта ОПП професора Дмитрієва Сергія Олексійовича. та завідувача кафедри Попова Олександра Вікторовича.
До зустрічі долучилися здобувачі першого та другого курсів другого (магістерського) рівня вищої освіти спеціальності 272 «Авіаційний транспорт» ОПП «Технічне обслуговування та ремонт повітряних суден і авіадвигунів».
Владислав Володимирович розповів про роботу авіаційної компанії «H3Operations» в країнах Євросоюзу та на Африканському континенті. Авіакомпанія надає послуги, щодо, перевезення гуманітарної допомоги в рамках програм «WFP», перевезення військового контингенту та вантажів в рамках програм «UN», а також гасіння пожеж та пошук і порятунок людей.
Студенти активно долучилися до обговорення питань працевлаштування, рівня підготовки студентів та вимоги підприємства до випускників, можливість брати участь у міжнародних проектах щодо технічного обслуговування цивільних повітряних суден. У зв’язку з чим, спікером було чітко доведено до аудиторії низку вимог зі знання англійської мови, особливо фахової.
Дякуємо Владиславе Володимировичу за змістовну та цікаву зустріч!