Заголовок: Як реформувати авіаційну галузь України
Дата: 19/05/2016
URL: https://nau.edu.ua/ua/news/2016/5/yak-reformuvati-aviaczijnu-galuz-ukraini.html
==================================================

13 травня 2016 р. в залі Вченої ради НАУ пройшов науково-практичний семінар на тему: «Реформування авіаційної галузі України. Синергія державного управління та учасників ринку».
У його роботі взяли участь Директор департаменту фінансів та економіки Державної авіаційної служби України В. Зеленков, Директор Інституту ІКАО Г. Суслова, Генеральний директор «Міжнародний аеропорт «Бориспіль» Є. Дихне, перший заступник Генерального директора  «Міжнародний аеропорт «Київ (Жуляни)» О. Петровський, Генеральний директор авіакомпанії «AtlasJet Ukraine» С. Підгородецький, Президент Асоціації «Аеропорти України» П. Липовенко, Президент Асоціації «Авіаційні системи України» С. Чирва та фахівець з авіаційного права А. Гук.
Галина Суслова в доповіді акцентувала увагу на системі управління безпекою авіації та дотриманням рівноваги між витратами та результатами авіаційної безпеки. Євгеній Дихне розповів про досягнення аеропорту «Бориспіль» за останні роки, основні проблеми та стратегічні напрями розвитку аеропорту як міжнародного транспортного хабу. Олег Петровський визначив основні проблеми та пріорітетні напрями розвитку регіонального аеропорту «Київ (Жуляни)» за рахунок чартерних програм та бізнес-авіації.
Віктор Зеленков визначив основні проблеми вітчизняних аеропортів та формування Спільного авіаційного простору. Петро Липовенко підкреслив необхідність формування програми статегічного розвитку регіональних аеропортів.
Сергій Підгородецький підняв питання для обговорення про необхідність розробки державної програми авіаційної безпеки, прямого державного регулювання авіаційного ринку й рівність прав та можливостей для експлуатантів резидентів і нерезидентів на авіаційному ринку України.
Валентин Мізюк виступив з доповіддю про фінансування галузі авіаційної безпеки. Сергій Чирва розповів про  необхідність реформування авіаційної безпеки та безпеки польотів літаків в зоні заходу на посадку.
Андрій Гук приділив увагу практичним проблемам співпраці між аеропортами України та авіакомпаніями.
До практичних результатів можна віднести пропозицію Генерального директора аеропорту «Бориспіль» Є. Дихне щодо сприяння працевлаштування випускників університету за умови проведення відкритого конкурсу та пропозицією Директора Асоціаціїї «Аеропорти України» П. Липовенка щодо надання можливості та створення умов проходження виробничих практик студентам університету в аеропортах України та міжнародних компаніях, що займаються виготовленням авіаційної техніки, консалтингом тощо.
Презентаційний матеріал можна переглянути на сайті Інституту ІСАО http://icao.nau.edu.ua