Заголовок: Представники Факультету екологічної безпеки, інженерії та технологій долучилися до підписання угоди про співпрацю між НАУ та Університетом Саленто
Дата: 18/03/2024
URL: https://nau.edu.ua/ua/news/2024/3/predstavniki-fakultetu-ekologichnoi-bezpeki-inzhenerii-ta-tehnologiy-doluchilisya-do-pidpisannya-ugodi-pro-spivpratsyu-mizh-nau-ta-universitetom-salento.html
==================================================

Завідувач кафедри цивільної та промислової безпеки Факультету екологічної безпеки, інженерії та технологій
Батир Халмурадов
та професор кафедри
Олег Третьяков
від імені Голови комісії з реорганізації НАУ, в.о. ректора
Володимира Шульги
взяли участь у підписанні двосторонньої
Угоди про співпрацю
між Національним авіаційним університетом та Університетом Саленто, розташованим у місті Лечче (Італія).
Метою відрядження
є ознайомлення зі знаннями та практиками у сфері захисту критичної інфраструктури, пов’язаної з хімічною безпекою, проведенням оцінки вразливостей об’єктів, а також освітніми програмами з безпеки та стійкості критичної інфраструктури. Ці знання допоможуть зміцнити критичну інфраструктуру України.
Підписання угоди між НАУ та Університетом Саленто
відкриває нові перспективи
для міжнародного співробітництва у галузі безпеки, обміну досвідом та спільних наукових досліджень. Це сприятиме підвищенню рівня підготовки фахівців у сфері захисту критичної інфраструктури та посилить спроможності України протистояти сучасним загрозам.