Заголовок: Майбутні абітурієнти з м. Кривий Ріг здійснили екскурсію в НАУ
Дата: 28/10/2016
URL: https://nau.edu.ua/ua/news/2016/10/maybutni-abiturienti-z-m-kriviy-rig-zdiysnili-ekskursiyu-v-nau.html
==================================================

27 жовтня 2016 року за сприяння Інституту доуніверситетської підготовки була організована екскурсія до Національного авіаційного університету для учнів 10 класу ЗОШ І–ІІІ ступенів № 72 м. Кривого Рогу Дніпровської області.
Незабутнє враження на майбутніх абітурієнтів справила екскурсія до Музею історії НАУ, де вони дізналися про багаторічну історію та сьогодення університету.
Про використання новітніх технологій у навчальному процесі підготовки інженерів авіаційної галузі гостям розповіли науковці ННІ Аеронавігації. Особливу увагу учнів привернув сучасний диспетчерський тренажер в дії; вони мали змогу покерувати моделлю спортивного літака та побувати в навчально-науковій лабораторії супутникової навігації.
За бажанням учнів, вони ознайомилися з навчально-методичною криміналістичною лабораторією і криміналістикою, допомогла їм у цьому завідувач лабораторії Л. Грекова. Студенти Навчально-наукового юридичного інституту представили екскурсантам фрагмент практичного заняття на тему «Трасологія, основи дактилоскопії», розкриття злочинів за «гарячими слідами» з використанням можливостей у дії комп’ютерної програми «Фоторобот».
Презентацію діяльності НАУ та ІДП провів заступник директора ІДП С. Черіпко. За традицією, учні отримали запрошення на здобуття вищої освіти в НАУ та рекомендації щодо підготовки до загальнонаціонального ЗНО, що розпочинається з навчання на курсах Інституту доуніверситетської підготовки.
У навчальному ангарі екскурсанти побачити зразки авіаційної техніки, літаків та гелікоптерів, а також фрагмент практичного заняття для студентів факультету літальних апаратів.
Класний керівник В. Доценко висловила щиру подяку всім науковцям університету за захоплюючу екскурсію, що назавжди залишить неповторні враження про НАУ і, можливо, допоможе їм здійснити правильний професійний вибір.