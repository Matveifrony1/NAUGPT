Заголовок: У Навчально-спортивному оздоровчому центрі НАУ відбувся IIІ Дитячий футбольний фестиваль «Чесна гра»
Дата: 22/03/2017
URL: https://nau.edu.ua/ua/news/2017/3/u-navchalno-sportivnomu-ozdorovchomu-tsentri-nau-vidbuvsya-iii-dityachiy-futbolniy-festival-chesna-gra.html
==================================================

За
традицією 18 березня 2017 року в стінах ЦСЗ НСОЦ Національного авіаційного університету пройшов III Дитячий футбольний Фестиваль «Чесна гра», в якому взяли участь діти віком 6-7 років. Змагалися 6 команд: СК «Київ-1», СК «Київ-2», ФК «Локомотив», ДЮФК «Арсенал», ДЮСШ «Зміна Б.Ц.», ФК «Арсенал-Київ КIDS». Підготували та проводили фестиваль адміністрація НСОЦ НАУ та  директор Спортивного клубу «Київ» Євгеній Скуратов.
Відкриваючи фестиваль, представники оргкомітету тепло привітали учасників. Юні футболісти своєю майстерною грою навіть здивували глядачів на трибунах, подарувавши їм позитивні емоції. Змагання були дуже насичені та цікаві. Проте головне - діти змогли проявити себе і показати на що вони здатні. Кожна із команд показала свою бойову готовність і велике бажання рости та досягати нових спортивних вершин.
По закінченню змагань кожний учасник отримав з рук свого футбольного наставника грамоту за участь у III Дитячому футбольному Фестивалі «Чесна гра» та пам’ятний приз. Отримавши заслужені нагороди, діти випромінювали щастя і навіть не відчували втоми. Бажаємо юним спортсменам яскравих майбутніх перемог!