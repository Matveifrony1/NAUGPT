Заголовок: Запрошуємо наукову спільноту НАУ взяти участь у конкурсі спільних україно-польських науково-дослідних проектів
Дата: 08/09/2021
URL: https://nau.edu.ua/ua/news/2021/9/zaproshuemo-naukovu-spilnotu-nau-vzyati-uchast-u-konkursi-spilnih-ukraino-polskih-naukovo-doslidnih-proektiv.html
==================================================

З 7 вересня до 31 жовтня 2021 року Міністерство освіти і науки України та Національна агенція академічних обмінів Республіки Польща (NAWA) проводять конкурс спільних українсько-польських науково-дослідних проектів на 2022-2023 роки.
Проектні пропозиції приймаються за такими пріоритетними напрямами:
- комп’ютерні та новітні виробничі технології (лазерні, високоточні, мехатронні, роботизовані, плазмові, оптоелектронні, сенсорні тощо);
- енергетичний менеджмент та енергоефективність;
- екологія та управління навколишнім середовищем;
- науки про життя, нові технології, здоров’я та запобігання найпоширенішим хворобам,
біотехнології, біоінжиніринг та генетика;
- нові речовини та матеріали;
- соціальні та гуманітарні науки;
- оборонні технології.
Зазначення пріоритетного напряму у формі заявки є обов’язковим!
Етапи відбору конкурсу:
перевірка документів на відповідність вимогам конкурсу;
передача заявок на наукову експертизу;
проведення наукових експертиз паралельно в обох країнах;
ранжування переліку проектів за результатами наукових експертиз обох сторін;
Для участі в конкурсі потрібно подати такі документи:
- Супровідний лист (1 примірник, скан-копія не допускається).
Вимоги: на бланку установи-заявника адресований на ім’я заступника Міністра освіти і науки з питань європейської інтеграції Шкуратова О. І., текст у довільній формі із зазначенням назви спільного проекту, пріоритетного напряму, ПІБ наукового керівника та переліку додатків. Обов’язково зазначити, що дослідження за темою проекту не фінансується з держбюджету в межах інших конкурсів.
-
Форма заявки
на участь у конкурсі (2 паперові примірники заявки, сторінки з підписами і печаткою – лише в оригіналі).
Вимоги: двомовна (заповнюється послідовно українською та англійською мовами в одному файлі). Вимоги до всіх пунктів заявки наводяться у файлі заявки.
- Лист-підтвердження від польського партнера-керівника проекту (1 примірник; скан-копія листа допускається).
Вимоги: на бланку установи-партнера адресований на ім’я керівника установи-заявника текст у довільній формі із зазначенням прізвищ керівників проекту, назви спільного проекту, яка має співпадати з назвою проекту у формі заявки.
- Акт експертизи на відкриту публікацію матеріалів за темою проекту (1 примірник, скан-копія не допускається).
Вимоги: експертна комісія установи затверджує висновок, в якому зазначається, що матеріали проектної пропозиції не містять відомостей, заборонених до відкритого опублікування, текст у довільній формі.
- CV українського та польського наукових керівників проекту (по 1 примірнику).
Вимоги: CV кожного керівника оформлюються двома мовами – українською та англійською, текст у довільній формі.
Заповнити
Google-анкету
, до якої обов’язково додати заповнену
заявку
у форматах *.doc та *.pdf. Google-анкету краще заповнювати після підготовки всіх зазначених документів.
Усі паперові матеріали мають бути зібрані в одну підписану папку (на папці вказати назву конкурсу, назву установи-заявника, тему проекту, ПІБ керівника).
Організатори розглядатимуть тільки ті заявки, що оформлені відповідно до зазначених вимог та були надіслані вчасно.
Документи приймаються за адресою: Україна, 01601, м. Київ, бульвар Тараса Шевченка, 16, Міністерство освіти і науки України.
Підготовлені папки з проектами можна подати у два способи:
1. Надіслати поштою (дата визначається за штампом на конверті поштового відправлення і має бути не пізніше останнього дня конкурсу). Прохання не надсилати документи рекомендованим відправленням Укрпоштою, достатньо обрати просте відправлення. У разі надсилання документів кур’єром Нової пошти документи доставляються до скриньки для листувань у холі МОН за вказаною вище адресою;
2. Передати особисто – залишити у скриньці для листувань, яка розташована в холі МОН за вказаною вище адресою.