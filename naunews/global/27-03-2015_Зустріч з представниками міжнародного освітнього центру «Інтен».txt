Заголовок: Зустріч з представниками міжнародного освітнього центру «Інтен»
Дата: 27/03/2015
URL: https://nau.edu.ua/ua/news/2015/3/zustrich-z-predstavnikami-mizhnarodnogo-osvitnogo-czentru-inten.html
==================================================

26 березня 2015 року в Гуманітарному інституті відбулася зустріч студентів-психологів з фахівцями Міжнародного освітнього центру Андрія Сподіна «Інтен» – Христиною Кузнецовою та Оленою Силивончик. Зустріч була організована доцентом кафедри авіаційної психології О. Ічанською.
Студенти познайомилися з методичними аспектами роботи Центру, спробували застосовувати елементи коучінгу, виконуючи вправи та завдання для оперативної  пам’яті, широти та глибини мислення, навичок  швидкочитання.
Пізнавальний інтерес та яскраві враження від першої  зустрічі дають підстави для наступних зустрічей у стінах Міжнародного освітнього центру «Інтен».