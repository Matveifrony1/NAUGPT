Заголовок: Навчання авіаційних орнітологів
Дата: 01/12/2015
URL: https://nau.edu.ua/ua/news/2015/11/navchannya-aviaczijnix-ornitologiv.html
==================================================

Завершили навчання в Навчально-науковому інституті післядипломного навчання на курсах підвищення кваліфікації «Орнітологічне забезпечення польотів» авіаційні фахівці з аеропортів України. Приємно відзначити, що на курси приїхали 5 випускників НАУ, які в різні роки проходили підготовку за фахом «Автомобільні дороги та аеродроми». Зокрема, це Славнова Лариса (рік закінчення НАУ-1995 р.) – начальник аеродромної служби КП «Білоцерківський вантажний авіаційний комплекс», Верхова Інна (1998 р.) – провідний інженер-орнітолог КП МА «Київ» (Жуляни), Шенделюк Ганна (2007 р.) – державний інспектор з авіаційного нагляду НБРЦА, Демченко Павло (2015 р.) – інженер ДП «Антонов», Бещук Марія (2015 р.) – начальник аеродромної служби ДП «Аеропорт Житомир». Також на курсах навчалися представники Міністерства оборони України, аеропортів Дніпропетровськ та Херсон.
Керівник курсів – к.т.н., доцент кафедри землеустрою та кадастру Навчально-наукового інституту екологічної безпеки Закревський Анатолій Іванович. Участь в проведенні занять прийняв координатор Державіаслужби з контролю за птахами Сергій Горькавий.