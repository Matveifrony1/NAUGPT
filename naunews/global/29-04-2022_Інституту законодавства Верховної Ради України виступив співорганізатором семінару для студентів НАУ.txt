Заголовок: Інституту законодавства Верховної Ради України виступив співорганізатором семінару для студентів НАУ
Дата: 29/04/2022
URL: https://nau.edu.ua/ua/news/2022/3/institutu-zakonodavstva-verhovnoi-radi-ukraini-vistupiv-spivorganizatorom-seminaru-dlya-studentiv-nau.html
==================================================

Нещодавно, кафедра господарського, повітряного та космічного права Юридичного факультету (ЮФ) Національного авіаційного університету спільно з відділом проблем розвитку національного законодавства Інституту законодавства Верховної Ради України провела науково-практичний семінар на тему «Трансформація господарських правовідносин в умовах воєнного стану».
У науковому заході взяли участь представники державних установ та закладів вищої освіти, серед яких:
- Ірина Куян, доктор юридичних наук, старший науковий співробітник, завідувач сектору Інституту законодавства Верховної Ради України;
- Євгенія Клюєва, доктор юридичних наук, професор, завідувач кафедри господарського і транспортного права, Державного університету інфраструктури та технологій;
- Надія Армаш, доктор юридичних наук, доцент, заступник директора відокремленого структурного підрозділу державного підприємства «Інформаційні судові системи» «Центр судової експертизи та експертних досліджень»;
- Петро Пальчук, кандидат юридичних наук, доцент Державного торговельно-економічного університету;
- Людмила Какауліна, кандидат юридичних наук, головний консультант відділу проблем розвитку національного законодавства Інституту законодавства Верховної Ради України;
- Юрій Данилюк, кандидат юридичних наук, старший науковий співробітник Інституту законодавства Верховної Ради України;
- науково-педагогічні працівники; аспіранти Юридичного факультету.
Учасники семінару обговорили законодавчі зміни, нові законопроєкти, спрямовані на модернізацію господарських правовідносин та їх розвиток у надскладних обставинах, окреслили коло питань, які ще потребують правового регулювання. У своїх виступах доповідачі підняли ряд важливих питань, зокрема: розширення повноважень органів центральної та місцевої влади щодо управління сферою господарювання в умовах воєнного стану; наслідки військової агресії РФ для діяльності морських портів і морського транспорту України; підходи до відшкодування шкоди, завданої агресором суб’єктам господарювання; посилення заходів безпеки господарської діяльності на об’єктах підвищеної небезпеки в умовах воєнного стану; державна підтримка бізнесу в умовах воєнного стану.