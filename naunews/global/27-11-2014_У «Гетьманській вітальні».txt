Заголовок: У «Гетьманській вітальні»
Дата: 27/11/2014
URL: https://nau.edu.ua/ua/news/2014/11/u-getmanskij-vitalni.html
==================================================

22 листопада  2014 року старший викладач кафедри іноземних мов і прикладної лінгвістики Гуманітарного інституту Наталія Березнікова та студенти взяли участь у засіданні дискусійного клубу «Гетьманська вітальня», що відбулося у Музеї Гетьманства України. Музей зберігає історичні пам’ятки матеріальної і духовної культури, що відносяться до козацько-гетьманської доби. Дискусія, організована науковим співробітником музею Мирославом Павлишиним, була присвячена проблемам державотворення в Україні та ролі в ньому таких визначних постатей, як Іван Мазепа, Пилип Орлик, Павло Скоропадський та Богдан Хмельницький. Студенти оглянули експозиції музею та послухали пізнавальну розповідь.
Викладачі кафедри іноземних мов та прикладної лінгвістики планують подальшу співпрацю з Музеєм Гетьманства України, зокрема участь у майстер-класах з петриківського розпису для студентів-дизайнерів, відвідання мистецької виставки «Моя гордість - Україна» та фотовиставки «Антитерористична операція 2014 року».