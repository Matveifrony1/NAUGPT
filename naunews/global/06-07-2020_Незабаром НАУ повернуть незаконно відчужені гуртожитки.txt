Заголовок: Незабаром НАУ повернуть незаконно відчужені гуртожитки
Дата: 06/07/2020
URL: https://nau.edu.ua/ua/news/2020/lipen/nezabarom-nau-povernut-nezakonno-vidchuzheni-gurtozhitki.html
==================================================

За інформацією прес-служби прокуратури міста Києва
Верховний Суд підтримав позицію столичної прокуратури у справі щодо повернення державі незаконно відчужених гуртожитків Національного авіаційного університету.
Приміщення двох гуртожитків по вул. Вітряні Гори у місті Києві площею понад 2 тис. кв. м та вартістю понад 12 млн грн, що перебували на балансі Національного авіаційного університету, у 2016 році на підставі низки підроблених документів і договорів незаконно вибули у власність комерційної структури.
Київська місцева прокуратура № 7 у грудні 2016 року звернулась з позовом до суду про витребування гуртожитків державі. Подільський районний суд міста Києва 30.11.2017 та Апеляційний суд міста Києва 21.03.2018 у задоволенні позову прокурора відмовили.
У результаті своєчасно здійснених адміністрацією університету оперативних заходів реагування щодо недопущення незаконного вибуття з державної власності гуртожитків університету та співпраці з Міністерством освіти і науки України та Київською місцевою прокуратурою № 7 щодо захисту інтересів держави, спільне відстоювання в суді гуртожитків продовжується.
Прокуратура міста Києва оскаржила судові рішення до Верховного Суду. Суд касаційної інстанції скасував рішення Апеляційного суду міста Києва та направив справу на повторний розгляд до суду апеляційної інстанції, зазначивши, що прокурор обрав вірний спосіб захисту інтересів держави.