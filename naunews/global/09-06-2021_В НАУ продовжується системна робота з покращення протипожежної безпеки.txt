Заголовок: В НАУ продовжується системна робота з покращення протипожежної безпеки
Дата: 09/06/2021
URL: https://nau.edu.ua/ua/news/2021/6/v-nau-prodovzhuetsya-sistemna-robota-z-pokrashchennya-protipozhezhnoi-bezpeki.html
==================================================

Однією з найбільших небезпек у системі надзвичайних ситуацій України продовжують становити пожежі.
З метою запобігання виникнення пожеж, а також отримання знань для їх ліквідації - протягом травня 2021 року було організовано та проведено навчання співробітників Університету з питань цивільного захисту, пожежної та техногенної безпеки.
На сьогоднішній день, завдяки постійному контролю з боку керівництва НАУ за дотриманням пожежної безпеки, вдалося знизити динаміку виникнення пожеж.
З січня по червень 2021 року на території НАУ виникла 1 пожежа (порівняно з тим, що за попередні 3 роки виникало 15 пожеж) , яка була зупинена силами НАУ до прибуття співробітників ДСНС України. Пожежу було ліквідовано злагодженими діями охорони та працівників НАУ, які правильно використали укомплектований і справний пожежний кран та порошкові вогнегасники.
Для покращення стану пожежної безпеки силами НАУ проведено ряд заходів:
- виконано роботи з обладнання будівель університету системами автоматичної пожежної сигналізації, сповіщення та управління евакуацією людей;
- обладнано будівлі університету системами блискавко-захисту;
- забезпечено первинними засобами пожежогасіння;
- влаштовано системи автоматичного аерозольного пожежогасіння електропідстанції та науково технічної бібліотеки;
- встановлено протипожежні двері;
- проведено вогнезахисну обробку дерев’яних конструкцій;
- розроблено документацію з питань техногенної безпеки та інше.