Заголовок: Національний авіаційний університет представлений у міжвідомчій робочій групі з розвитку сфери туризму та курортів
Дата: 26/08/2021
URL: https://nau.edu.ua/ua/news/2021/8/natsionalniy-aviatsiyniy-universitet-predstavleniy-u-mizhvidomchiy-robochiy-grupi-z-rozvitku-sferi-turizmu-ta-kurortiv.html
==================================================

Декан Факультету міжнародних відносин (ФМВ) НАУ Юрій Волошин взяв участь у II засіданні міжвідомчої робочої групи з розвитку сфери туризму та курортів і став єдиним представником від закладів вищої освіти, що готують фахівців сфери туризму.
Засідання відбулося під головуванням Міністра культури та інформаційної політики України Олександра Ткаченка.
Під час засідання робочої групи обговорювались актуальні питання підготовки спеціалістів туристичної галузі, необхідність розвитку сталого туризму нашої країни та вирішення проблем у сферах туризму, готельного господарства і курортів.
Крім того, було затверджено:
- склад секторальної робочої групи з розробки законопроекту про внесення змін до Закону України «Про курорти» щодо забезпечення охорони та відновлення екосистем, пов’язаних із водою;
- склад секторальної робочої групи з питань створення та режиму функціонування спеціальних туристичних зон.