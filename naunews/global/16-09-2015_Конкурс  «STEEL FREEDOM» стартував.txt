Заголовок: Конкурс  «STEEL FREEDOM» стартував
Дата: 16/09/2015
URL: https://nau.edu.ua/ua/news/2015/9/konkurs-steel-freedom-startuvav.html
==================================================

15 вересня 2015 року на кафедрі містобудування Навчально-наукового Інституту аеропортів відбулася презентація ІІ-го Національного архітектурного студентського конкурсу «STEEL FREEDOM», організатором якого є Український центр сталевого будівництва. Серед її учасників – студенти 2-4 курсів напрямів підготовки «Архітектура» та «Будівництво» Інституту аеропортів НАУ, студенти КНУБА та НАОМА, викладачі кафедр «Основи архітектури та дизайну», «Архітектури» та «Містобудування».
Мета конкурсу – залучення студентів 4-6 курсів до створення оригінальних концептуальних рішень  з використанням сталевих конструкцій для двох об’єктів громадського призначення:
* категорія «Mixed Use» (проектне рішення багатофункціонального  комплексу Loft Park, м.Київ, вул.М.Гринченка, 18);
* категорія «Рекреаційний комплекс» (проектне рішення  рекреаційного  комплексу в с. Люча, Косівський  район, Івано-Франковська область).
Конкурсні роботи оцінюватимуться за кількома критеріями, а 28 листопада 2015 року переможців визначить компетентне журі.
Партнери конкурсу:  UAProperty, VERTEX, МетІнвест, Мотор Сити, «Прушиньски».
Медіапідтримка: ABCnews, BusinessLife.today, Build Portal, Domus Design, E-NEWS, FEDORIV hub, Newbud.ua, NM HOUSE, PROEKTANT.ua, PROF BUILD, Ukrainian Building Community, Ukrainian Real Estate Club, vertaki.com.ua, БІЗРЕЛІЗ,  журнал Community, Ідеї   вашого дому, Ландшафт та архітектура | L&A, Стройобзор.
Бажаємо успіхів учасникам конкурсу!