Заголовок: Надзвичайний та Повноважний Посол Румунії став почесним членом Наукового товариства студентів та аспірантів Факультету міжнародних відносин
Дата: 11/11/2024
URL: https://nau.edu.ua/ua/news/2024/11/nadzvichayniy-ta-povnovazhniy-posol-rumunii-stav-pochesnim-chlenom-naukovogo-tovaristva-studentiv-ta-aspirantiv-fakultetu-mizhnarodnih-vidnosin.html
==================================================

На ФМВ відбулася зустріч Надзвичайного та Повноважного Посла Румунії в Україні
Александру Віктора Мікули
з членами Наукового товариства студентів та аспірантів ФМВ та викладачами факультету.
Александру Віктор Мікула став почесним членом Наукового товариства
за його особистий науково-дослідницький внесок. Під час зустрічі обговорювалися важливі питання, пов’язані зі співпрацею між Румунією та Україною, інтеграцією України до ЄС і НАТО.
Посол також поділився інформацією про
інфраструктурні проєкти, спрямовані на розширення пунктів пропуску між країнами, зокрема, про проєкт мосту через річку Тису. Окрім цього, йшлося про покращення енергетичних зв’язків і співпрацю задля забезпечення безпеки та свободи навігації в Чорному морі.
Надзвичайний та Повноважний Посол поділився досвідом
Румунії щодо вступу до ЄС, підкреслюючи переваги членства. Він зазначив, що Румунія повністю підтримує Україну на цьому шляху, зокрема, і в бажанні стати членом НАТО.
Спікер також виокремив підтримку
країни під час війни — а саме коли Румунія приймала в себе українських біженців.
Александру Віктор Мікула наголосив на
спільних культурних та історичних особливостях, які слугують мостами між нашими країнами, закликавши до активної співпраці для їх зміцнення.