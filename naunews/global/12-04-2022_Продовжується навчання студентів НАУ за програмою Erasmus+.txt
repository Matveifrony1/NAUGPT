Заголовок: Продовжується навчання студентів НАУ за програмою Erasmus+
Дата: 12/04/2022
URL: https://nau.edu.ua/ua/news/2022/3/prodovzhuetsya-navchannya-studentiv-nau-za-programoyu-erasmus.html
==================================================

У важкі часи воєнної агресії проти України, Національний авіаційний університет продовжує отримувати підтримку від друзів та партнерів. Так, Європейський інститут Саарландського університету Saarland University (Німеччина) запропонував студентам освітнього ступеня бакалавр Юридичного факультету (ЮФ) НАУ, в рамках програми Erasmus+, реалізувати мобільність у другому семестрі 2022 року з наданням грантової підтримки за максимально прискореною процедурою оформлення всіх необхідних документів.
Участь у конкурсах Програми Еразмус+ дає можливість університету:
- вдосконалити навички управління міжнародними проєктами;
- покращити організаційний потенціал;
- відкрити нові горизонти для студентів, викладачів та працівників задля подальшої участі в майбутніх міжнародних проєктах з партнерами з усього світу.
Конкурсний відбір проведено серед здобувачів вищої освіти, що навчаються англійською мовою. За результатами перемогу здобули:
- Дарина Шикерява, група ПР-406Б;
- Юлія Рябоконь, група ПР-205Б;
- Олена Ковригіна, група ПР-205Б;
- Юлія Шиян, група ПР-305Б;
- Вікторія Сокольвак, група ПР-305Б.
Кураторами проєкту обрано к.ю.н., доцента кафедри конституційного і адміністративного права Оксану Миронець та к.ю.н., доцента кафедри теорії та історії держави і права Катерину Водоласкову.
Майбутні правники розпочали навчання 11 квітня безпосередньо у стінах Європейському інституті Саарландського університету, де будуть отримати знання та практичні навички з Європейського права, права інтелектуальної власності, основ корпоративного права та регулювання конкуренції, міжнародного посередництва, практики Європейського суду з прав людини протягом 4 місяців.
Усі вивчені дисципліни надалі будуть враховані відповідно до правил програми Erasmus+ у Національному авіаційному університеті.