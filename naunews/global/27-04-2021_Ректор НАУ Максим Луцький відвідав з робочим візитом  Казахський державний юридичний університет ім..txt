Заголовок: Ректор НАУ Максим Луцький відвідав з робочим візитом  Казахський державний юридичний університет ім. М.С. Нарікбаєва
Дата: 27/04/2021
URL: https://nau.edu.ua/ua/news/2021/4/rektor-nau-maksim-lutskiy-vidvidav-z-robochim-vizitom-kazahskiy-derzhavniy-yuridichniy-universitet-im-ms-narikbaeva.html
==================================================

Сьогодні ректор Національного авіаційного університету Максим Луцький, проректор з організаційно-правової та безпекової діяльності Сергій Юлдашев, директор Навчально-наукового інституту неперервної освіти Олексій Михальченко, декан Факультету міжнародних відносин Юрій Волошин відвідали Казахський державний юридичний університет імені М.С. Нарікбаева (КазДЮУ).
В рамках візиту Юрій Олексійович - декан Факультету міжнародних відносин  НАУ виступив з вітальною лекцією для студентів та викладачів Вищої школи права КазДЮУ. Його виступ був присвячений  міжнародному і національному праву в умовах глобалізації та міжнародної інтеграції, проблемам інтеграції та взаємодії.
Після знайомства з освітньою базою та потенціалом університету, члени делегації НАУ провели робочу зустріч з керівництвом навчального закладу: очільником Казахського державного юридичного університету ім. М.С. Нарікбаєва - головою правління Нарікбаєвим Талгатом Максутовичем, ректором КазДЮУ ім. М.С. Нарікбаева Пеном Сергієм Геннадійовичем, начальником відділу міжнародного співробітництва Закієвою Шинар Болатовною, деканом Вищої школи права Бектібаєвою Ольгою Сергіївною, деканом Вищої школи економіки Кемельбаєвою Сауле Султанівною, деканом Вищої гуманітарної школи Ібраєвою Анар Бауиржанівною, директором Бізнес-школи КазДЮУ Аяповою Жамалою Мадахметівною.
Під час зустрічі було розглянуто основні напрямки співпраці між університетами та їх структурними підрозділами, а саме:
● проведення наукових досліджень і впровадження їх результатів;
● розробка і реалізація програм академічної мобільності (навчання, викладання);
● підвищення кваліфікації фахівців та викладачів;
● забезпечення спільних дослідницьких робіт та підготовка здобувачів у рамках роботи над кандидатськими та докторськими дисертаціями;
● організація, проведення та участь у симпозіумах, конференціях, семінарах;
Окрім вищевказаних напрямків також була розглянута можливість реалізації програми подвійного диплому Факультету міжнародних відносин НАУ з Вищою школою права та Вищою школою економіки КазДЮУ.