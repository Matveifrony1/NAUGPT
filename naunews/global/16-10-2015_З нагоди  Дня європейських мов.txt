Заголовок: З нагоди  Дня європейських мов
Дата: 16/10/2015
URL: https://nau.edu.ua/ua/news/2015/10/z-nagodi-dnya-evropejskix-mov.html
==================================================

13 жовтня в Навчально-науковому  інституті Міжнародних відносин відбувся захід, підготовлений кафедрою іноземних мов спільно з Інформаційним центром Європейського Союзу  університету з нагоди  Дня європейських мов, який  щороку відзначається в країнах ЄС.
Мета свята – показати не лише культури Європи, що задіяні у цій ініціативі, але й  посилити мотивацію до вивчення іноземних мов, стимулювати інтелектуальну та мовну активність студентів, розширювати їх світогляд, розвивати творчі  здібності.
До  програми  святкування  була включена благодійна інтернаціональна ярмарка «Від серця до серця»  з демонстрацією стендів про культуру, історію країн-членів ЄС, їх традиції, етнічну музику, з етнографічними сувенірами, стравами національної кухні.
Студенти ІМВ представляли свої хореографічні композиції, художній переклад, театральні постановки, вокальний спів, гру на музичних інструментах та презентували фотовиставку.
Спільна благородна ідея об’єднала всіх. Завдяки своїй  праці, креативності та милосердю  студенти ННІМВ  зібрали майже 6 000 грн. на потреби солдатом з зони АТО  та дітям-сиротам.
Інформаційним центром ЄС були поширені тематичні матеріали щодо освітніх програм ЄС, а також загальна інформація про Європейський Союз. Найактивніші учасники заходу були відзначені  подарунками надані Представництвом ЄС в Україні.