Заголовок: Факультет наземних споруд і аеродромів долучається до вирішення проблем узгодження будівельної термінології з сучасним українським правописом
Дата: 01/07/2024
URL: https://nau.edu.ua/ua/news/2024/7/fakultet-nazemnih-sporud-i-aerodromiv-doluchaetsya-do-virishennya-problem-uzgodzhennya-budivelnoi-terminologii-z-suchasnim-ukrainskim-pravopisom.html
==================================================

26 червня 2024 року
представники кафедри інфраструктури авіаційного транспорту Факультету наземних споруд і аеродромів — доцентка
Галина Агєєва
та магістрант
Олег Борт
— взяли участь у круглому столі
«Термінологія у сфері будівництва в контексті нового українського правопису».
Захід організувало ДП «
Національний інститут розвитку інфраструктури».
У роботі круглого столу
взяли участь понад 150 фахівців,
зокрема представники:
Міністерства розвитку громад, територій та інфраструктури України;
Державного агентства відновлення та розвитку інфраструктури України;
Технічного комітету (ТК-19) «Науково-технічна термінологія»;
галузевих науково-дослідних та проєктно-вишукувальних інститутів;
закладів вищої освіти та ін.
Учасники обговорили
актуальні питання узгодження будівельної термінології з вимогами нового українського правопису (редакція 2019 року) під час розроблення проєктів державних будівельних норм та національних стандартів, зокрема у сфері автомобільних доріг.
У травні 2024 року завершився п’ятирічний перехідний період,
упродовж якого паралельно діяли як старі, так і нові норми правопису, в тому числі для нормативно-правової бази у галузі будівництва.
Найактивніша дискусія
розгорнулася навколо процесів узгодження та уніфікації термінології в чинних, нових і тих, що переглядаються, будівельних нормах і національних стандартах, а також змінах до них у післяперехідний період.
Учасники круглого столу запропонували
та обговорили шляхи вирішення цих проблем на державному та галузевому рівнях.
Приведення термінології до вимог нового українського правопису потребує зусиль і від науково-педагогічних працівників ФНСА.
Зокрема, необхідно:
актуалізувати освітньо-професійні програми;
оновити навчальну, методичну та спеціальну літературу;
підготувати здобувачів вищої освіти до роботи з оновленою термінологією у спеціальностях:
191 «Архітектура та містобудування»;
192 «Будівництво та цивільна інженерія»;
193 «Геодезія та землеустрій».
Ця робота сприятиме підвищенню якості підготовки фахівців
та їхньої конкурентоспроможності на ринку праці.