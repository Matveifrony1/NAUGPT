Заголовок: Ланцюг єднання «Україна та Європа  - сильніші разом!»
Дата: 04/04/2016
URL: https://nau.edu.ua/ua/news/2016/4/lanczyug-ednannya-ukraina-ta-evropa-silnishi-razom.html
==================================================

У вівторок, 5 квітня,  напередодні референдуму в Нідерландах щодо Асоціації України в ЄС, ініціативна студентська група київських університетів організовує масштабний флешмоб «Ланцюг єднання «Україна та Європа  - сильніші разом!»
Мета флешмобу – закликати населення Нідерландів підтримати Україну на шляху до інтеграції а також продемонструвати проєвропейські настрої української молоді.
Студенти київських вищих навчальних закладів (зокрема, НАУ, КНУ ім. Т.Г. Шевченка, НПУ ім. Драгоманова, КНУБА, університет Грінченка  та інші) зроблять «живий ланцюг», взявшись за руки від Посольства Нідерландів (Контрактова площа, 7) до Європейської площі, та хвилею єднання засвідчать своє бажання бути членами європейської спільноти.
Очікується участь Послів європейських держав, представників Міністерства закордонних справ, Міністерства освіти та науки, КМДА, громадських організацій.
14:30 – збір студентів та бажаючих   (Контрактова пл.7, біля Посольства Нідерландів – Європейська площа, біля Українського дому)
14.45 – 15.00 – Ланцюг єднання  (маршрут - Контрактова пл. – вул. Сагайдачного – Володимирський узвіз – Європейська площа)
15.00 – 15.15  - Хвиля єднання
15.30  -  16.00  - мітинг  біля Українського дому.