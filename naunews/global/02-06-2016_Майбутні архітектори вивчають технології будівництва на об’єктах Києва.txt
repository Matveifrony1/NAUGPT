Заголовок: Майбутні архітектори вивчають технології будівництва на об’єктах Києва
Дата: 02/06/2016
URL: https://nau.edu.ua/ua/news/2016/6/maybutni-arhitektori-vivchayut-tehnologii-budivnitstva-na-ob’ektah-kieva.html
==================================================

1 червня 2016 р. за програмою будівельно-технологічної практики студенти 3-го курсу напряму підготовки «Архітектура» Навчально-наукового інституту Аеропортів відвідали будівельний майданчик на території мікрорайонів № 2, 3, 4 житлового масиву «Осокорки-Північні» (Київ). На цьому майданчику будується школа на 360 місць за проектом, розробленим ДП «Інститут «Київпроект».
Під керівництвом викладачів кафедри містобудування – доцентів Валентини Грабовчак, Володимира Єгорченкова, старшого викладача Валерія Грищенко – студенти мали можливість ознайомиться з проектної документацією, особливостями організації будівництва навчального закладу в умовах комплексної забудови житлового масиву, технологією виконання окремих видів будівельних робіт.
Особлива увага студентів приділялась знайомству з функціями головного архітектора проекту під час виконання авторського нагляду за будівництвом.