Заголовок: Зустріч студентів-міжнародників з американським дипломатом
Дата: 30/10/2014
URL: https://nau.edu.ua/ua/news/2014/10/zustrich-studentiv-mizhnarodnikiv-z-amerikanskim-diplomatom.html
==================================================

28 жовтня в американській бібліотеці в Києво-Могилянській Академії відбулась зустріч американського дипломата пана Тімоті Стендарта зі студентами першого курсу спеціальності «Міжнародне право» ІМВ. Захід був присвячений Афганістану, результатам і перспективам його розвитку, підтримці безпеки та взаємодії країни з США.
Студенти ознайомилися з перебігом подій в Афганістані протягом останніх 15 років, дізналися про мету, завдання і результати діяльності Міжнародних сил сприяння безпеці в Афганістані, відносини між Афганістаном і НАТО, а також якими є перспективи підтримки миру та безпеки в країні після виведення міжнародних сил і передачі командування збройним силам Афганістану. Більшу частину зустрічі американський дипломат присвятив своєму особистому досвіду роботи в Афганістані, де він провів два довгострокових відрядження і зосередився на питаннях співробітництва між військовими та цивільними в Афганістані, відносин США і Афганістану, особливо в таких сферах, як безпека, розвиток і управління. Крім того, спікер розповів про Двосторонню угоду щодо безпеки між США і Афганістаном, яка була підписана 30 вересня 2014 року, її роль та значення для обох країн і підтримки безпеки в регіоні.