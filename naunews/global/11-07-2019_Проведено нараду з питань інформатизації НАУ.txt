Заголовок: Проведено нараду з питань інформатизації НАУ
Дата: 11/07/2019
URL: https://nau.edu.ua/ua/news/2019/7/provedeno-naradu-z-pitan-informatizatsii-nau.html
==================================================

Питання цифровізації університету та рейтингового оцінювання діяльності працівників НАУ розглянуто під час службової наради з питань інформатизації університету.
Ректор Володимир Ісаєнко зазначив, що  в університеті до 1 вересня триває перший етап цифровізації і за його підсумками буде реалізовуватись Дорожня карта НАУ на наступний рік.
Начальник відділу  моніторингу якості вищої освіти Оксана Білоус представила звіт про результати самоаналізу виконання критеріїв надання та підтвердження статусу національного. Серед нагальних питань університету, зокрема, виокремлено запровадження дієвого механізму контролю профілів штатних НПП у наукометричних базах даних та поетапну реалізацію програми створення сучасного єдиного інформаційно-освітнього середовища.
Перший проректор Валерій Козловський доповів про сучасний етап впровадження цифровізації  в університеті, під час якого відбувається модернізація web-сайту університету та цифровізація окремих відділів НАУ.
Також презентовано програму «Національний авіаційний університет – цифровий заклад вищої освіти: структура і реалізація», в якій окреслено задачі та етапи вирішення задач цифровізації НАУ.