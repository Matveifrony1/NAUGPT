Заголовок: Участь у Міжнародному саміті з розвитку безпілотної авіації
Дата: 12/09/2019
URL: https://nau.edu.ua/ua/news/2019/9/uchast-u-mizhnarodnomu-samiti-z-rozvitku-bezpilotnoi-aviatsii.html
==================================================

На запрошення Всесвітньої федерації безпілотної авіації начальник відділу міжнародних зв’язків НАУ Олександр Іванов взяв участь у роботі Міжнародного саміту з розвитку безпілотної авіації, що відбувся 5 – 7 вересня 2019 року в місті Усі (Китайська Народна Республіка).
Під час доповіді Олександр Іванов презентував діяльність університету та, зокрема,  програму підготовки операторів безпілотної авіації, що викликала велику зацікавленість присутніх. На завершення він запросив учасників саміту взяти участь в 9-му Всесвітньому конгресі «Авіація у XXI столітті» «Безпека в авіації та космічні технології, що відбудеться у Національному авіаційному університеті 22-24 вересня 2020 року.
Також проведено ряд зустрічей з представниками уряду міста Усі: віце-мером Лю Ся (Liu Xia), головою Асоціації науки та технологій Чень Сяохуа (Chen Xiaohua) та регіональним мером від народного уряду Сю Лі Сінь (Xu Li Xin) щодо розвитку співробітництва в галузі підготовки та перепідготовки фахівців авіаційної галузі різного рівня.