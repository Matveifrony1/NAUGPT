Заголовок: Фаховий та художній переклад: запрошуємо до участі
Дата: 23/10/2015
URL: https://nau.edu.ua/ua/news/2015/10/faxovij-ta-xudozhnij-pereklad-zaproshuemo-do-uchasti.html
==================================================

Кафедра англійської філології і перекладу Навчально-наукового Гуманітарного інституту запрошує науковців, науково-педагогічних працівників вишів, аспірантів, магістрантів, перекладачів-практиків узяти участь у ІХ Міжнародній науково-практичній конференції «Фаховий та художній переклад: теорія, методологія, практика». Конференція відбудеться у Національному авіаційному університеті 15-16 квітня 2016 р. Тематика охоплює різноманітні аспекти теорії та практики перекладу, підготовки фахівців із перекладу.
Основні проблемні напрямки конференції:
1. Переклад фахових (галузевих) текстів – актуальні проблеми і перспективи. Термінологія та переклад.
2. Соціокультурні та прагматичні аспекти перекладу.
3. Лексичні, граматичні та стилістичні аспекти перекладу.
4. Перекладацька традиція та перекладознавство.
5. Підготовка перекладачів на сучасному етапі.
6. Робота перекладача в сучасних умовах.
Вимоги до матеріалів доповідей та умови участі можна дізнатися на кафедрі англійської філології і перекладу НН ГМІ (8 корпус НАУ, к. 8.1403, контактна особа – доц. Сергій Іванович Сидоренко, тел. (044) 4066836, e-mail:
conferencekiev@i.ua
).