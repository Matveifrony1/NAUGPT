Заголовок: Хакатон S.HACK (SocialHackathon)
Дата: 13/02/2017
URL: https://nau.edu.ua/ua/news/2017/1/hakaton-shack-(socialhackthon).html
==================================================

11-12 лютого в Просторі неформальної освіти NAUHUB (Національний авіаційний університет) відбувся соціальний хакатон S.HACK (SocialHackathon)
Хакатон пройшов за підтримки British Council, програма Active Citizens.
В хакатоні взяло участь 7 команд під назвами “Deadline”, “Ilitka corporation”, “5-1”, “Linx”, “Lazy bones”, “НАУ бот”, “Нова команда №1”, що за 36 годин продуктивно працювали над проектами.
Субота почалася з дуже корисних лекцій від менторів. Олександр Марченко, сертифікований фронтенд та дотнет розробник, а нині проджект менеджер, розповів про еволюцію в освіті. Ксенія Семенова з Спільноти Свідомого Спілкування розкрила секрети отримання фінансування для проектів крізь призму власного досвіду.
Англомовний спікер Уве Поом з Beetroot Academy розповів учасникам про те, чому більшість стартапів обирає клієнторієнтований підхід.
Антон Чорний провів нереально корисний тренінг для команд, який допоміг учасникам закріпити теоретичні знання, що будь-який стартап базується на клієнті.
Після обіду був спіддейтинг з менторами, де кожна з команд мала можливість представити свої ідеї та отримати консультацію. В ролі менторів виступали : Олександр Марченко, Уве Поом, Альона Деньга з 1991 Open Data Incubator, Ігор Кравчишин з NAU informal, Олег Кристюк з Colorway, Ксенія Семенова, Євгеній Артамонов та Олександр Панфьоров з Braille Device.
Серед команд були дуже цікаві ідеї: бот, який у телеграмі допомагає у пошуці аудиторій, лектора, пари; ресурс , де в один клік можна знайти однодумців та проголосувати за проактивних людей; автоматизація покупок; інтерактивна карта університету; краундфандингова платформа для додаткової освіти; ресурс-генератор рецептів та ресурс, який допоможе не вмерти з голоду студентам.
У неділю в рамках хакатону пройшла панельна дискусія на тему ”Жіночий вимір соціального підприємництва. Як і чому жінки змінюють світ на краще?” з модератором Марією Крючок, що є організатором TEDxKyiv, присвячена міжнародному дню дівчат та жінок в науці. Учасницями дискусії були чарівні - Ксенія Семенова з 3С, Альона Деньга з 1991 Open Data Incubator, Ольга Жарова з КНЕУмедіа та Ольга Ніжник з WOWkids. По результатам дискусії можно зробити висновок, що жінки ,як і чоловіки ,роблять свій внесок у соціальне підприємництво.
Третє місце зайняла “Новая команда №1”, яка презентувала проект “Бумеранг”, що дозволяє знайти однодумців та отримати банк допомоги. Вони отримали безкоштовний вхід для кожного учасника до музею науки “Експериментаріум”.
Друге місце зайняла команда “НАУ бот” та отримала сертифікат в розмірі 2000 грн від ППОСА за ідею бота в Телеграмі, що допомогає з розкладом та вільними аудиторіями.
Перше місце зайняла команда “Deadline” та отримала сертифікат на 4000 грн від Beetroot Academy та сертифікат на вхід у будь-яку квест-кімнату “Замкнені.”
Приз глядацьких симпатій отримала команда “5-1”, що презентувала проблему пошуку їжі студентами за дуже оригінальну презентацію.
Організаторами хакатону були Анна Альберт, Александра Плужник, Алина Довгая, Катерина Денисенко, Maxim Sydorchuk та Віталік Мамчур - студенти НАУ другого та перших курсів.
Атмосферу заходу створила неймовірно позитивна команда волонтерів.
Дякуємо Beetroot Academy - Kyiv, Профком студентів та аспірантів НАУ , квест-кімнаті Замкнені / Взаперти / Locked та Експериментаріуму за внесок у призовий фонд хакатону. А LSN ще й за інтернет та безвідмовну технічну підтримку протягом всіх вихідних.
Дякуємо усім менторам, за те, що надихали команди та покращували їхні ідеї.
Дякуємо Друкарня Wolf Суми за приємні подарунки учасникам.
Дякуємо NAU Informal  за організаційну та інформаційну підтримку.
Дякуємо MEDIA NAU за сюжети за відео зйомку. Дякуємо нашим фотографам Виталий Кущий за чудові фото.
Дякуємо ЦКМ НАУ в особі Матвійчук Олени та Антуха Ігоря за те, що виступи спікерів та команд було чути в кожному куточку хабу, прийомній комісії НАУ за те, що ми помістили стільки гостей.