Заголовок: Студенти ФМВ НАУ прослухали семінар «Академічна доброчесність як стандарт поведінки і безумовна вимога часу»
Дата: 18/09/2023
URL: https://nau.edu.ua/ua/news/2023/9/studenti-fmv-nau-prosluhali-seminar-akademichna-dobrochesnist-yak-standart-povedinki-i-bezumovna-vimoga-chasu.html
==================================================

Професор кафедри реклами і зв’язків з громадськістю Факультету міжнародних відносин НАУ Олена Рижко провела для студентів ФМВ науково-методичний семінар «Академічна доброчесність як стандарт поведінки і безумовна вимога часу».
Участь у семінарі взяли здобувачі вищої освіти освітнього ступеня «Бакалавр» та «Магістр» спеціальностей: «Міжнародне право», «Міжнародні економічні відносини», «Міжнародні відносини, суспільні комунікації та регіональні студії», «Журналістика», «Видавництво та поліграфія» та «Туризм і рекреація», а також студенти англомовного проєкту за освітньою програмою «Міжнародне право».
Олена Рижко розповіла про види порушень академічної доброчесності, зокрема, про академічний плагіат, самоплагіат, фабрикацію, фальсифікацію, списування, обман тощо.
Також вона розказала яких правил цитування потрібно дотриматися під час написання наукових робіт та які антиплагіатні програми використовувати для перевірки. Лекторка наголосила на важливості дотримання принципів
академічної доброчесності, якими мають керуватися всі без виключення учасники освітнього процесу, як студенти, так і викладачі, задля забезпечення якості вищої освіти.
На завершення зустрічі лектор відповіла на питання студентів, дала поради щодо того, як уникнути плагіату та боротися з ним у своїх роботах.