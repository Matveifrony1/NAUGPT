Заголовок: Викладачі Юридичного факультету взяли участь у роботі Міжнародної науково-практичної конференції «IV Наукові читання пам’яті Ганса Гросса»
Дата: 13/12/2024
URL: https://nau.edu.ua/ua/news/2024/12/vikladachi-yuridichnogo-fakultetu-vzyali-uchast-u-roboti-mizhnarodnoi-naukovo-praktichnoi-konferentsii-iv-naukovi-chitannya-pam’yati-gansa-grossa.html
==================================================

9 грудня 2024 року
на базі кафедри кримінального права Юридичного факультету Чернівецького національного університету імені Юрія Федьковича відбулись
ІV Наукові читання
, присвячені пам’яті Ганса Гросса, в яких взяли участь професорка кафедри кримінального права і процесу Юридичного факультету
Оксана Панова
та доцентка кафедри
Наталя Гольдберг.
Мета наукового зібрання
— обговорення актуальних проблемних питань криміналістики, судової експертизи, кримінальної психології, а також трансформація кримінального законодавства у воєнний та поствоєнний періоди.
У роботі конференції взяли участь
вчені Болгарії (професор Йонко Кунчев),
Молдови
(д.ю.н. Ботнару Стела, доценти Лілія Гирла, Mihaela Vidaicu),
Австрії
(куратор музею Гаса Гросса і кримінології Christian Bachhiesl, асистентка університету міста Грац Nina Kaiser),
видатні вчені-криміналісти України
, а також практичні представники науково-дослідних експертно-криміналістичних центрів МВС України.
За результатами конференції
учасники підкреслили вагомий внесок Ганса Гросса у розвиток криміналістики та зауважили, що його фундаментальні праці є актуальними й досі.
Досвід та нові напрями розвитку криміналістики, якими поділилися представники практичних підрозділів та міжнародні учасники,
зможуть бути використані викладачами Юридичного факультету
під час викладання навчальної дисципліни «Криміналістика».