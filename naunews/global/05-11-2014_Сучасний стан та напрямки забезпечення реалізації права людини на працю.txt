Заголовок: Сучасний стан та напрямки забезпечення реалізації права людини на працю
Дата: 05/11/2014
URL: https://nau.edu.ua/ua/news/2014/11/suchasnij-stan-ta-napryamki-zabezpechennya-realizaczii-prava-lyudini-na-praczyu.html
==================================================

З 27 жовтня по 2 листопада 2014 року в методичному кабінеті Юридичного інституту проходила тематична виставка на тему:  «Сучасний стан та напрямки забезпечення реалізації права людини на працю».
У світлі сучасних демократичних процесів в Україні, зорієнтованих на практичну реалізацію положень Конституції щодо побудови демократичної, правової держави, визнання людини найвищою соціальною цінністю, реформування законодавства про працю тощо, особливої актуальності набувають питання реалізації конституційного права на працю. Конституція України законодавчо закріпила курс на забезпечення верховенства права, але нині є необхідність підвищити гарантії у сфері праці. Проблема забезпечення права на працю, правових форм його реалізації стає дедалі гострішою в умовах економічної кризи, зростання рівня безробіття, масового порушення трудових прав працівників.
На виставці студенти ознайомилися з навчально-методичною літературою, науковими працями співробітників Юридичного інституту та інших вітчизняних учених, в яких розкриваються сучасний стан та напрямки забезпечення реалізації права людини на працю тощо.