Заголовок: Студенти Факультету міжнародних відносин  презентували інноваційні проєкти щодо вдосконалення НАУ
Дата: 23/05/2024
URL: https://nau.edu.ua/ua/news/2024/5/studenti-fakultetu-mizhnarodnih-vidnosin-prezentuvali-innovatsiyni-proekti-shchodo-vdoskonalennya-nau.html
==================================================

Студенти Факультету міжнародних відносин, учасники курсу лекцій топменеджера та економіста Павла Шеремети,
презентували інноваційні проєкти
щодо вдосконалення Національного авіаційного університету.
Чотири команди
, які складаються зі студентів, аспірантів та менторів-викладачів,
продемонстрували проєкти топменеджеру Павлу Шереметі
, в.о. ректора НАУ
Ксенії Семеновій
, декану
Юрію Волошину
та викладачам і студентству НАУ.
Перша команда запропонувала покращити сайт НАУ
, а саме: оновити його так, щоб він міг працювати швидко як з телефона, так і з комп’ютера. Студенти порекомендували запровадити міжфакультетні проєкти для заохочення студентів розвиватися в навчанні та виконувати завдання на вищому рівні, а також зробити науковий простір з необмеженим доступом до інтернету для проведення онлайн-пар та електроживленням на випадок відключення світла.
Наступна команда зробила акцент на використанні соціальних мереж
як інформаційної та навчальної платформи для студентів і викладачів. Їх проєкт «PROFIT» має на меті фандрейзингову діяльність університету, створення медіатеки та бібліотеки-кав’ярні, залучення здобувачів освіти та абітурієнтів до інформаційних ресурсів університету, запровадження профільних тренінгів і стажувань для бізнесових структур.
Третя команда
з гаслом «Разом досягаємо вершин»
розповіла про мотивацію для викладачів змінювати свої методи викладання
, заохочувати студентів до дискусій та до відвідування пар. Учасники навели приклад трансформації досвідченого викладача, який втратив зацікавленість студентів, в сучасного лектора, до якого прислухаються здобувачі освіти та чекають на авторські курси.
Остання команда
, підсумовуючи, в
иокремила ключові завдання та показники успіху університету:
а саме: цифровізувати бюрократичні процеси, покращити умови праці, посприяти професійному розвитку, оптимізувати освітні мережі та підтримати наукову діяльність.
Кожна команда
отримала поради та рекомендації від Павла Шеремети
, що допоможуть вдосконалити проєкти, та відповіли на питання від учасників заходу.
Підсумовуючи презентації команд, топменеджер П
авло Шеремета наголосив,
що мало просто презентувати стратегію, треба продумати наступний крок. Він впевнений, що цікаві ідеї студентів допоможуть зробити НАУ центром інновацій в Україні та світі.
Декан ФМВ
Юрій Волошин подякував Павлу Шереметі та командам, він зазначив,
що це була чудова можливість для студентів подискутувати, поділитися думками й запропонувати власні ідеї щодо вдосконалення університету.
В. о. ректора
Ксенія Семенова зазначила,
що це був унікальний досвід як для факультету, так і університету загалом.  Кожна команда володіє власним підходом та дослідила різні аспекти роботи університету з точки зору його цінностей, діяльності персоналу, потенційних інвестицій. Вона
запросила команди на стажування в університеті,
щоб вони на практиці змогли реалізувати свої проєкти.