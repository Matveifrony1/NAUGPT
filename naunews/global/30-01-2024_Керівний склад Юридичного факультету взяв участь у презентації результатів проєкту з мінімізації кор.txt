Заголовок: Керівний склад Юридичного факультету взяв участь у презентації результатів проєкту з мінімізації корупційних ризиків у правничих школах
Дата: 30/01/2024
URL: https://nau.edu.ua/ua/news/2024/1/kerivniy-sklad-yuridichnogo-fakultetu-vzyav-uchast-u-prezentatsii-rezultativ-proektu-z-minimizatsii-koruptsiynih-rizikiv-u-pravnichih-shkolah.html
==================================================

25 січня 2024 року
відбулася презентація результатів пілотного проєкту з мінімізації корупційних ризиків у трьох правничих школах України.
Організаторами проєкту виступили Міністерство освіти і науки України та Національне агентство з питань запобігання корупції за підтримки
Програми USAID «Справедливість для всіх»
. Виконавцями проєкту стали: Юридичний факультет Запорізького національного університету, Юридичний факультет Харківського національного університету ім. В.Н. Каразіна та Юридичний факультет Ужгородського національного університету.
Модерували захід
Артем Шаїпов
, юридичний радник Програми USAID «Справедливість для всіх», та
Людмила Слива
, заступниця голови Офісу доброчесності Національного агентства із запобігання корупції.
Окрім представників правничих шкіл України, в обговоренні взяли участь представники державних органів та громадських організацій, студентство закладів вищої освіти, зацікавлені у питаннях мінімізації корупційних ризиків та плеканні культури нульової толерантності до корупції у вищій освіті.
Під час презентації учасники дізналися про результати та досвід реалізації цього пілотного проєкту трьома правничими школами України, обговорили основні принципи формування культури нульової толерантності до корупції та підготовлені експертами рекомендації.
Учасники висловили готовність до впровадження наданих рекомендацій у правничих школах України.