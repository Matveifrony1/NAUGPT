Заголовок: Візит представників НАУ до Китаю
Дата: 23/10/2018
URL: https://nau.edu.ua/ua/news/1/10/vizit-predstavnikiv-nau-do-kitayu.html
==================================================

17-21 жовтня 2018 року професори НАУ Петро Павленко і Тетяна Шмельова під час візиту до Ханчжоу (Китайська Народна Республіка) зустрілись з генеральним директором компанії «Zhejiang Golden Egg Science and Technology Co., Ltd» Лі Люмен та ознайомилися з інноваційною роботою Китайсько-Українського авіаційного дослідного інституту.
Професори НАУ спільно з Китайсько-Українським авіаційним дослідним інститутом взяли участь в захисті наукових проектів програми «1000 талантів», де відбулися насичені та цікаві зустрічі з вченими наукових організацій, інститутів, університетів України, Китаю та інших країн.
Під час візиту до Інституту Штучного Інтелекту в Ханчжоу (China Artificial Intelligence Town) обговорювались питання спільної діяльності університетів Китаю і України, нові проекти, ефективні системи навчання і підготовки молодих вчених.