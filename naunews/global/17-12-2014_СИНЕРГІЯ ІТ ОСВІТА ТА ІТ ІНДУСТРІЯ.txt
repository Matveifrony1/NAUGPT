Заголовок: СИНЕРГІЯ: ІТ ОСВІТА ТА ІТ ІНДУСТРІЯ
Дата: 17/12/2014
URL: https://nau.edu.ua/ua/news/2014/12/sinergiya-it-osvita-ta-it-industriya.html
==================================================

12 грудня 2014 року за запрошенням Асоціації ««Інформаційні технології України»  науково-педагогічні працівники ІАН та ІКІТ НАУ взяли участь у ІІ міжнародній конференції «Синергія: ІТ освіта та ІТ індустрія».
Захід відбувся у великій конференц-залі НАН України. Він був організований та проведений Асоціацією «ІТ України»  за підтримки Комітету Верховної Ради України з питань інформатизації та інформаційних технологій та Міністерства освіти і науки України. Мета — створити механізми щодо визначення та вирішення реальних потреб ІТ галузі в кадрах,  механізми підвищення інтересу молоді до професії тощо.
Інститут комп’ютерних інформаційних технологій представляли: директор ІКІТ О. Юдін, заступник директора О. Дубчак, завідувач кафедрою КІТ Ю. Зіатдінов, професор кафедри КІТ М. Виноградов, доцент кафедри БІТ С. Гнатюк.
Від інституту аеронавігації на конференції були присутні професор кафедри АНС Т. Шмельова, доцент кафедри АНС О. Погурельський.
Були представлені двадцять доповідей на теми розвитку українського ринку IT розробок і його потреб у висококваліфікованих спеціалістах. З боку представників бізнесу прозвучали конкретні вимоги до рівня підготовки випускників ВНЗ відповідного спрямування. Своїм досвідом поділилися науковці з Польщі, Литви, Латвії, Грузії, Естонії.
Конференція стала міжнародною платформою щодо формування дієвого діалогу та стратегічного співробітництва між керівництвом державних органів, українськими та закордонними вищими навчальними закладами та провідними ІТ компаніями.