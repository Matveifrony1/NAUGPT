Заголовок: НАУ розбудовує партнерство з Львівським національним університетом імені Івана Франка
Дата: 28/02/2024
URL: https://nau.edu.ua/ua/news/2024/2/nau-rozbudovue-partnerstvo-z-lvivskim-natsionalnim-universitetom-imeni-ivana-franka.html
==================================================

26 лютого 2024 року
делегація НАУ на чолі з Головою комісії з реорганізації НАУ, в.о. ректора
Володимиром Шульгою
здійснила робочу поїздку до Львова з метою
провести зустрічі з ректорами трьох провідних закладів вищої освіти міста
і України, а також підписати з ними угоди про співпрацю. Варто відзначити, що до цього часу в НАУ не було договорів з жодним львівським університетом.
Керівника НАУ супроводжували в.о. проректора НАУ з наукової роботи
Олександр Корченко
, декан Факультету міжнародних відносин
Юрій Волошин
та помічник ректора
Сергій Кондратюк.
План візиту — ознайомлення з матеріально-технічною базою та організацією навчального процесу в університеті, спілкування і обмін досвідом з колегами, обговорення перспектив співробітництва тощо.
Важливим етапом поїздки стало відвідування Львівського національного університету імені Івана Франка — одного з найстаріших і найпрестижніших класичних університетів України.
Треба відзначити, що між науково-педагогічними працівниками двох університетів вже давно склалися партнерські відносини. На особистому рівні драйверами поглиблення співпраці закладів вищої освіти виступили
Олександр Корченко і Віталій Кухарський
, проректор з науково-педагогічної роботи та інформатизації Львівського національного університету імені Івана Франка.
Львів’яни організували досить насичену програму. Представники НАУ відвідали навчальні аудиторії і лабораторії, оглянули зали Вченої ради, нарад і урочистих прийомів, а також укриття, що використовуються студентами і науково-педагогічними працівниками під час повітряної тривоги.
Провели зустріч деканом Факультету прикладної математики та інформатики
Іваном Дияком
і в.о. завідувача кафедри кібербезпеки
Петром Венгерським
, під час якої узгодили план спільних заходів до кінця року.
У завершальній частині заходу відбулося підписання «Угоди про співпрацю» між Національним авіаційним університетом і Львівським національним університетом імені Івана Франка. Відповідний документ підписали в.о. ректора НАУ
Володимир Шульга
і ректор ЛНУ імені Івана Франка, член-кореспондент НАН України
Володимир Мельник
.
Основна мета
— реалізація спільних наукових та інноваційних проєктів, наукові дослідження у галузі кібербезпеки, проведення спільних наукових та освітніх заходів, обмін інформацією, здійснення академічної мобільності, сприяння підвищенню кваліфікації працівників та підготовці кадрів тощо.
Коментуючи підписання угоди,
Володимир Мельник наголосив
, що для Львівського університету співпраця з провідними закладами вищої освіти України та світу є одним із важливих пріоритетів, адже така взаємодія не лише розширює освітньо-наукові можливості викладачів та студентів Університету, а й сприяє суспільному, економічному і технологічному поступу України.
У свою чергу в.о. ректора НАУ висловив глибоку вдячність керівництву Львівського університету за теплий прийом і прекрасно організовану програму візиту. «Ми чудово провели час і плідно поспілкувалися. Ми зацікавлені поглиблювати багаторівневу співпрацю з Львівським університетом і максимально залучати весь спектр учасників освітнього
процесу — і викладачів та науковців, і студентів», — зазначив
Володимир Шульга
.