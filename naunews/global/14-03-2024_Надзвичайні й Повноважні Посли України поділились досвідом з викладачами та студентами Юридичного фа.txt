Заголовок: Надзвичайні й Повноважні Посли України поділились досвідом з викладачами та студентами Юридичного факультету НАУ
Дата: 14/03/2024
URL: https://nau.edu.ua/ua/news/2024/3/nadzvichayni-y-povnovazhni-posli-ukraini-podililis-dosvidom-z-vikladachami-ta-studentami-yuridichnogo-fakultetu-nau.html
==================================================

7 березня 2024 року
на онлайн-заході
«Весняні дипломатичні зустрічі»
викладачі та студенти Юридичного факультету НАУ мали нагоду
перейняти практичний досвід від Надзвичайних і Повноважних Послів України.
Захід був організований
Донецьким національним університетом ім. В. Стуса за ініціативи Української асоціації зовнішньої політики. Крім НАУ, до онлайн-зустрічі долучились студенти Київського університету права Національної академії наук України, Українського державного університету ім.  Михайла Драгоманова, Університету «Крок».
Модератором виступив виконавчий директор Української асоціації зовнішньої політики
Валерій Цибух
. Про специфіку роботи дипломатичних службовців за кордоном та їхній правовий статус розповіли:
Володимир Хандогій —
президент Української асоціації зовнішньої політики, Надзвичайний і Повноважний Посол України, колишній Посол у Великобританії;
Андрій Гончарук
— віце президент Української асоціації зовнішньої політики, Надзвичайний і Повноважний Посол України;
Євгеній Бершеда —
Надзвичайний і Повноважний Посол України у Швейцарії, Ліхтенштейні, Алжирі, Бельгії та Люксембурзі;
Борис Гуменюк —
Надзвичайний і Повноважний Посол України, колишній Посол у Кіпрі;
Володимир Коваль —
Надзвичайний і Повноважний Посол України, колишній Посол у Сирії та Лівані;
Юрій Малько —
Надзвичайний і Повноважний Посол України, колишній Посол у Мароко, Мавританії, Румунії та Йорданії;
Юрій Сергієві —
колишній постійний представник України при ООН
,
Надзвичайний і Повноважний Посол України;
Олександр Шаров —
доктор економічних наук, професор, головний науковий співробітник Інституту економіки та прогнозування НАН України.
Колектив Юридичного факультету НАУ висловлює щиру вдячність поважним дипломатам за отриманий практичний досвід та знання у сфері зовнішньої політики.