Заголовок: Кращі судові дебати – 2016
Дата: 13/12/2016
URL: https://nau.edu.ua/ua/news/2016/12/krashchi-sudovi-debati-–-2016.html
==================================================

5 грудня 2016 року в Навчально-науковому Юридичному інституті за участю студентів 3 та 4 курсів відбувся конкурс «Кращі судові дебати – 2016».
Участь у дебатах, максимально наближених до справжнього судового засідання, взяли чотири команди, черговість виступів яких визначалася жеребкуванням. Першими виступала команда «LEX», другою - «Квіти цивілістики», третьою - «Феміда», четвертою – «Форс-мажори».
Команда «LEХ» під керівництвом к.ю.н., доцента кафедри конституційного та адміністративного права Ігоря Розума та к.ю.н., доцента Ірини Толкачової продемонстрували судові дебати з адміністративного процесу, команда «Квіти цивілістики» під керівництвом старшого викладача кафедри цивільного права і процесу Віталія Білоусова -  з цивільного процесу, команда «Форс-мажори» під керівництвом к.ю.н., доцента кафедри кримінального права і процесу Юлії Ланцедової та старшого викладача Ганни Рибікової – з кримінального процесу, команда «Феміда» під керівництвом к.ю.н., доцента, професора кафедри господарського, повітряного та космічного права Валентини Козирєвої - з господарського процесу.
Оцінювало виступи команд компетентне журі у складі: судді-спікера Окружного адміністративного суду м. Києва Богдана Саніна, екс-судді Конституційного суду України, кандидата юридичних наук, Заслуженого юриста України Олександра Пасенюка, судді Васильківського міжрайонного суду Галини Лебідь-Гавенко, судді Київського окружного адміністративного суду, кандидата юридичних наук Валерія Журавля, директора НН ЮІ, доктора юридичних наук, доцента, професора кафедри конституційного та адміністративного права Ірини Сопілко.
За результатами проведення судових дебатів журі розподілило призові місця таким чином: І місце здобула команда «LEХ», ІІ - «Форс-мажори», ІІІ - «Феміда».
Призери були нагороджені дипломами, а команда «Квіти цивілістики» подякою за участь у конкурсі.
Адміністрація Навчально-наукового Юридичного інституту переконана, що така позааудиторна діяльність студентів є дуже ефективною для набуття та вдосконалення навичок майбутньої професії. Адже судові дебати навчають практичному застосуванню права, допомагають удосконалити вміння переконувати та аргументовано доводити власну позицію та розвивають ораторські та аналітичні навики у майбутніх правників.