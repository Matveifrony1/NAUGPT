Заголовок: НІННО НАУ запрошує до участі у новій програмі «Створення освітньо-розвиваючого середовища для дітей з особливостями розвитку»
Дата: 21/03/2023
URL: https://nau.edu.ua/ua/news/2023/3/ninno-nau-zaproshue-do-uchasti-u-noviy-programi-stvorennya-osvitno-rozvivayuchogo-seredovishcha-dlya-ditey-z-osoblivostyami-rozvitku.html
==================================================

Програма розрахована на широке коло фахівців: практичних психологів, соціальних працівників, корекційних педагогів, логопедів, педагогів та фахівців, які супроводжують дітей з особливостями розвитку.
Слухачі отримають знання щодо особливостей пізнавальної сфери та поведінкових проявів дітей з особливостями розвитку, діагностики актуального рівня розвитку дитини, складання корекційних програм, отримують навички та вміння налагодження співпраці з батьками дітей з особливостями розвитку, вирішення комунікаційних та поведінкових проблем.
Заняття проводять науковці та практики, які мають значний досвід роботи по створенню освітньо-розвиваючого середовища для дітей з особливостями розвитку.
Програма складається з 2 модулів: перший модуль «Про дітей з особливими потребами», другий модуль «Про ефективний навчальний план». Навчання передбачає організацію теоретичного, практичного та самостійного навчання. Форма проведення очна. Дати проведення: 15-16 квітня, 6-7 та 13-14 травня 2023 року. Вартість навчання за кожним модулем складає 3000 тис. грн.
По закінченню учасники отримають державний документ встановленого зразка українською та англійською мовами про підвищення кваліфікації в Національному авіаційному університеті, який враховуються в загальний обсяг навчальних годин, необхідних для підвищення кваліфікації.
В рамках програми пропонуються семінари, практичні заняття з проведенням тренінгів, спрямованих на підвищення компетентності фахівців та батьків, які супроводжують та опікуються дітьми з особливостями розвитку.
Деталі за номером:
+38(050)-937-67-60
- Маліновська Наталія Миколаївна