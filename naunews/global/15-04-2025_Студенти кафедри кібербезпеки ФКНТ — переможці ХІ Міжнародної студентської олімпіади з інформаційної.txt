Заголовок: Студенти кафедри кібербезпеки ФКНТ — переможці ХІ Міжнародної студентської олімпіади з інформаційної безпеки
Дата: 15/04/2025
URL: https://nau.edu.ua/ua/news/2025/4/studenti-kafedri-kiberbezpeki-fknt-—-peremozhtsi-hi-mizhnarodnoi-studentskoi-olimpiadi-z-informatsiynoi-bezpeki.html
==================================================

11 квітня 2025 року
в Київському університеті інтелектуальної власності та права спільно з Київським авіаційним інститутом відбулася
ХІ Міжнародна студентська олімпіада «Шляхи та механізми захисту інформаційного простору України від шкідливих інформаційно-психологічних впливів».
У заході взяли участь
18 команд,
зокрема шість іноземних команд з Грузії та Казахстану. Олімпіада об’єднала молодих фахівців, які демонстрували знання, практичні навички та креативні підходи до забезпечення інформаційної безпеки.
Здобувачі кафедри кібербезпеки ФКНТ
Олександр Книш та Євгеній Селюченко. вибороли І місце в командному заліку,
підтвердивши високий рівень підготовки. Крім того,
Євгеній Селюченко здобув І місце,
а
Олександр Книш – ІІ місце в індивідуальних змаганнях.
Керівником команди від КАІ виступив доцент кафедри кібербезпеки Факультету комп’ютерних наук та технологій
Валентин Петрик,
який забезпечив високий рівень підготовки учасників.
Вітаємо переможців та бажаємо подальших успіхів і нових звершень у сфері кібербезпеки!