Заголовок: Студентка НАУ успішно завершила навчання за програмою Erasmus+
Дата: 06/09/2022
URL: https://nau.edu.ua/ua/news/2022/9/studentka-nau-uspishno-zavershila-navchannya-za-programoyu-erasmus.html
==================================================

Здобувач вищої освіти кафедри маркетингу Факультету економіки та бізес-адміністрування (ФЕБА) Національного авіаційного університету Олена Мариніна, що навчається за освітньо-професійною програмою «Маркетинг» (англомовний проект) успішно завершила навчання у другому семестрі 2021-2022 навчального року в рамках програми академічної мобільності Erasmus+. Її навчання за спеціальністю «041 Business and Administration» проходило у Коледжі прикладних наук «Lavoslav Ružička»/College of Applied Science «Lavoslav Ruzicka» у Вуковарі (Хорватія).
Про отримані враження від навчання завдяки академічній мобільності Олена розповідає: «Вуковар це маленьке і тихе місто, де живуть дивовижні люди. Навчання тут було для мене не важким, оскільки програма в коледжі схожа на програму мого навчання в Україні. Тут є багато додаткових можливостей для навчання студентів».
Ми пишаємось досягненнями нашої студентки та щиро сподіваємось на подальшу плідну співпрацю із Коледжем прикладних наук «Lavoslav Ružička» у Вуковарі.