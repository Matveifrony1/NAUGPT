Заголовок: Тенденції розвитку науки приватного права
Дата: 23/11/2016
URL: https://nau.edu.ua/ua/news/2016/11/tendentsii-rozvitku-nauki-privatnogo-prava.html
==================================================

22 листопада 2016 року, до відзначення Всесвітнього дня науки, в методичному кабінеті Навчально-наукового Юридичного інституту для співробітників та студентів проведено тематичну виставку «Тенденції розвитку науки приватного права».
У ході проведення виставки завідувач кафедри цивільного права і процесу Світлана Вишновецька та старший викладач кафедри Віталій Білоусов разом із відвідувачами обговорили концептуальні питання сучасного приватного права. Акцентовано увагу на тому, що значна частина інститутів українського приватного права залишаються нереформованими та діють за методологією соціалістичного права, особливо це стосується тлумачення норм права, судового захисту, системи юридичних осіб, речового права тощо. Тому українське приватне право потребує впровадження європейської методології приватного права, базовими складовими якої є принципи ліберального права, дуалізм права і механізми верховенства права.
Основна мета проведеного заходу – активізація науково-дослідної роботи серед студентської молоді задля розвитку науки приватного права.