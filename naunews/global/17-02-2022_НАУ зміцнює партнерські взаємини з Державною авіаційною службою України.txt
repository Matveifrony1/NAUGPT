Заголовок: НАУ зміцнює партнерські взаємини з Державною авіаційною службою України
Дата: 17/02/2022
URL: https://nau.edu.ua/ua/news/2022/2/nau-zmitsnyue-partnerski-vzaemini-z-derzhavnoyu-aviatsiynoyu-sluzhboyu-ukraini.html
==================================================

Сьогодні, між Національним авіаційним університетом в особі ректора Максима Луцького та Державною авіаційною службою України в особі голови Олександра Більчука, підписано Меморандум про співпрацю.
Головною метою Меморандуму є взаємодія задля розроблення та впровадження в практичну авіаційну діяльність наукових результатів, що плануються для виконання або вже отримані НАУ.
Пріоритетними напрямами співпраці визначено:
- розробка і впровадження освітніх програм за методологією ІКАО «Trainair Plus»;
- організація підготовки та визначення відповідності встановленим рівням кваліфікації та професійної придатності льотного персоналу шляхом створення затвердженої навчальної організації, а саме Міжнародного центру льотної підготовки НАУ;
- розроблення та експертиза проектів авіаційних правил України та інших нормативно-правових актів у галузі цивільної авіації, що потребують впровадження;
- внесення пропозицій щодо забезпечення формування державної політики у сфері цивільної авіації та використання повітряного простору України тощо.
Також, задля забезпечення координації діяльності та організації оперативної взаємодії, спрямованої на забезпечення реалізації цього Меморандуму та досягнення визначеної у ньому мети, сторони домовились визначити уповноважених представників.