Заголовок: Профілактика гепатиту А
Дата: 19/11/2019
URL: https://nau.edu.ua/ua/news/2019/11/profilaktika-gepatitu-a.html
==================================================

Гепатит А – захворювання печінки, спричинене вірусом. На відміну від гепатитів В і С, гепатит А не провокує розвиток хронічної хвороби печінки і рідко закінчується смертю. За даними Всесвітньої організації здоров'я майже всі люди, уражені гепатитом А, повністю одужують і у них формується пожиттєвий імунітет до хвороби. Хвора людина може передати вірус через побутові речі, якщо не дотримуватися правил гігієни. Вірус, окрім шкоди печінці, також може спровокувати захворювання жовтяницею, хворобою Боткіна.
Першими симптомами є підвищена температура, загальна слабкість, діарея, блювота з наступним пожовтінням шкіри та білків очей. Не всі симптоми з'являються одразу і в повному обсязі. Інкубаційний період триває 14-28 днів.
Профілактика:
Дотримуйтеся правил гігієни. Мийте руки після відвідування туалету, до прийому їжі, після прогулянок на вулиці.
Ретельно мийте всі овочі та фрукти перед споживанням. Варто термічно обробляти харчові продукти.
Не пийте воду з невідомих джерел. Найкраще вживати прокип'ячену і відстояну воду.
Вакцинація, як додатковий захист від гепатиту А.
Не займайтеся самолікуванням, а одразу зверніться до лікаря.
Бережіть своє здоров’я!!!