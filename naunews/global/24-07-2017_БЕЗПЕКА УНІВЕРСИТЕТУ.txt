Заголовок: БЕЗПЕКА УНІВЕРСИТЕТУ
Дата: 24/07/2017
URL: https://nau.edu.ua/ua/news/2017/7/bezpeka-universitetu.html
==================================================

На сьогодні Національний авіаційний університет– один із найпотужніших авіаційних вищих навчальних закладів світу з чисельністю професорсько-викладацького та допоміжного складу близько 2800 і більше 25 000 слухачів та студентів, серед яких навчаються понад 1000 іноземних студентів із 45 країн світу. У
консолідованому рейтингу вищих навчальних закладів Києва
2017 року він посідає V місце. Київський вищий навчальний заклад є дуже привабливим і конкурентоспроможним на світовому ринку.
Університет являє собою об'єкт масового перебування людей, і це вимагає підвищеної уваги керівництва та всіх посадових осіб НАУ до забезпечення безпеки співробітників, студентів та відвідувачів університету та його майна. Це також складний господарський механізм, який самостійно вирішує питання забезпечення своєї навчальної, наукової та виробничої діяльності. Як об'єкт масового перебування людей, університет являє собою зону ризику терористичних загроз.
Для створення комфортних і безпечних умов праці та навчального процесу в Університеті необхідно:
- вирішити завдання щодо захисту життя, здоров'я і збереження майна співробітників та студентів університету від різного роду посягань;
- надати знання співробітникам і студентам Університету в сфері комплексної безпеки та культури безпеки;
- здійснити комплекс заходів із забезпечення безпечної експлуатації корпусів і споруд та збереження майна, що використовується в університеті.
Проблеми забезпечення безпеки співробітників, студентів і університету в цілому повинні вирішуватися в комплексі і на правовій та науковій основі. Це вимагає від нас розробки та реалізації комплексної програми забезпечення безпеки та розвитку університету в безпековому освітньо-науковому середовищі. На сьогодні цим і займається відділ безпеки і охорони університету під керівництвом начальника відділу Олександра Михайлюка, визнаного фахівця з досвідом практичної роботи в сфері комплексної безпеки.
Відділом безпеки і охорони Університету встановлено, що мінімізація ймовірності виникнення та наслідки загроз безпеки університету можуть здійснюваться за двома основними напрямами, що доповнюють один одного.
Перший напрям – підготовка усіх об'єктів навчального закладу, допоміжного персоналу, співробітників і студентів до дій в умовах виникнення надзвичайних ситуацій чи будь-яких інших подій, які приводять до відхилення від стабільного навчального процесу.
Другий напрямок -  розробка організаційних та технічних заходів, які зменшують можливість реалізації небезпечного вражаючого потенціалу сучасних технічних систем, в тому числі і тих які надійшли ззовні.
Основними складовимикомплексної програми забезпечення безпеки університету є:
- планування дій керівництва університету з попередження і ліквідації надзвичайних ситуацій природного і техногенного характеру, реальних та прогнозованих загроз;
- створення системи навчання співробітників і студентів з питань комплексної безпеки університету;
- реалізація комплексу організаційно-технічних заходів забезпечення комплексної безпеки університету.
Наявність комплексної програми забезпечення безпеки університету та відповідна розробка всіх її складових дозволить вирішити різноманітні проблеми в сфері безпеки університету.
Тому безпека університету – наша мета, забезпечення безпеки – наше завдання!