Заголовок: Пам’яті І. Франка присвячується
Дата: 27/05/2016
URL: https://nau.edu.ua/ua/news/2016/5/pam’yati-i-franka-prisvyachuetsya.html
==================================================

24 травня 2016 року викладач кафедри історії та документознавства Навчально-наукового Гуманітарного інституту Т. Клиніна провела чергове засідання англомовного студентського наукового гуртка «Актуальні питання української та зарубіжної культури» на тему: «Творчий шлях І. Франка та його відголосок у світовому та українському просторі».
У роботі гуртка взяли участь студенти ННАКІ, ННІКІТ, ННІАН. У ході роботи гуртка студенти проявили не лише знання з життєдіяльності І. Франка, а й свій талант, який був виражений у декламуванні віршів І. Франка, постановкою його творів та власними театральними навичками. Загалом, студентами були прочитані напам’ять вірші «Декадент», «Гімн», «Товаришам із тюрми», «Моя любов», «Не пора», поема «Мойсей», театральна інтерпретація драми «Суд Святого Миколая» та власна студентська театральна постанова «Три кохання Івана Франка» (автор – Ємець Олександр, студент групи 116 ННІАН).