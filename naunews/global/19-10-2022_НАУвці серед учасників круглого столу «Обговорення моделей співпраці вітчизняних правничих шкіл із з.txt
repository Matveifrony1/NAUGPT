Заголовок: НАУвці серед учасників круглого столу «Обговорення моделей співпраці вітчизняних правничих шкіл із зарубіжними партнерами в умовах війни в Україні»
Дата: 19/10/2022
URL: https://nau.edu.ua/ua/news/2022/10/nauvtsi-sered-uchasnikiv-kruglogo-stolu-obgovorennya-modeley-spivpratsi-vitchiznyanih-pravnichih-shkil-iz-zarubizhnimi-partnerami-v-umovah-viyni-v-ukraini.html
==================================================

Нещодавно науково-педагогічні працівники Юридичного факультету (ЮФ) Національного авіаційного університету долучились до круглого столу «Обговорення моделей співпраці вітчизняних правничих шкіл із зарубіжними партнерами в умовах війни в Україні», який відбувся в рамках проведення VI Харківського міжнародного юридичного форуму на онлайн платформі ZOOM.
Відкрив захід ректор Національного юридичного університету імені Ярослава Мудрого, академік Національної академії правових наук України, доктор юридичних наук, професор, заслужений діяч науки і техніки України, лауреат Державної премії України Анатолій Гетьман. «Радію співпраці із закладами вищої освіти, які беруть участь у засіданні круглого столу. Всім учасникам бажаю плідної роботи, яскравих ідей і приємного спілкування», - зазначив ректор.
У ході спілкування учасники обговорили позитивні освітні практики співпраці вітчизняних правничих шкіл із зарубіжними партнерами у воєнний період в Україні.
Спікери заходу обґрунтували реальну спроможність вітчизняних закладів вищої освіти до пошуку та впровадження інноваційних форм, різновекторної полісуб’єктної освітньої співпраці, в т.ч. із урахуванням запитів зарубіжних партнерів та звернули увагу на особливості впровадження освітньої співпраці із зарубіжними партнерами.
Організаторами і учасниками круглого столу виступили:
- Національний юридичний університет імені Ярослава Мудрого;
- Національна академія правових наук України;
- Запорізький національний університет у співпраці з Національним авіаційним університетом;
- Національний аерокосмічний університет імені М.Є. Жуковського «Харківський авіаційний інститут»;
- Ужгородський національний університет;
- Університет митної справи та фінансів;
- Даремський університет (Велика Британія);
- Молдовський державний університет (Республіка Молдова);
- Університет Миколаса Ромеріса (Литовська Республіка);
- Ризький університет імені Страдіня (Латвійська Республіка);
- Університет «Овідіус» м. Констанца (Румунія);
- Сучавський університет «Штефан чел Маре» (Румунія);
- Варшавський університет (Республіка Польща);
- Варшавський університет менеджменту (Республіка Польща);
- Університет Коменського в Братиславі (Словацька Республіка) та інші.