Заголовок: На ЮФ НАУ продовжуєтся традиційні зустрічі з успішними випускниками
Дата: 10/03/2023
URL: https://nau.edu.ua/ua/news/2023/3/na-yuf-nau-prodovzhuetsya-traditsiyni-zustrichi-z-uspishnimi-vipusknikami.html
==================================================

Нещодавно провідний юрисконсульт ПрАТ «ДТЕК Київські Регіональні Електромережі», випускник 2019 року Юридичного факультету НАУ Віталій Логоша для студентів групи ПР-204Б провів вебінар на тему «Правова природа договору постачання електричної енергії». Зустріч організована в рамках вивчення навчальної дисципліни «Цивільне та сімейне право».
«Можу із впевненістю сказати, що навчання в НАУ дало мені гарний старт у подальшому професійному зростанні», розпочинаючи захід зазначив Віталій.
Під час спілкування спікер окреслив основні положення Стратегії розвитку компанії до 2030 року, навів вимоги щодо змісту договору постачання електричної енергії споживачу, розповів про основні етапи, які проведені ДТЕК щодо стабілізації
ситуації з постачанням електроенергії у зимовий період, здійснив аналіз перших кроків, які зроблені компанією щодо трансформації енергетичної галузі для подальшого синхронного розвитку з європейським енергетичним сектором тощо.
Завершуючи свою розповідь, Віталій Логоша порадив студентам брати активну участь у різноманітних заходах задля набуття широких загальних та фахових компетентностей, вивчати іноземну мову з метою найкращої реалізації себе в подальшому житті.
Задля примноження традицій Національного авіаційного університету, колектив Юридичного факультету намагається не втрачати зв’язок зі своїми випускниками. Проведений захід мав за мету – розповісти студентам про шляхи професійного зростання й кар’єрні можливості для сучасної студентської молоді.