Заголовок: Хто обнімається, живе довше!
Дата: 22/01/2016
URL: https://nau.edu.ua/ua/news/2016/1/xto-obnimaetsya-zhive-dovshe.html
==================================================

У 70-х роках XX століття західноєвропейська молодь започаткувала нове свято, яке стало популярним у багатьох країнах Європи – День обіймів. Цю традицію підтримали і студенти Навчально-наукового Юридичного інституту.
21 січня Студентська рада Навчально-наукового Юридичного інституту поцікавилася у працівників та студентів НАУ, кого вони воліли б бачити у своїх обіймах, а також запропонувала обійнятися з чудовим мультимедійним персонажем, який був зовсім не проти попозувати на камеру.
Обійняти незвичайного гостя виявило бажання багато осіб. Мабуть, вони знали, що за своєрідним «повір'ям», під час дружніх обіймів люди обмінюються душевним теплом. Існують і «наукові» обґрунтування корисності обіймів: доброзичливі дотики підвищують імунітет, стимулюють центральну нервову систему, підвищують рівень гемоглобіну у крові, а також іншого гормону – окситоцину, що викликає доброзичливе ставлення до інших людей. Дослідження італійських учених довели, що люди, які більше обіймаються, а також не шкодують теплих слів для своїх ближніх, живуть довше.
Є навіть світові рекорди з обнімання. Так, 12 листопада 2009 року 112  пасажирів громадського транспорту в Лондоні цілу хвилину обіймались у приміщенні столичного вокзалу.
Наповни свій день обіймами, подаруй їх рідним та друзям!