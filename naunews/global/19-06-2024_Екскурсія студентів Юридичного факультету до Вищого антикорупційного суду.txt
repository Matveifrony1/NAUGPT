Заголовок: Екскурсія студентів Юридичного факультету до Вищого антикорупційного суду
Дата: 19/06/2024
URL: https://nau.edu.ua/ua/news/2024/6/ekskursiya-studentiv-yuridichnogo-fakultetu-do-vishchogo-antikoruptsiynogo-sudu.html
==================================================

4 червня 2024 року
в рамках проведення фахової ознайомлювальної практики для студентів першого курсу Юридичного факультету спеціальності 081 «Право» організовано екскурсію до
Вищого антикорупційного суду (ВАКС).
Керівник апарату ВАКС Богдан Крикливенко
розповів першокурсникам про історію створення суду, особливості його діяльності та специфіку справ, які розглядають судді даного спеціалізованого суду в системі судоустрою України, що здійснює правосуддя з 5 вересня 2019 року.
Своїм досвідом роботи зі студентами-правниками поділився
суддя-спікер
ВАКС
Ігор Строгий
, зосередивши увагу молоді на особливостях здійснення правосуддя - як на етапі досудового розслідування, так і під час розгляду справ по суті, розповів про особистий шлях до суддівської лави ВАКС. Завдяки допитливим відвідувачам
міні-лекція переросла у справжній діалог-дискусію
, адже майбутні юристи мали нагоду задати судді усі свої питання, відповіді на які надихнули їх на подальшу самореалізацію та досягнення своєї мети в сфері юриспруденції.
Екскурсії до органів судової гілки влади є
важливою складовою освітнього процесу,
адже дозволяють здобувачам наочно ознайомитися із процесом судочинства, сприяють професійному становленню майбутніх фахівців у галузі права.
Дякуємо керівництву та судді Вищого антикорупційного суду за співпрацю
та сприяння в організації фахової ознайомлювальної практики для студентів першого курсу.