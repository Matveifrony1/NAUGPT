Заголовок: Майбутнє університету – це його вступники
Дата: 17/02/2018
URL: https://nau.edu.ua/ua/news/1/2/maybutne-universitetu-–-tse-yogo-vstupniki.html
==================================================

Щоб ознайомити студентів, які здобувать освіту в коледжах Києва, з перспективами подальшого навчання в НАУ та залучити їх до вступу, 14 лютого 2018 р. представники Навчально-наукового інституту неперервної освіти – в. о. директора Центру допрофесійної підготовки, кандидат філологічних наук О. В. Максимчук та начальник підготовчого відділення, кандидат технічних наук, доцент О. О. Бруяка – здійснили заздалегідь запланований профорієнтаційний візит, цього разу – до Київського професійного коледжу з посиленою військовою та фізичною підготовкою, випускники якого щорічно поповнюють лави студентів НАУ.
Співробітники ННІНО поспілкувалися зі студентами коледжу і розповіли про особливості вступу до ВНЗ у 2018 р., можливість навчання на кафедрі військової підготовки, англомовну освіту в НАУ, а також презентували перелік спеціальностей та освітніх програм, за якими здійснюється підготовка в університеті. Старшокурсники отримали рекламно-інформаційні матеріали навчально-наукових інститутів, свіжий випуск газети «Авіатор» та пам’ятку вступника-2018, а також кваліфіковані відповіді на чисельні особисті запитання.
Адміністрація коледжу в особі заступника директора Л. В. Волошкової  обговорила із представниками університету подальші перспективи співпраці в системі вищої освіти, в тому числі і можливості щодо підвищення кваліфікації викладачів на базі ННІНО.
Вихованців коледжу запросили до участі у Всеукраїнських олімпіадах НАУ, а також у таких освітніх проектах, як «Літня школа» та «Пробне ЗНО».