Заголовок: Декана ФМВ НАУ включено до складу Комісії з питань правової реформи
Дата: 07/08/2019
URL: https://nau.edu.ua/ua/news/2019/8/dekana-fmv-vklyucheno-do-skladu-komisii-z-pitan-pravovoi-reformi.html
==================================================

Указом Президента України затверджено склад Комісії з питань правової реформи. До робочої групи з питань розвитку юридичної освіти Комісії включено декана факультету міжнародних відносин Національного авіаційного університету Юрія Волошина.
Комісія з питань правової реформи є консультативно-дорадчим органом при Президентові України. Основним завданням Комісії є сприяння подальшому розвитку правової системи України на основі конституційних принципів верховенства права, пріоритетності прав і свобод людини і громадянина з урахуванням міжнародних зобов'язань України.