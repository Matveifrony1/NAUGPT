Заголовок: Створено Наглядову раду Національного авіаційного університету: передумови рішення, склад, першочергові завдання
Дата: 12/01/2024
URL: https://nau.edu.ua/ua/news/2024/1/stvoreno-naglyadovu-radu-natsionalnogo-aviatsiynogo-universitetu-peredumovi-rishennya-sklad-pershochergovi-zavdannya.html
==================================================

Наказом Міністерства освіти і науки України
від
12
січня 2024 року
створено Наглядову раду Національного авіаційного університету (НАУ), а також затверджено її склад.
Нагадаємо, 13 жовтня 2023 року Кабмін погодив пропозицію Міністерства освіти і науки щодо реорганізації Національного авіаційного університету (НАУ), яке ініціював віцепрем’єр-міністр Михайло Федоров. Того самого дня МОН підписало наказ, який розпочав процес розділення НАУ на два заклади вищої освіти: Державний університет «Київський авіаційний інститут» та Українську державну льотну академію (Кропивницький).
Раніше Оксен Лісовий
детально розповів про те, як
відбуватиметься
процес реорганізації НАУ
.
Розгляд та обговорення кандидатур, які увійшли до складу Наглядової ради НАУ, та її формування відповідають нинішнім реаліям, викликам, які наразі існують перед країною у стані війни.
Формування
Наглядової ради відбувалося за принципом залучення стейкголдерів:
представників державної влади, випускників університету, представників бізнесів, професійних менеджерів, що співпрацюють із університетом тощо.
«Разом з МОН ми продовжуємо займатися трансформацією системи освіти кожної ланки. Адже зміни в освіті – це фундамент для економічного прориву України та розвитку людського капіталу. Один із важливих треків – це трансформація закладів вищої освіти. Окрім нового підходу до фінансування, ми створюємо наглядові ради в університетах, до яких входять представники бізнесу, ефективні менеджери та управлінці. Кожен з них допоможе університетам отримати більше можливостей для розвитку, щоб втілювати сміливі та революційні рішення. Адже саме ЗВО готують майбутні кадри, які ставатимуть драйверами змін в країні», –
Михайло Федоров
, віцепрем'єр-міністр, міністр цифрової трансформації.
«Надважливу роль у розвитку ЗВО, а отже, і якості освіти в них, відіграє управлінська складова. Від того, яким є керівництво, чи залучено студентство, колектив та бізнес до ухвалення рішень, залежить дуже багато. Тож наша мета — розвинути управлінську спроможність топових команд в університетах. Зокрема для цього плануємо посилити роль наглядових рад у ЗВО, щоб уможливити перехід до університетської автономії європейського зразка. Приклад НАУ — один із перших кроків на цьому шляху», –
Оксен Лісовий
, міністр освіти і науки України.
«Для створення наглядової ради було обрано найбільш ефективну модель. Вона поєднала в собі представників бізнесу – професійних та високоефективних топ-менеджерів, випускників університету різних років, які надзвичайно замотивовані змінювати свою Альма-матер, представників державної влади – прогресивних, націлених на результат та суттєве підвищення якості освіти, науки та розвитку інновацій в країні, і, звісно, представників defense tech напряму, стратегічних галузей промисловості (наприклад, індустрії виробництва БПлА та інших), які мають бачення, велику експертизу та досвід у створенні та розвитку актуальних для країни напрямів. Кожна людина зі своїм бекграундом, але всі мають одну велику мету – зробити в НАУ справжню революцію, перетворити його на потужний виш, яким Україна буде пишатися», –
Петро Чернишов
, радник міністра освіти і науки.
До складу Наглядової ради НАУ увійшло
7 представників,
троє з яких– випускники ЗВО різних років, які нині займають різні посади у різних сферах економіки, решта експертів – представники великого бізнесу та державної влади. Крім того, з них – дві представниці розвивають оборонні технології та стратегічні галузі промисловості України.
Усі члени Наглядової ради працюють на громадських засадах.
До складу Наглядової ради НАУ увійшли:
Чернишов Петро Анатолійович
Освіта: закінчив факультет математики та механіки в УрГУ. У 2000 році закінчив магістратуру фінансового менеджменту Академії народного господарства. У 2001-му здобув ступінь MBA в Кінгстонському університеті, Велика Британія.
У 2006–2014 роках очолював бізнес Carlsberg в Україні. Президент Kyivstar у 2015–2018 роках. Член Наглядової ради «Фармак» у 2018-2020 роках.
Із 30 жовтня 2023 року – радник міністра освіти і науки України на громадських засадах з питань корпоративного управління в університетах та розвитку Київського авіаційного інституту.
Linkedin
Facebook
Telegram
Грищук Роман Павлович
Освіта: закінчив НТУУ «Київський політехнічний інститут» за спеціальністю «Медичні прилади і системи». Народний депутат України IX скликання. Представник Солом’янського району в Верховній Раді України.
Член Комітету з питань освіти, науки та інновацій. Голова підкомітету з питань освіти впродовж життя та позашкільної освіти і адаптації законодавства України до положень права Європейського Союзу.
Член постійної делегації України до Парламентської асамблеї НАТО.
Цой Володимир Валерійович
Освіта: закінчив Київський інститут інженерів цивільної авіації (
назва НАУ з 1965 по 1994 роки
) за фахом «Технічна експлуатація радіоелектронного устаткування».
Український підприємець і громадський діяч, співвласник і президент групи компаній «MTI» – диверсифікованого бізнесу, що об’єднує три напрями діяльності в Україні та Казахстані: інформаційно-комунікаційні технології (компанії MTI, Tехногард, MTI-СЕРВІС), роздрібну торгівлю (INTERTOP, Protoria, Амадео); та 3-PL оператор (Denka Logistics). Один із засновників Спілки українських підприємців (СУП).
Власик Владислав Володимирович
Освіта: закінчив Київський міжнародний університет цивільної авіації (
назва НАУ з 1994 по 2000 роки
).
З 2000 року ДП «Антонов» – на посадах від інженера-конструктора до заступника генерального директора. З 2022 року обіймає посаду генерального конструктора.
Гвоздяр Ганна Юріївна
Освіта: закінчила Київський національний економічний університет імені Вадима Гетьмана, бакалавр з менеджменту.
З 2020 по 2023 роки – директорка Благодійного Фонду Сергія Притули.
З 22 вересня 2023 року призначена заступницею міністра з питань стратегічних галузей промисловості України.
Кравчишин Ігор Олексійович
Освіта: закінчив Національний авіаційний університет за спеціальністю «Аерокосмічні системи управління та автоматики», пізніше завершив навчання в аспірантурі та Інституті новітніх технологій (НАУ) на тему управління безпілотними літальними апаратами. У 2022 році отримав бізнес-освіту по програмі Executive MBA в Academy DTEK.
З 2014 по 2021 роки працював на керівних посадах в компаніях ТОВ «Оператор ГТС України», АТ «Укртрансгаз» (Група Нафтогаз).
Волонтер, підприємець, засновник інвестиційної компанії, що допомагає прогресивним українським брендам в сферах Retail і HoReCa розвивати свої мережі магазинів, зокрема компанії Rozetka.
Кушнерська Наталія Сергіївна
Освіта: закінчила Київський національний лінгвістичний університет, здобула ступінь магістра за спеціальністю «Перекладач англійської, італійської та французької мов».
Протягом 15 років очолювала івент агенцію Diplomat Service, реалізувавши за цей час понад 50 проєктів в Україні та за кордоном. Також має досвід роботи в урядових установах як радниця першого заступника міністра економіки.
З початку 2023 року, зайнявши позицію керівниці українського кластера оборонних технологій Brave1, Наталя відповідає за ефективну кооперацію та взаємодію державних структур, компаній, стартапів, інженерів, фондів та представників сектору defense tech задля наближення перемоги через технологічні рішення.
На першій зустрічі Наглядової ради НАУ з міністром освіти і науки Оксеном Лісовим обговорили питання розвитку університету, залучення фінансових ресурсів для забезпечення його діяльності і контролю за їх використанням, а також питання ефективної взаємодії з різними стейкголдерами університету.