Заголовок: Не дай СНІДу шанс!
Дата: 07/12/2015
URL: https://nau.edu.ua/ua/news/2015/12/ne-daj-snidu-shans.html
==================================================

3 грудня 2015 до Всесвітнього дня боротьби зі СНІДом доцент кафедри педагогіки та психології професійної освіти Навчально-наукового Гуманітарного інституту А. Кокарєва та старший наставник Л. Хоменко-Семенова зі студентами напряму підготовки «Практична психологія» організували заходи, які мали на меті згадати про те, яку серйозну загрозу несе ця хвороба життю людей. Традиційно студенти прикріпили до свого одягу червону стрічку. Вона є символом. Кожен, хто її надягає 1 грудня, висловлює свою надію на майбутнє без СНІДу, не лишається осторонь тих, хто вже захворів, адже на рахунку цієї хвороби безліч мільйонів людських життів.
В основі заходів була розробка творчих проектів з даної тематики, постановка сценок, підготовка плакатів та створення соціальної реклами.
Студенти підійшли до організації заходу креативно і серйозно, оскільки розуміють необхідність особистого внеску кожного для ефективного протистояння поширенню ВІЛ/СНІДу. А він полягає в прихильності до здорового способу життя, збереженні вірності своєму статевому партнерові, відмові від вживання наркотиків, в проявах розуміння, терпимості, милосердя і співчуття до тих, хто вже хворий.