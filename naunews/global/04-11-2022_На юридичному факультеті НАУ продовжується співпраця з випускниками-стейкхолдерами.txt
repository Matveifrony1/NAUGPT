Заголовок: На юридичному факультеті НАУ продовжується співпраця з випускниками-стейкхолдерами
Дата: 04/11/2022
URL: https://nau.edu.ua/ua/news/2022/11/na-yuridichnomu-fakulteti-nau-prodovzhuetsya-spivpratsya-z-vipusknikami-steykholderami.html
==================================================

28 -31 жовтня в НАУ відбулась зустріч здобувачів вищої освіти груп ПР-203Б, ПР-204Б Юридичного факультету, які навчаються за спеціальністю 081 «Право» з адвокатом, керуючим партнером Адвокатського об’єднання “ЮРІКОН-22”, випускницею Юридичного інституту «Інституту повітряного та космічного права» НАУ 2009 року, аспіранткою першого року навчання НАУ Іриною Юдіною.
У рамках практичного заняття на тему «Представництво» з навчальної дисципліни «Цивільне та сімейне право», пані Ірина розкрила особливості представництва адвокатом інтересів клієнта в суді, зміст документів, що підтверджують повноваження адвоката як представника у суді (ордер, довіреність), проаналізувала сучасні вимоги до професійних якостей та здібностей адвоката, окремо зупинилася на організації робочого дня та порядку оплати праці представника тощо.
Впровадження в навчальний процес елементів практичної підготовки та моделювання реальних ситуацій у контексті майбутньої професійної діяльності є дуже важливими, оскільки дають змогу студентам отримати практичний професійний досвід, що позитивно впливає на навчальний процес і вибір здобувачами вищої освіти майбутньої сфери діяльності.