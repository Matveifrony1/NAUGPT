Заголовок: Відокремлений структурний підрозділ НАУ отримав подяку від ЗСУ
Дата: 27/10/2022
URL: https://nau.edu.ua/ua/news/2022/10/vidokremleniy-strukturniy-pidrozdil-nau-otrimav-podyaku-vid-zsu.html
==================================================

Відокремлений структурний підрозділ "Київський фаховий коледж комп`ютерних технологій та економіки Національного авіаційного університету" отримав подяку від ЗСУ.
«Збройні Сили України в особі командира 1 загону спеціального призначення військової частини А 4030, висловлює вдячність колективу Київського фахового коледжу комп’ютерних технологій та економіки НАУ за надання матеріальної допомоги з оплати рахунків на придбання запчастин, здійснення поточного ремонту з відновлення працездатності квадрокоптерів – безпілотних літальниих апаратів, за допомогою яких здійснюється воєнна розвідка, ведеться онлайн-спостереження за важливими військовими об'єктами, а головне - завдається нищівних ударів по ворожій техніці, живій силі рашистів. Участь у загальнонародній справі допомоги Збройним силам України – вияв патріотизму колективу в цілому, кожного, хто зробив матеріальний внесок, зокрема.
Переконані, що й надалі колектив коледжу не стоятиме осторонь реальної допомоги військовим. Пам’ятаймо, що наближення перемоги – справа кожного якщо не на передовій, то у волонтерському русі, що об’єднує всіх українців, дає відчуття підтримки нашим ЗАХИСНИКАМ – ГЕРОЯМ УКРАЇНИ!»