Заголовок: Зміцнюємо міжнародні зв’язки
Дата: 02/12/2015
URL: https://nau.edu.ua/ua/news/2015/12/zmicznyuemo-mizhnarodni-zv’yazki.html
==================================================

18-24 листопада 2015 року під керівництвом завідувача кафедри соціології та політології Навчально-наукового Гуманітарного інституту О. Хомерікі відбулася робоча поїздка студентів і викладачів до польського містечка Ополе. Вона відбулася на запрошення Вищої школи адміністрування і економіки у рамках Міжнародного європейського проекту «Євроінтеграція: проблеми і перспективи». Викладачі та студенти стали учасниками міжнародної наукової конференції, круглих столів і майстер-класів з проблем євроінтеграції, європейського права, інноваційних технологій в освіті і чинників глобалізації. Також українські студенти вивчали польську мову і були ознайомлені з програмами додаткової та другої освіти у провідних європейських вишах. З цією метою вони відвідали ВНЗ у Кракові, Празі, Дрездені. Студентство повернулося сповнене вражень, позитивних емоцій та нових перспектив. Кожен з учасників проекту отримав сертифікат міжнародного стажування.