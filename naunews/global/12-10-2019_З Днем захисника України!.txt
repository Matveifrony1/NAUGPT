Заголовок: З Днем захисника України!
Дата: 12/10/2019
URL: https://nau.edu.ua/ua/news/2019/10/z-dnem-zahisnika-ukraini.html
==================================================

14 жовтня в день Покрови Пресвятої Богородиці, покровительки усіх українських воїнів, водночас з Днем Українського козацтва ми відзначаємо День захисника України.
Літопис українського воїнства багатий на звитяжні й переможні події. Успадкувавши від запорізьких козаків хоробрість, силу нескореності і відданість вітчизні, коли над Україною нависала загроза ворожою навали, наші захисники ставали на захист рідного краю, відстоювали його право на свободу і самостійність, ціною власного життя виборювали майбутнє для нащадків.
У цей день ми вітаємо всіх, хто захищає і готується захищати Україну від ворожих посягань; чоловіків та жінок, які невідступно стоять на східних кордонах України; вірних і відданих справі людей, що забезпечують життєдіяльність української армії у тилу.
Бажаю нашим захисникам козацького здоров’я, сил та твердості духу, енергії та оптимізму, благополуччя та домашнього затишку, підтримки близьких і рідних.
Низький уклін воїнам, які віддали життя за нашу свободу та незалежність. Шануймо захисників незалежної України і нехай допомагає їм покровительство Пресвятої Богородиці
Слава Україні!
Щиро,
Володимир Ісаєнко