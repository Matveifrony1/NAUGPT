Заголовок: Навчання на базі Спеціального авіаційного загону
Дата: 18/10/2019
URL: https://nau.edu.ua/ua/news/2019/10/navchannya-na-bazi-spetsialnogo-aviatsiynogo-zagonu.html
==================================================

Штаб цивільної оборони Військово-мобілізаційного підрозділу разом з працівниками НАУ, залученими у навчально-методичні заходи з цивільної та промислової безпеки, взяли участь в одноденному практичному  занятті «Організація ліквідації наслідків техногенного і природного характеру, проведення спеціальних аварійно-рятувальних та інших невідкладних робіт».
Заняття проводили фахівці цивільного захисту, на базі Спеціального авіаційного загону Оперативно-рятувальної служби цивільного захисту Державної служби України з надзвичайних ситуацій під керівництвом першого заступника командира Спецавіазагону полковника служби цивільного захисту Костянтина Коломіна, з демонстрацією спеціальної техніки із залученням особового складу авіаційного загону.
Під час навчання відпрацьовані особливості організації проведення авіаційних пожежно-рятувальних, пошукових та інших невідкладних робіт у разі виникнення надзвичайних ситуацій (НС) техногенного та природного характеру. Навчання відпрацьовані на високому якісному рівні та в повному обсязі, без порушень регламенту навчання та травм. Загальна оцінка навчання: «відмінно».