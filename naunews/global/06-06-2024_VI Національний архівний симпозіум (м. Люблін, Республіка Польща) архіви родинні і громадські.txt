Заголовок: VI Національний архівний симпозіум (м. Люблін, Республіка Польща): архіви родинні і громадські
Дата: 06/06/2024
URL: https://nau.edu.ua/ua/news/2024/6/vi-natsionalniy-arhivniy-simpozium-(m-lyublin-respublika-polshcha)-arhivi-rodinni-i-gromadski.html
==================================================

У період
24-25 травня 2024 року
завідувачка кафедри історії та документознавства Факультету лінгвістики та соціальних комунікацій
Ірина Тюрменко взяла участь у VI Національному архівному симпозіумі
в м. Любліні (Республіка Польща) на тему:
«Архіви родинні та громадські».
Організаторами наукового заходу виступили
факультет історії і археології Університету Марії Склодовської-Кюрі (м. Люблін) та Асоціація польських архівістів.
У роботі симпозіуму взяли участь
понад 60 доповідачів та 19 учасників у постерній секції.
Від України в роботі симпозіуму
взяли активну участь провідні науковці та фахівці архівної справи:
Ірина Матяш,
докторка історичних наук, Голова Громадської ради при Державній архівній службі України та Голова правління Наукового товариства історії дипломатії та міжнародних відносин;
Ірина Тюрменко,
докторка історичних наук, завідувачка кафедри історії та документознавства Національного авіаційного університету;
Лариса Левченко,
докторка історичних наук, професорка, директорка Центрального державного архіву вищих органів влади та управління України.
На симпозіумі обговорювались
різноманітні актуальні питання, які стосувалися стану досліджень родових та суспільних архівів:
місце сімейних і громадських архівів у структурі національного архівного ресурсу
(Владислав Стемпняк);
термінологічні проблеми в контексті права, науки й архівної практики
(Вальдемар Хоронжичевський, Марек Констанкевич)
;
правовий статус архівних ресурсів (Рафал Борицьковський);
архіви державні та родинні: складні відносини та різні форми діяльності
(Томаш Матушак);
родинні архіви у складі Національного архівного фонду: архівна спадщина України та Польщі
(Ірина Матяш);
як навчати архівній справі та у чому полягає сутність цього питання
(Магдалена Вішнєвська-Древняк),
роль громадських організацій істориків і архівістів у забезпеченні збереженості та доступності архівів родинних (особистих і родових) і громадських
(Лариса Левченко)
та інші.
У рамках роботи симпозіуму в Генеральному консульстві України в Любліні
відбулася зустріч з консулом Юрієм Йорданом,
організована
Іриною Матяш.
На зустрічі були
обговорені питання культурного співробітництва,
зокрема в галузі авіації.
Ірина Тюрменко також провела переговори з Мареком Констанкевичем
про налагодження співпраці в сфері двосторонніх відносин між Національним авіаційним університетом та Університетом Марії Склодовської-Кюрі (м. Люблін), з
Монікою Плюценнік про співпрацю
з Університетом Гданська, а також з директором Державного архіву Пйотркува Трибунальського, доктором
Томашем Матушаком
, який є членом наукової секції Асоціації польських архівістів.
Учасники висловлюють щиру вдячність польським колегам за доброзичливість, щирість та гостинність!