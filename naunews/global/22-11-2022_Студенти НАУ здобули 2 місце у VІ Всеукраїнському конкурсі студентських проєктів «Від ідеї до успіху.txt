Заголовок: Студенти НАУ здобули 2 місце у VІ Всеукраїнському конкурсі студентських проєктів «Від ідеї до успіху»
Дата: 22/11/2022
URL: https://nau.edu.ua/ua/news/2022/11/studenti-nau-zdobuli-2-mistse-u-vi-vseukrainskomu-konkursi-studentskih-proektiv-vid-idei-do-uspihu.html
==================================================

Вітаємо з перемогою у VІ Всеукраїнському конкурсі студентських проєктів «Від ідеї до успіху» Олександра Малукала та Ігоря Апончука, здобувачів другого рівня вищої освіти ОС «Магістр» спеціальності «Маркетинг» факультету економіки та бізнес-адміністрування (ФЕБА) та їх наукового керівника - доцента кафедри маркетингу Ганну Радченко, які командою представляли Національний авіаційний університет та посіли почесне ІІ місце!
Конкурс організований та проведений на базі Національного університету біоресурсів і природокористування України в рамках реалізації проєкту Jean Monnet Center of Excellence «European Studies of Social Innovation in Education» (ESSIE) (2022-2025).
На суд незалежної комісії, яка за умовами конкурсу сформована ізпредставників роботодавців, був представлений проєкт «Т.А.М.» (або Менеджер цільової аудиторії) – це концепт веб-додатку та мобільного застосунку, головною ціллю якого є полегшення роботи підприємців, малого та середнього бізнесу, а також маркетологів.
Спрямування продукту – скоротити витрати на дослідження споживчого ринку та реакції споживачів на певний товар.
Щиро вітаємо факультет, кафедру, переможців та керівника, бажаємо ще більше інноваційних ідей та втілення у життя найамбітніших проєктів!