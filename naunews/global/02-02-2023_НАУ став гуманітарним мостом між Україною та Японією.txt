Заголовок: НАУ став гуманітарним мостом між Україною та Японією
Дата: 02/02/2023
URL: https://nau.edu.ua/ua/news/2023/2/nau-stav-gumanitarnim-mostom-mizh-ukrainoyu-ta-yaponieyu.html
==================================================

Японія сьогодні серед тих країн світу, які підтримують Україну в її боротьби проти російської агресії.
Перебуваючи в Японії, ректор НАУ Максим Луцький зустрівся з представниками політичного світу Японії - членом Палати радників, президентом Національної Асоціації губернаторів Японії Уеда Кійосі (UEDA Kiyoshi) та японським політиком Тошіакі Коідзумі (Toshiaki Koizumi).
Під час зустрічі обговорили поточну ситуацію в України в умовах воєнного стану та наміри Японії й надалі допомагати Україні наближати перемогу, а українцям пережити наслідки війни.
Таке сприяння, крім іншого, стане можливим завдяки заснованій в Японії фундації «Мірай», метою якої є розвиток двосторонніх відносин між Японією та іншими державами та підтримка України.
Засновницею «Мірай» стала прихильниця України Макіко Танака (Makiko Tanaka) – політичний діяч, яка була першою жінкою міністром іноземних справ Японії, членкиня Палати представників. Вона займає активну позицію, щодо необхідності всебічної допомоги Українї.
Представники «Мірай» доповідають парламенту Японії, щодо ситуації в України та прагнуть залучити до цих процесів не тільки політичні та державні осередки, а й всіх громадян Японії, що своєю чергою дозволить залучити більше ресурсів для допомоги українцям.
Результатом зустрічі стала домовленість, що саме Національний авіаційний університет стане посередником та партнером у взаємодії між Японією та Україною для розв'язання подібних задач.
«Така допомога та підтримка від наших партнерів, є надважливою для перемоги та відбудови України і я пишаюся, що НАУ стане її частиною», - зазначив Максим Луцький.
Дякуємо Посольству України в Японії та особисто Надзвичайному та Повноважному послу Сергію Корсунському за спільну роботу.