Заголовок: Онлайн-зустріч з керівниками університетів-партнерів
Дата: 15/06/2020
URL: https://nau.edu.ua/ua/news/2020/cherven/onlayn-zustrich-z-kerivnikami-universitetiv-partneriv.html
==================================================

Керівництво НАУ взяло участь в онлайн-зустрічі представників університетів щодо дистанційної підготовки магістрів зі спеціальності «Логістика». Модератор зустрічі – ректор Міжнародного університету логістики та транспорту у Вроцлаві Марчин Павеска.
Серед учасників зустрічі – керівники Школи бізнесу Білоруського державного університету (Білорусь); Університету Економіки та управління (Чехія); Інституту інформаційних систем Лейпцизького університету (Німеччина); Політехнічної школи Агадір (Марокко); Університету Жиліни (Словаччина); Словацького сільськогосподарського університет у Нітрі (Словаччина), Університету Ніш (Сербія).
Ректор Володимир Ісаєнко виступив з доповіддю «Національний авіаційний університет: Авіація, транспорт та логістика майбутнього», яка викликала живу зацікавленість з боку представників університетів-партнерів.
Під час обговорення було підтверджено актуальність впровадження дистанційної форми навчання у навчальний процес підготовки магістрів, особливо в умовах пандемії COVID-19. Сторони домовились про розвиток транснаціонального співробітництва щодо розвитку дистанційної підготовки магістрів зі спеціальності «Логістика» та визначили шляхи удосконалення методичного забезпечення навчального процесу.