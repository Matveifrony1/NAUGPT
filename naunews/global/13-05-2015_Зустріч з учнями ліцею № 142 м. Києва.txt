Заголовок: Зустріч з учнями ліцею № 142 м. Києва
Дата: 13/05/2015
URL: https://nau.edu.ua/ua/news/2015/5/zustrich-z-uchnyami-liczeyu-№-142-m-kieva.html
==================================================

30 квітня відбулась профорієнтаційна зустріч завідувача кафедри авіаційної психології Гуманітарного інституту О. В. Петренка з учнями ліцею № 142 м. Києва. У ході зустрічі учні мали змогу дізнатися про цікаві можливості професійної самореалізації психолога у світі складної техніки, високих технологій та техногенних ризиків. Підвищений попит на психологів з такою підготовкою на сьогодні спостерігається в усьому світі, і він дедалі зростає. Авіація є взірцем для багатьох інших галузей щодо управління людським фактором, тож психологічна освіта такого спрямування в умовах авіаційного ВНЗ відкриває перед випускниками неабиякі перспективи, але разом з тим, висуває і деякі додаткові вимоги, зокрема – обов’язкове володіння іноземними мовами.
Мультимедійна презентація викликала у учнів жвавий інтерес та допомогла дізнатися багато цікавого про особливості навчання за напрямом «Психологія» на кафедрі авіаційної психології. Можливість отримати фахову підготовку, орієнтовану не тільки на традиційні ділянки роботи фахівця-психолога, але й на сучасні запити високотехнологічних галузей з підвищеним рівнем відповідальності персоналу, виявилася привабливою пропозицією для багатьох учнів, які прагнуть до самореалізації в умовах сучасного суспільства, сповненого інформаційних технологій та нових надзвичайних можливостей. Зацікавленість, з якою ліцеїсти скористалися можливістю поставити свої запитання, підтвердила їх налаштованість на отримання сучасної освіти та інтерес до освітніх пропозицій Національного авіаційного університету.
Чекаємо на вас, абітурієнти!