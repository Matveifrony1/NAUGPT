Заголовок: Обласна наукова школа наукового відділення «Технічні науки»
Дата: 07/11/2018
URL: https://nau.edu.ua/ua/news/1/11/oblasna-naukova-shkola-naukovogo-viddilennya-tehnichni-nauki.html
==================================================

29 листопада 2018 року Національний авіаційний університет спільно з Київським обласним комунальним позашкільним навчальним закладом «Мала академія наук учнівської молоді» проводить Обласну профільну наукову школу наукового відділення «Технічні науки».
Слухачами школи є учні 8-11 класів закладів загальної середньої освіти Київщини, більшість із яких є учасниками і переможцями Всеукраїнського конкурсу-захисту науково-дослідницьких робіт учнів-членів МАН України.
Програмою заходу передбачено заняття в 7 наукових секціях:
- технологічні процеси та перспективні технології;
- електроніка та приладобудування;
- матеріалознавство;
- авіа- та ракетобудування, машинобудування і робототехніка;
- інформаційно-телекомунікаційні системи та технології;
- екологічно безпечні технології та ресурсозбереження;
- науково-технічна творчість та винахідництво.
Тематика занять включає питання різних напрямів, зокрема: конструкції літальних апаратів, аеродинаміка та безпека польотів літальних апаратів, комп’ютерні системи та мережі, технології виробництва та відновлення авіаційної техніки, комп’ютеризовані системи управління, економічна кібернетика, радіоелектронні пристрої та системи, комп’ютеризовані системи захисту інформації, авіоніка, комп’ютерні мультимедійні технології, авіаційні комп’ютерно-інтегровані комплекси тощо.
Програма заходу:
10:00-10:30 – заїзд та реєстрація учасників;
10:30-11:00 – виставка-презентація навчально-наукових інститутів, факультетів (І поверх) та відвідування музею історії НАУ (ІІ поверх);
11:00-12:00 – відкриття наукової школи (пленарне засідання);
12:00-14:00 – робота у наукових секціях відділення (інтерактивні лекції, мотиваційні тренінги, майстер-класи, консультації);
14:00-15:00 – відвідування навчального ангару, навчальних та наукових лабораторій;
15:00-15:30 – обід та від’їзд учасників.
Адреса: м. Київ, пр-т Космонавта Комарова, 1, корпус 1, Національний авіаційний університет,  актова зала. Вхід вільний.
Організатор – Навчально-науковий інститут неперервної освіти НАУ.
Координатори:
Куделя Людмила Анатоліївна, директор Центру обдарованої учнівської молоді ННІНО, тел.: (044) 406-72-09;
Божко Інна Григорівна, директор Центру допрофесійної підготовки ННІНО, (044) 406-72-09;
Мурзіна Юлія Вікторівна, завідувач організаційно-масового відділу Київського обласного комунального позашкільного навчального закладу «Мала академія наук учнівської молоді», тел.: (04563) 7-20-29.