Заголовок: Єдність фундаментального та прикладного в галузі інженерії програмного забезпечення
Дата: 06/11/2018
URL: https://nau.edu.ua/ua/news/1/11/ednist-fundamentalnogo-ta-prikladnogo-v-galuzi-inzhenerii-programnogo-zabezpechennya.html
==================================================

Відбулась робоча зустріч керівництва Навчально-наукового інституту комп’ютерних інформаційних технологій Національного авіаційного університету з представниками компанії лідера в сфері розробки програмного забезпечення ЕПАМ СИСТЕМС.
Національний авіаційний університет представляли Валерій Козловський, директор ННІКІТ та Олексій Писарчук, завідувач кафедри інженерії програмного забезпечення ННІКІТ. Від компанії ЕПАМ СИСТЕМС у зустрічі взяв участь менеджер з розвитку Максим Почебут.
Під час обговорення питань співпраці визначено перелік конкретних заходів щодо реалізації укладеного між НАУ та ЕПАМ СИСТЕМС договору про співробітництво. Значну увагу приділено питанням наближення до вимог практики змісту підготовки фахівців в сфері інженерії програмного забезпечення.
ЕПАМ СИСТЕМС подарувало представникам НАУ сертифікат на передачу обчислювальної техніки для її використання у навчальному процесі та наукових дослідженнях ННІКІТ.