Заголовок:Пам’ятаємо. Єднаймося. Переможемо

Дата: ----------
URL: https://lib.nau.edu.ua/item/?post_id=429
==================================================
Пам’ятаємо. Єднаймося. Переможемо
Щороку в четверту суботу листопада Україна вшановує пам’ять жертв Голодомору 1932–1933 років і масових штучних голодів 1921–1923 і 1946–1947 років.

Україна втратила внаслідок Голодомору і масових штучних голодів мільйони людських життів. У 2006-му Законом України Голодомор 1932–1933 років визнаний геноцидом Українського народу.

Цього року ми вшановуватимемо жертв сталінського геноциду в умовах повномасштабної війни Росії проти України, яка супроводжується геноцидними практиками проти українців. Трагічні події та злочини, які розгортаються на наших очах, з усією наочністю демонструють: жива пам’ять надзвичайно важлива; ті, хто чинить злочини проти людства, мають бути засуджені світовою спільнотою, а жертви – вшановані.

У День пам’яті жертв Голодомору схилімо голови в молитві за душі невинно убієнних страдників і запалімо свічки пам’яті в кожній оселі.

Пропонуємо до вашої уваги віртуальну виставку літератури до дня пам’яті жертв Голодомору