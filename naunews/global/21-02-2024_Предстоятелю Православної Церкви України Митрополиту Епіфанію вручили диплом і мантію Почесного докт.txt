Заголовок: Предстоятелю Православної Церкви України Митрополиту Епіфанію вручили диплом і мантію Почесного доктора Національного авіаційного університету
Дата: 21/02/2024
URL: https://nau.edu.ua/ua/news/2024/2/predstoyatelyu-pravoslavnoi-czerkvi-ukraini-mitropolitu-epifaniyu-vruchili-diplom-i-mantiyu-pochesnogo-doktora-natsionalnogo-aviatsiynogo-universitetu.html
==================================================

31 січня 2024 року
з метою зміцнення соціальних зв’язків та формування морально-етичних стандартів у вищій освіті і науці Вчена рада університету проголосувала за присвоєння звання «Doctor Honoris Causa»
Блаженнійшому Митрополиту Київському і всієї України Епіфанію
, Предстоятелю Православної Церкви України, Доктору богослов’я, який веде активну просвітницьку та наукову діяльність.
Сьогодні, 21 лютого 2024 року
, у залі Вченої ради відбулася урочиста церемонія вручення диплома та атрибутів
«Почесного доктора НАУ» Блаженнійшому Митрополиту Київському і всієї України Епіфанію.
У заході також взяли участь ректор Київської Православної Богословської Академії протоієрей
Олександр Трофимлюк
та інші запрошені гості.
Про духовну та просвітницьку діяльність лауреата з трибуни Вченої ради розповіла в.о. проректора з гуманітарної політики та інновацій
Марина Петченко
, а секретар Вченої ради
Микола Легенький
оголосив усім присутнім рішення про присвоєння звання Почесного доктора НАУ. Після цього в.о. ректора
Володимир Шульга
вручив диплом і атрибути Почесного доктора НАУ
Предстоятелю Православної Церкви України Епіфанію.
Блаженнійший Митрополит Київський і всієї України звернувся
до учасників зібрання зі словами подяки за нагороду та висловив сподівання на подальшу співпрацю. «Приймаю це високе звання з розумінням того, що присвоєне воно не лише мені особисто як Предстоятелю, а загалом усій нашій багатомільйонній помісній Українській Православній Церкві, Церкві українського народу, яка проходить всі труднощі і випробування разом зі своїм народом. Адже ми живемо у справді складний і дуже відповідальний час», —
зазначив Почесний доктор НАУ.
В.о ректора
Володимир Шульга подякував Блаженнійшому Митрополиту Київському і всієї України Епіфанію
за слова підтримки і висловив сподівання на те, що співпраця з Православною Церквою України відкриє нові можливості для розвитку спільноти університету.
Після завершення урочистого засідання Вченої ради Предстоятелю Православної Церкви України провели екскурсію музеєм університету, де Блаженнійший Митрополит Київський і всієї України Епіфаній залишив запис у Книзі Почесних гостей.