Заголовок: Іван Скоропадський – гетьман Козацької держави
Дата: 25/05/2017
URL: https://nau.edu.ua/ua/news/2017/5/ivan-skoropadskiy-–-getman-kozatskoi-derzhavi.html
==================================================

23 травня 2017 року кафедра теорії та історії держави і права Навчально-наукового юридичного інституту провела для студентів 1 курсу лекцію-диспут на тему «Іван Скоропадський – гетьман Козацької держави».
Даний захід присвячений відзначенню 370-річчя від дня народження Івана Скоропадського – гетьмана Лівобережної України 1708-1722 рр., видатного українського політичного, державного та військового діяча.
Гетьманщина Івана Скоропадського була одним із трьох тогочасних політичних центрів української державності, де були здійснені спроби здобути незалежність для країни та утвердити права і вольності українців. Незважаючи на постійні спроби обмеження автономії України, гетьман всіляко підтримував розвиток української культури, зокрема друкуючи книги українською мовою, зводячи та ремонтуючи храми, опікуючись благоустроєм населених пунктів та впорядкуванням шляхів і пошти.
Студенти зробили висновки, що гетьманування Івана Скоропадського та його активна діяльність сприяли формуванню української державності, збереженню українського народу та його національної самобутності.