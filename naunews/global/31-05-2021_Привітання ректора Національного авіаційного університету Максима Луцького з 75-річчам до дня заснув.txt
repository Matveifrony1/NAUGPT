Заголовок: Привітання ректора Національного авіаційного університету Максима Луцького з 75-річчам до дня заснування Державного підприємства «Антонов»
Дата: 31/05/2021
URL: https://nau.edu.ua/ua/news/2021/5/privitannya-rektora-natsionalnogo-aviatsiynogo-universitetu-maksima-lutskogo-z-75-richcham-do-dnya-zasnuvannya-derzhavnogo-pidpriemstva-antonov.html
==================================================

Вельмишановний
Сергію Андрійовичу!
Дорогі друзі, колеги, однодумці!
Багатотисячний колектив Національного авіаційного університету щиросердно вітає Вас, усіх співробітників, ветеранів підприємства із знаменною датою – 75 річчям від дня заснування Державного підприємства «Антонов»!
Завдячуючи таланту, високому професіоналізму учнів видатного авіаконструктора, творця легендарних літаків родини «Ан» і колег, авіабудівельний комплекс України став одним із лідерів вітчизняного авіабудування. Його крилаті творіння і сьогодні сміливо підкорюють будь-які висоти і повітряні простори, ніби доводячи: що немає нічого непереборного для людського розуму, пошуку й праці.
Здавна колектив нашого університету співпрацює з вами. Наполеглива робота наших випускників приносить плідні результати.
Ми впевнені, що попереду ще багато спільних звершень.
А сьогодні хочу побажати всім вам натхнення у щоденній праці, що дає впевненість і віру в краще майбутнє, допомагає долати труднощі.
Бажаю, щоб робота ДП «Антонов» безупинно підтверджувала, що Україна може бути могутньою авіаційною державною європейського типу, а ваша діяльність сприяла процвітанню нашої Вітчизни.
Нехай здійснюються задуми вашого колективу в інтересах людей, щоб ваші серця були завжди сповнені радісним передчуттям оновлення і світлими надіями.
Наша щира подяка вам, дорогі друзі, за підтримку в становленні випускників НАУ.
Нас поєднує багаторічна співпраця. Об’єднані спільною метою, тільки разом ми спроможні вирішити найскладніші питання, які ставить життя перед цивільною авіацією України.
Щиросердно зичимо подальших творчих злетів, завзяття, невичерпної здатності здобувати, передавати іншим свій талант. Нехай нові ідеї й творчий пошук окрилюють колектив на самовіддану працю в ім’я кращого майбутнього.
У цей знаменний день прийміть побажання всім міцного здоров’я та натхнення у підкоренні осяйних вершин, а в професійній діяльності – подальшого розвитку та процвітання, легких злетів і посадок, а неба чистого й мирного!
З глибокою шанобливістю –
Ректор Максим Луцький