Заголовок: На кафедрі військової підготовки завершився навчальний збір зі студентами випускного курсу
Дата: 09/10/2017
URL: https://nau.edu.ua/ua/news/2017/10/na-kafedri-viyskovoi-pidgotovki-zavershivsya-navchalniy-zbir-zi-studentami-vipusknogo-kursu.html
==================================================

Завершальним етапом військової підготовки за програмою офіцерів запасу є проведення навчальних зборів у військах. Цього року студенти під керівництвом викладачів проходили стажування у військових частинах Повітряних Сил ЗС України у Василькові, Борисполі, Віті Почтовій, Озерному та у Миргороді.
Особливу увагу під час проведення занять викладачі офіцери військових частин приділяли дотриманню заходів безпеки життя та здоров’я особового складу. Напередодні кожного тактичного заняття практичних занять з виконанням вправ стрільб проводився ретельний інструктаж з прийняттям заліку знань безпеки та положень керівних документів.
Під час проведення навчального збору основна увага була направлена на надбання студентами практичних навичок на посадах згідно своїх військово-облікових спеціальностей, управління підрозділами у різних умовах ведення сучасного бою, виконання своїх обов’язків за фахом.
Протягом збору студенти ознайомилися з організацією життєдіяльності підрозділів, організацією служби військ, польотів, самостійно виконували обов’язки чергового та днювальних роти.
Також студенти здавали випускні екзамени фахівцям військової частини. За підсумками студенти показали добрі та відмінні знання, що свідчить про якісний рівень їхньої підготовки протягом всього періоду навчання та педагогічну майстерність викладачів кафедри. А по закінченню навчальних зборів студенти підготовки офіцерів запасу присягнули на вірність Українському народу.
У вільний час зі студентами були організовані спортивні змагання з футболу, волейболу, настільного тенісу, а також  різні види екскурсій.
Підводячи підсумки навчального збору у 2017 році начальник КВП НАУ полковник Олександр  Водчиць засвідчив, що мета зборів досягнута, а грубих порушень дисципліни не виявлено. Студенти та викладачі зі всією відповідальністю виконали поставлені завдання, і серед кращих підрозділів з організації та проведення зборів в кращій бік можна виділити командування військової частини А2038(Озерне), де начальником навчальної частини зборів був полковник запасу Ігор Мороз та його помічник Сергій Войтенко. А серед студентів за підсумками навчального збору були відзначені:  Вадим Моторний, Владислав Бойчук, Корній Кравченко, Єгор Конюший, Євген Яременко, Олександр Туруй,  Олександр Ковіня,  Олег Виноградов.