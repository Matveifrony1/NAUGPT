Заголовок: Нова монографія побачила світ
Дата: 10/09/2015
URL: https://nau.edu.ua/ua/news/2015/9/nova-monografiya-pobachila-svit.html
==================================================

10 вересня 2015 року на кафедрі реконструкції аеропортів та автошляхів Інституту аеропортів НАУ відбулася презентація нової наукової монографії «Дослідження транспортних потоків в аспекті заторових станів дорожнього руху». Автори: В.Першаков, А.Бєлятинський, О.Степанчук, Р.Кротов.
Завідувач кафедри реконструкції аеропортів та автошляхів доктор технічних наук, професор Андрій Бєлятинський від щирого серця привітав всіх викладачів з цією визначною подією. Серед рецензентів видання відомі вчені-практики: доктор технічних наук, професор, головний науковий співробітник Інституту гідромеханіки НАН України А.Білеуш; доктор технічних наук, професор, завідувач кафедри вишукувань та проектування доріг і аеродромів Харківського національного автомобільно-дорожнього університету Є.Угненко та інші.
У монографії наведено аналіз проблеми математичного моделювання транспортних потоків, обґрунтовано теоретичні принципи дослідження параметрів транспортного потоку в аспекті різних станів дорожнього руху, викладено методику виявлення, розрахунку та оцінювання заторових станів у транспортному потоці.
Видання може бути корисним для науково-педагогічних працівників і інженерів, докторантів, аспірантів і студентів технічних вузів, які навчаються за спеціальністю «Автомобільні дороги та аеродроми», а також всім, хто цікавиться проектуванням і будівництвом автомобільних доріг.