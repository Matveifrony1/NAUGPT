Заголовок: Курси з авіаційного законодавства для фахівців авіаційної галузі
Дата: 25/02/2025
URL: https://nau.edu.ua/ua/news/2025/2/kursi-z-aviatsiynogo-zakonodavstva-dlya-fahivtsiv-aviatsiynoi-galuzi.html
==================================================

У період
з 18 по 21 лютого 2025 року
Навчально-науковий інститут неперервної освіти успішно провів чергові курси за програмою
«Авіаційне законодавство».
Навчання було організоване на замовлення провідних українських авіаційних підприємств, серед яких Національне бюро з розслідувань на транспорті, АТ «АНТОНОВ» та ТОВ «Виробничо-комерційна фірма «СОТИ».
Навчальна програма охоплювала ключові аспекти авіаційного законодавства
за такими напрямами:
Нормативно-правова база України та Європейського Союзу в авіаційній сфері;
Part-66 — регулювання діяльності персоналу, який засвідчує технічне обслуговування;
Part-145 — вимоги до схвалених організацій з технічного обслуговування;
Сертифікаційні процедури для повітряних суден;
Part-М — нормативні вимоги до схвалених організацій з підтримання льотної придатності;
Part-T — особливості підтримання льотної придатності повітряних суден, зареєстрованих у третіх країнах;
Регуляторні вимоги до експлуатантів повітряних суден;
Імплементація національних та міжнародних стандартів у авіаційній галузі.
Курс провів
кандидат технічних наук, доцент кафедри конструкції літальних апаратів Аерокосмічного факультету
Олександр Якобчук.
За результатами підсумкового тестування всі учасники успішно завершили навчання та отримали відповідні сертифікати.