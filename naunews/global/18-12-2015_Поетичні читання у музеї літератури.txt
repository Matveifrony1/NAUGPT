Заголовок: Поетичні читання у музеї літератури
Дата: 18/12/2015
URL: https://nau.edu.ua/ua/news/2015/12/poetichni-chitannya-u-muzei-literaturi.html
==================================================

15 грудня 2015 року викладач кафедри української мови та культури Навчально-наукового Гуманітарного інституту О. Шевчук-Клюжева разом зі студентами інституту були запрошені на авторський вечір лауреата Національної премії України ім. Т. Шевченка поета Тараса Федюка. Захід відбувся у Національному музеї літератури України, де Т. Федюк презентував свою нову збірку під назвою «Хуга». Автор читав вірші на актуальні теми. Серед гостей був присутній В. Миронець – літературознавець, професор, заслужений діяч науки і техніки України, який запропонував учасникам свій цікавий погляд на розуміння поезії Т. Федюка. Студенти поспілкувалися з поетом та критиком, поставили свої запитання та сфотографувалися.