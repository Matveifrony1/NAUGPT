Заголовок: Презентація НАУ для старшокласників Андрушівки
Дата: 27/05/2015
URL: https://nau.edu.ua/ua/news/2015/5/prezentacziya-nau-dlya-starshoklasnikiv-andrushivki.html
==================================================

В той час, коли в загальноосвітніх навчальних закладах нашої держави триває державна підсумкова атестація і уже розпочалося загальнонаціональне ЗНО, Інститут доуніверситетської підготовки в рамках Угоди про співробітництво продовжує  проводити презентації Національного авіаційного університету для старшокласників ЗНЗ з метою інформування учнів про діяльність Національного авіаційного університету та залучення до навчання кращих з числа абітурієнтів.
22 травня співробітників НАУ зустріло містечко Андрушівка Житомирської області. На базі Андрушівської гімназії близько 80 учням 10-х класів із 2-х ЗНЗ міста було продемонстровано презентаційну програму про флагман сучасної освіти – Національний авіаційний університет. За 40 хвилин старшокласники дізналися про історію та сьогодення НАУ, напрями підготовки фахівців та потужні наукові школи, організацію дозвілля та другу вищу освіту, умови проживання в гуртожитках та участь студентів у вітчизняних та міжнародних конференціях. Особливу увагу старшокласників привернула інформація про підготовчі курси, англомовний проект та військову кафедру.