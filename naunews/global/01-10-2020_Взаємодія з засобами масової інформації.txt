Заголовок: Взаємодія з засобами масової інформації
Дата: 01/10/2020
URL: https://nau.edu.ua/ua/news/2020/zhovten/vzaemodiya-z-zasobami-masovoi-informatsii.html
==================================================

До Національного авіаційного університету звернулася з запитом редакція телеканалу «Інтер» з проханням посприяти в підготовці матеріалів щодо будівництва на проспекті Відрадний, 2.
Стосовно зазначеного питання Національний авіаційний університет інформує про наступне. У 2007 році, керуючись рішенням Київської міської ради та іншими дозвільними документами, було започатковано укладення інвестиційних договорів, щодо інвестування коштів на будівництво житлових, з відповідним відшкодуванням НАУ шляхом передачі частки житлової площі для подальшого розподілу серед працівників університету за пільговими цінами або з метою використання як службові житлові приміщення.
Ректором НАУ Миколою Куликом у 2013 році було укладено Договір № 130/24, згідно якого університет передав КП «Житлоінвестбуд-УКБ» функції замовника будівництва щодо забезпечення розроблення, погодження і затвердження проектно-кошторисної документації, отримання дозвільної документації на будівництво об’єкта, прийняття об’єкта в експлуатацію, здійснення технічного нагляду за будівництвом, здійснення контролю за відповідністю обсягу, вартості і якості виконуваних підрядниками робіт та передачу мереж відповідним експлуатуючим службам міста тощо.
Національний авіаційний університет наголошує, що вся дозвільна, технічна та проектно-кошторисна документація на цей об’єкт будівництва отримувалась та на сьогодні зберігається у структурах, що виконують функції замовника.