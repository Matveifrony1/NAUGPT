Заголовок: Запрошуємо на круглий стіл «Космічні дні в Україні для студентської молоді»
Дата: 10/04/2018
URL: https://nau.edu.ua/ua/news/1/4/dlya-populyarizatsii-mizhnarodnogo-dnya-kosmonavtiki.html
==================================================

13 квітня 2018 р. до Міжнародного дня космонавтики о 13:00відбудеться круглий стіл на тему: «Космічні дні в Україні для студентської молоді». Захід відбудеться за сприяння Центру новітніх технологій Національного авіаційного університету за адресою: Київ, пр. Комарова, б.1, головний корпус НАУ, 0 поверх, аудиторія 1001.
Програма заходу передбачає привітання учасників та гостей круглого столу від:
проректора з наукової роботи, професора В. Харченка;
-         керівника Центру новітніх технології, професора В. Казака;
-         астробілога, к.б.н. дублера космонавта Леоніда Каденюка – Н. Адамчук-Чалої;
-         ветерана ракетно-космічних військ та ветерана космодрому Байконур А. Ковальова.
Відбудеться відеопрезентація про космонавта України, Героя України, генерал-майора авіації, народного депутата України 4-го скликання Леоніда Каденюка та відеопрезентація астробілога, к.б.н. дублера космонавта Леоніда Каденюка – Адамчук-Чалої Н. І. «Визначення просторової неоднорідності біологічної активності ґрунту з використанням проксимальних технологій дистанційного зондування землі». Також відбудеться показ наукових робіт студентів НАУ та експозиція створених підлітками планерів і моделей дронів клубу «Летатель» ОО «Максимум».
У заході візьмуть участь студенти, аспіранти, представники професорсько-викладацького складу НАУ, громадськість, представники ЗМІ.
Приходьте, відзначимо свято разом!