Заголовок: Студенти НАУ пройшли навчальний курс з кібергігієни
Дата: 22/02/2023
URL: https://nau.edu.ua/ua/news/2023/2/studenti-nau-proyshli-navchalniy-kurs-z-kibergigieni.html
==================================================

Понад 500 студентів НАУ, які навчаються за різними освітніми програмами, пройшли онлайн навчання на безкоштовному курсі «Базові правила безпеки в цифровому середовищі» від CRDF Global базі Факультету комп'ютерних наук та технологій НАУ. Усі, хто успішно пройшов курс, отримали сертифікати від розробників.
Курс складався з 11 навчальних анімованих відео-модулів, які містять інтерактивні вправи і практичні завдання, направлені на:
- вивчення базових правил захисту інформації на мобільних телефонах, комп’ютерах та у соціальних мережах;
- визначення фейкових новин;
- аналіз поширених помилок користувачів у цифровому просторі;
- заходи для попередження впливів кібер-шахраїв тощо.
Фонд цивільних досліджень США
CRDF Global
є партнером Національного авіаційного університету за різними освітніми і науковими напрямками.
В умовах воєнного стану кібербезпека і кібергігієна є важливими складовими нашого життя, а їх знання і дотримання - важливим аспектом нашої Перемоги. НАУ дякує студентам за активну участь, а партнерам - за цікавий і корисний курс.