Заголовок: Співпраця з українською діаспорою у США триває
Дата: 03/11/2016
URL: https://nau.edu.ua/ua/news/2016/11/spivpratsya-z-ukrainskoyu-diasporoyu-u-ssha-trivae.html
==================================================

2 листопада 2016 року на кафедрі іноземної філології Навчально-наукового гуманітарного інституту відбулася зустріч завідувача кафедри професора О. Ковтун та науково-педагогічних працівників кафедри із Романом Медведівим, професором Міннесотського державного університету (Minnesota State University), активним членом української діаспори в місті Міннеаполіс, філологом, істориком, громадським діячем.
Пан Роман поділився з учасниками зустрічі своїми напрацюваннями в дослідженні англо-українських відповідників у галузі аерокосмічної та авіаційної термінології. Викладачі кафедри представили свій науковий доробок у зазначеній царині. Були визначені шляхи для налагодження наукової співпраці в дослідженні термінології авіаційної галузі.
До бібліотеки кафедри іноземної філології пан Роман передав «Сучасний англо-український словник живої мови». Співпраця триває!