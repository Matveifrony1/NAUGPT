Заголовок: Уроки профорієнтації для старшокласників ЗНЗ м. Козятина
Дата: 28/05/2015
URL: https://nau.edu.ua/ua/news/2015/5/uroki-proforientaczii-dlya-starshoklasnikiv-znz-m-kozyatina.html
==================================================

З метою проведення уроків профорієнтації «Твій вибір – твоє майбутнє», 27 травня Інститутом доуніверситетської підготовки було здійснене відрядження у
м. Козятин Вінницької області. Близько 80 учнів 10-х класів із 5-ти ЗНЗ міста мали чудову нагоду дізнатися більше про Національний авіаційний університет. Старшокласники  отримали вичерпну інформацію про галузі знань та напрями підготовки фахівців НАУ, спеціалізацію напрямів підготовки, терміни навчання, організацію навчально-виховного процесу та дозвілля, наукове життя студентів, особливості проходження практики, студентське самоврядування, міжнародні зв’язки та переваги навчання на підготовчих курсах Інституту доуніверситетської підготовки.
Учні мали можливість отримати спецвипуск газети «Авіатор» та інформаційно-рекламний буклет будь-якого з навчальних інститутів університету, який їх зацікавив і в якому вони планують продовжити подальше навчання після школи.