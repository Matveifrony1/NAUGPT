Заголовок: Професія юрист – плюси та мінуси
Дата: 01/04/2015
URL: https://nau.edu.ua/ua/news/2015/4/profesiya-yurist-–-plyusi-ta-minusi.html
==================================================

31 березня 2015 року в Білоцерківській загальноосвітній середній школі № 7 асистент кафедри кримінального права і процесу Юридичного інституту Світлана Циганій провела для учнів випускних класів лекцію-диспут на тему «Професія юрист – плюси та мінуси».
Лектор розповіла старшокласникам про специфіку навчання студентів за напрямом підготовки «Правознавство» у вищих навчальних закладах, що передбачає постійне опрацювання студентами-юристами великої кількості нормативно-правових актів, правовий аналіз їх та внесення пропозицій щодо усунення прогалин у чинному законодавстві. Світлана Циганій зупинилася на різних напрямах роботи юриста, розкрила переваги та недоліки видів професійної діяльності.
Наприкінці зустрічі С. Циганій запросила учнів на День відкритих дверей Юридичного інституту Національного авіаційного університету, який відбудеться 25 квітня 2015 року.