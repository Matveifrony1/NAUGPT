Заголовок: На вшанування подвигу учасників Революції Гідності
Дата: 26/02/2018
URL: https://nau.edu.ua/ua/news/1/2/na-vshanuvannya-podvigu-uchasnikiv-revolyutsii-gidnosti.html
==================================================

26 лютого о 15. 15 у холі третього поверху Науково-технічної бібліотеки НАУ відбулося урочисте відкриття стенду «Герої Небесної Сотні». Біля стенду з фотографіями героїв зібралися студенти навчально-наукових інститутів: аеропортів, гуманітарного, екологічної безпеки, інформаційно-діагностичних систем, комп’ютерних інформаційних технологій, факультету транспортних технологій. Серед них одностроями виділялися ті, хто навчається на кафедрі військової підготовки. У деяких з них у руках квіти.
Учасники вдивляються у фотографії на стенді. Їх шість рядів по 18 фото. Отже, всього 108 чоловік. Скорботна арифметика як частина невмирущої пам’яті про історичні дні, коли ці люди під час Революції Гідності, відстоюючи права і свободи людини, віддали свої життя за ідеали демократії, за європейське майбутнє України.
В. о. ректора НАУ В. Ісаєнко у своєму виступі підкреслив, що за все в житті треба платити. І часом найвищу ціну. Для Героїв Небесної Сотні була прийнятна і така ціна. Вони віддали свої життя за те, щоб наша країна йшла в своє майбутнє європейським шляхом. І кожен з нас має бути гідним того світлого прийдешнього, за яке віддали своє життя ці герої.
Проректор з навчальної та виховної роботи Т. Іванова підкреслила, що ми живемо в історичні дні, а історію творять герої. Тому пам’ять про них не вмирає. Світла і вічна пам’ять Героям небесної Сотні!
Зі словами вдячності полеглим виступили голова студентської ради НАУ Є. Чесновський та голова первинної профспілкової організації студентів і аспірантів М. Рощук. Вони наголосили, що завдяки цим людям  у історію вписане таке поняття як Революція Гідності. А кожен із нас пишається тим, що він українець. Нехай  закінчується війна, щоб ми жили в щасливій незалежній Україні.
Закінчується урочистий захід покладанням квітів до стенду з фотографіями, з яких на глядачів то пильно, то весело, то зажурено…
Дивляться з темних небес поети й герої – всі ті, що поклали життя за майбутнє твоє!