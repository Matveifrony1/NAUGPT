Заголовок: «Ярмарок професій» у м. Сквирі
Дата: 22/04/2016
URL: https://nau.edu.ua/ua/news/2016/4/yarmarok-profesij-u-m-skviri.html
==================================================

21 квітня 2016 року в рамках співпраці з Київським обласним центром зайнятості Інститут доуніверситетської підготовки розробив та забезпечив виконання профорієнтаційної програми на «ярмарку професій» для старшокласників. Захід, який відвідали близько 150 учнів 9-11 класів із 5-ти ЗНЗ, проводив Сквирський міськрайонний центр зайнятості.
Майбутні абітурієнти ознайомилися із структурою університету, його історією, сьогоденням, організацією навчально-виховного процесу. Кожен із учнів, окрім фахової вичерпної загальної інформації про університет, отримав від представника ІДП рекламно-інформаційний буклет того навчально-наукового інституту НАУ, куди мріє поступити на навчання, щоб отримати якісну вищу освіту.
Будемо сподіватися, що профорієнтаційна робота принесе гарні результати, адже більшість із числа абітурієнтів, які цікавилися НАУ, однозначно наголошували про бажання здобувати вищу освіту саме в Національному авіаційному університеті.
За постійне якісне проведення профорієнтаційних заходів, Інститут доуніверситетської підготовки Національного авіаційного університету вкотре відзначено Подякою.