Заголовок: У НАУ відбулися V Соціологічні читання «Персоналії в соціології»
Дата: 17/11/2017
URL: https://nau.edu.ua/ua/news/2017/11/u-nau-vidbulisya-v-sotsiologichni-chitannya-personalii-v-sotsiologii.html
==================================================

14 листопада 2017 року на кафедрі соціології та політології під керівництвом доцента І.В. Литовченко відбулися V Соціологічні читання «Персоналії в соціології», що проводяться в НАУ п’ятий рік поспіль і вже стали доброю традицією кафедри.
У читаннях взяли участь викладачі, здобувачі та студенти. З вітальним словом перед учасниками виступила завідувач кафедри, доктор соціологічних наук, професор О.А. Хомерікі, кандидат політичних наук, доцент Л.І. Лясота та кандидат філософських наук, доцент І.В.Литовченко. До участі у читаннях були запрошені студенти
НН ІЕМ та НН АКІ І-ІІ курсів навчання.
Метою заходу було ознайомлення майбутніх фахівців з основними напрямками діяльності та науковими здобутками видатних представників соціогуманітарних наук, які зробили вагомий внесок у розвиток соціології: З.Баумана, П.Бергера, М.Вебера, Г.Гарфінкеля, Е.Гідденса, Є.Головахи, А.Горбачика, І.Гофмана, Е.Дюркгейма, М.Кастельса, О. Конта, Н.Лумана, Н.Паніної, В.Паретто, Т.Парсонса, Г.Спенсера, Е.Тоффлера та інших.
Організація та проведення соціологічних читань п`ятий рік поспіль на кафедрі соціології та політології сприяє поглибленому вивченню історії світової та вітчизняної соціологічної думки; підготовці до наукової діяльності здібних і активних студентів; розвитку навичок самостійної творчої роботи; вихованню творчого ставлення до наукового пошуку, потягу до самоосвіти, підвищення власної наукової активності тощо. Зокрема важливо відзначити активну участь та високий рівень підготовки доповідей-презентацій студентів-соціологів: Анни Єровенко, Ярослави Кисельової, Євгенії Конотопець, Марії Мошури, Марії Руденко, АліниСтепанчук, Ганни Чибітько та інших.