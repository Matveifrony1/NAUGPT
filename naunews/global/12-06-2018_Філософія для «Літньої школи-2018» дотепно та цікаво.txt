Заголовок: Філософія для «Літньої школи-2018»: дотепно та цікаво
Дата: 12/06/2018
URL: https://nau.edu.ua/ua/news/1/6/filosofiya-dlya-litnoi-shkoli-2018-dotepno-ta-tsikavo.html
==================================================

5 червня 2018 року за розкладом роботи в університеті «Літньої школи» кафедра філософії НН ГМІ провела свій освітній та профорієнтаційний захід «Скарби світової філософської мудрості». Модератори зустрічі – доценти кафедри М. Абисова та Т. Шоріна.
Учням 10-11 класів був запропонований формат інтелектуальної й розважальної гри-вікторини. Захід передбачав залучення учнів до простору філософської думки та перевірку їхньої загальної гуманітарної ерудиції.  Викладачі запропонували цикл дотепних тестових питань з історії світової філософської думки та життя видатних мислителів, а також підготували  завдання-роздуми до вибраних епізодів відомих кінофільмів, які містили світоглядну проблему. Таким чином змогли дізнатися про фактичні знання учнів, їхнє вміння аргументувати думку, оцінили оригінальність їхнього мислення та дотепність. З огляду на широке залучення до участі в грі, цікаві діалоги, високу результативність відповідей можемо вважати, що захід досягнув своєї мети.
Наприкінці зустрічі були підбиті підсумки й визначені переможці – найактивніші учасники, які надали найбільше правильних і змістовних відповідей.
Переможці: Дар’я Нестерова (спеціалізована школа № 92 ім. Івана Франка, м. Київ); Катерина Іванова (спеціалізована школа № 129, м. Київ); Людмила Кієба (Вільнянська ЗОШ № 3, Запорізька обл.), Стефанія Білостоцька (Бучанська українська гімназія); Аліна Божко (ЗОШ № 42, м. Київ), Марія Лойко (Авіакосмічний ліцей імені І. Сікорського НАУ).
Вітаємо переможців і всіх учасників! Бажаємо випускникам Літньої школи-2018 плідного та успішного навчання і подальшого правильного професійного самовизначення. Хочемо на майбутній навчальний рік побачити вас студентами нашого університету!