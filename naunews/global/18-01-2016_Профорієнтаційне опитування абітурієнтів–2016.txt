Заголовок: Профорієнтаційне опитування абітурієнтів–2016
Дата: 18/01/2016
URL: https://nau.edu.ua/ua/news/2016/1/proforientaczijne-opituvannya-abiturientiv–2016.html
==================================================

Інститут доуніверситетської підготовки НАУ під керівництвом д. пед. н., проф. Н. Муранової у грудні 2015 р. провів профорієнтаційне опитування (соціологічний вимір) слухачів підготовчих курсів (ПК) 2015–2016 н. р. у регіонах України. Загальна кількість респондентів – 105.
Отримані результати свідчать:
про сприяння доуніверситетської підготовки і профорієнтаційної роботи усвідомленому вибору слухачами ПК майбутньої професійної діяльності (74,3 %);
про те, що найбільша кількість випускників основним напрямом подальшої професійної підготовки обрали природничі й точні науки (34,3 %), сферу бізнесу та менеджменту (20,9 %), інженерні спеціальності (15,2 %) та соціально-політичний напрям (12,4 %);
про те, що при виборі професії переважають власні міркування слухачів ПК (81,9 %), особисті здібності (41,9 %) та думка батьків (39 %);
про усвідомлення виборів і мотивів навчання у ВНЗ шляхом інтенсивного набуття випускниками знань і вмінь поза межами ЗНЗ (відвідують ПК – 100 %, займаються додатково з репетиторами – 55,2 %);
про те, що головними чинниками, якими керувалися слухачі ПК при виборі майбутньої професії були власні здібності і прагнення (65,7 %), перспектива кар’єрного зростання в обраній професії (47,6 %), оплата праці (40 %) та престиж професії (32,4 %);
слухачі ПК достатньо проінформовані щодо своєї майбутньої професії, а саме: ознайомлені з професійними якостями (51,4 %), потреби ринку праці (40,9 %), можливостями отримання майбутньої професії (48,6 %) та переваги обраної професії над іншими (34,3 %);
про завищену власну самооцінку знань і вмінь з шкільних дисциплін, що суттєво відрізняється від показників щодо якісної підготовки слухачів до ЗНО.