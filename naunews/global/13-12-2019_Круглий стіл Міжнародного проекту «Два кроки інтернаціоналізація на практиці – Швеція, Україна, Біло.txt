Заголовок: Круглий стіл Міжнародного проекту «Два кроки: інтернаціоналізація на практиці – Швеція, Україна, Білорусь»
Дата: 13/12/2019
URL: https://nau.edu.ua/ua/news/2019/12/krugliy-stil-mizhnarodnogo-proektu-dva-kroki-internatsionalizatsiya-na-praktitsi-–-shvetsiya-ukraina-bilorus.html
==================================================

Делегація НАУ на чолі з проектором з міжнародного співробітництва і освіти професором Олександром Запорожцем взяла участь у круглому столі міжнародного проекту Балтійської університетської програми «Два кроки: інтернаціоналізація на практиці – Швеція, Україна, Білорусь – Крок 2». Проєкт об’єднує представників 12 університетів Швеції, 8 університетів Білорусії та 24 університетів України, зокрема, НАУ. Захід відбувся на базі всесвітньо відомого університету Уппсали (Швеція).
У рамках роботи круглого столу представники університету  провели переговори щодо розвитку міжнародного співробітництва з науковцями університету Уппсали та інших університетів Швеції, Білорусі, України. Делегацією сформовано та передано на розгляд шведських колег два міжнародних проекти «Кращі практики та передовий досвід у галузі сталого розвитку в авіації» та «Мобільність для цивільного захисту».
Під час заходу організаторами проведено зустріч науковців зі студентами і викладачами університету Уппсали. Від НАУ з доповіддю «Інтернаціоналізація Національного авіаційного університету: «Від традицій до інновацій» виступив заступник директора Інституту міжнародного співробітництва та освіти Дмитро Бугайко. Розвиток співпраці зі шведськими колегами триває.