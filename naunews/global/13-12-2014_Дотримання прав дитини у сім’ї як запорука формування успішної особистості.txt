Заголовок: Дотримання прав дитини у сім’ї як запорука формування успішної особистості
Дата: 13/12/2014
URL: https://nau.edu.ua/ua/news/2014/12/dotrimannya-prav-ditini-u-sim’i-yak-zaporuka-formuvannya-uspishnoi-osobistosti.html
==================================================

З метою відзначення Міжнародного дня прав людини, 10 грудня 2014 року Ольга Лопушанська - доцент кафедри цивільного права і процесу Юридичного інституту провела лекцію на тему «Права дитини у сім’ї» для школярів 11 класів спеціалізованої школи № 185 ім. Володимира Вернадського.
Під час лекції Ольга Лопушанська розповіла дітям про важливість та цінність прав кожної дитини, гарантії свобод людини та механізми їх захисту, оскільки останнім часом в державі спостерігаються вияви серйозного нерозуміння в суспільстві поняття та принципів прав дитини, що виливається в численні факти порушень, застосування тілесних покарань, насильство, неприйняття розвитку механізмів їх захисту, зокрема, ювенальної юстиції тощо. Основними порушеннями прав дитини є: неврахування думки дитини; нехтування інтересами дитини під час конфліктів між батьками або невиконання законних обов’язків стосовно дитини (несплата аліментів, викрадення дітей тощо); насильство щодо дитини (як в сім’ї, так і поза нею); порушення права дитини на охорону здоров'я та освіту.
Дана тема обрана для обговорення зі школярами є досить актуальною, тому що вдосконалюючи закони, змінюючи на краще захист прав дитини на практиці, необхідно не забувати про роботу з населенням, оскільки суспільство демонструє занадто толерантне ставлення до порушення прав дитини. Необхідно навчити людей проявляти толерантність до таких порушень, що сприятиме дотриманню прав дитини в Україні та запобіганню порушенням цих прав.