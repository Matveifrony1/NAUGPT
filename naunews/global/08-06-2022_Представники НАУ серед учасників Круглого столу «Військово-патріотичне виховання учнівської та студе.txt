Заголовок: Представники НАУ серед учасників Круглого столу «Військово-патріотичне виховання учнівської та студентської молоді в умовах боротьби за Україну»
Дата: 08/06/2022
URL: https://nau.edu.ua/ua/news/2022/6/predstavniki-nau-sered-uchasnikiv-kruglogo-stolu-viyskovo-patriotichne-vihovannya-uchnivskoi-ta-studentskoi-molodi-v-umovah-borotbi-za-ukrainu.html
==================================================

7 червня в онлайн режимі відбувся круглий стіл «Військово-патріотичне виховання учнівської та студентської молоді в умовах боротьби за Україну».
Організаторами заходу виступили:
- Міністерство освіти і науки України;
- Національна академія педагогічних наук України;
- Інститут проблем виховання НАПН України;
- ДНУ «Інститут модернізації змісту освіти»;
- Комітет з фізичного виховання та спорту МОН України.
Від Національного авіаційного університету до участі у круглому столі було запрошено проректора з гуманітарної політики та інновацій Світлану Тімкіну й завідувача кафедри фізичного виховання та спортивної підготовки Івана Вржесневського.
Учасники обговорили важливі питання щодо військово-патріотичного виховання молоді, національної консолідації і боротьби за українську національну ідентичність в умовах війни Росії проти України, зв’язку фізичного виховання учнівської та студентської молоді в закладах освіти з підготовкою до захисту України в умовах сучасних викликів, домедичної допомоги тощо.