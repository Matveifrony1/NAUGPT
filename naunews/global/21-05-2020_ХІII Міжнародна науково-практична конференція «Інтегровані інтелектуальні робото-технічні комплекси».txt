Заголовок: ХІII Міжнародна науково-практична конференція «Інтегровані інтелектуальні робото-технічні комплекси»
Дата: 21/05/2020
URL: https://nau.edu.ua/ua/news/2020/traven/hiii-mizhnarodna-naukovo-praktichna-konferentsiya-integrovani-intelektualni-roboto-tehnichni-kompleksi.html
==================================================

Понад 150 учених  з 7 країн світу взяли участь в ХІII Міжнародній науково-практичній конференції «Інтегровані інтелектуальні робото-технічні комплекси (ІІРТК-2020)». Організатор заходу, що відбувся онлайн на платформі Cisco Webex Meeting – Аерокосмічний факультет, модератор –завідувач кафедри комп’ютеризованих електротехнічних систем та технологій Володимир Квасніков.
Свої доповіді презентували: старший викладач кафедри інформатики та управління операціями факультету бізнесу та права Кінгстонського університету Сергій Ковела (Великобританія)  заступник декана Варшавського університету природничих наук Юзеф Хойніцкі (Республіка Польща), директор Інституту стійких інноваційних технологій Ігор Емрі (Словенія), Доктор Аль-Балкского прикладного університету Яхя Храйсат (Йорданія), професор кафедри технології університету Ополя Віктор Власенко (Республіка Польща), завідувач кафедри автоматизації, електротехнічних та комп'ютерно-інтегрованих технологій Національного університету водного господарства та природокористування, віце-президент Інженерної академії України  Володимир Древецький,  академік НАН України, завідувач відділом обчислювальної математики Інституту математики НАН України Володимир Макаров. Також участь у конференції взяли завідувач кафедри теоретичної електротехніки та електричних вимірювань Вінницького національного технічного університету Василь Кухарчук, директор Одеського коледжу інформаційних технологій Володимир Ковальчук,  завідувач кафедри авіаційних приладів і вимірювань Національного аерокосмічного університету ім. Г.Є. Жуковського «ХАІ» Микола Кошовий, декан факультету морської інфраструктури Національного університету кораблебудування ім. адм. Макарова Юрій Харитонов Миколайович та багато інших. Всі доповіді викликали активне обговорення, учасники задавали питання, а доповідачі відповідали на поставлені питання та пояснювали свої наукові здобутки.
За результатами конференції  буде підготовлено електронний та друкований збірник тез.