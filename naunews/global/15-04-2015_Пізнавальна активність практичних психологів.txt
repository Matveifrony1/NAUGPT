Заголовок: Пізнавальна активність практичних психологів
Дата: 15/04/2015
URL: https://nau.edu.ua/ua/news/2015/4/piznavalna-aktivnist-praktichnix-psixologiv.html
==================================================

10 квітня 2015 року завідувач лабораторії психології професійної діяльності Гуманітарного інституту Лілія Прудка провела психологічне дослідження на тему «Пізнавальна активність майбутніх практичних психологів».
Воно було спрямоване на визначення структури, видів пізнавальної активності, дослідження її взаємозв’язків з деякими особистісними особливостями та певними видами діяльності. Для дослідження особливостей пізнавальної активності був використаний опитувальник «Шкала локус-контролю» та методика діагностики соціально-психологічних установок особистості в мотиваційно-потребовій сфері О. Потьомкіної.
Були виділені дві групи студентів. Група 1 - студенти, які вважали свій професійний вибір правильним та виявляли бажання спробувати у ній свої сили, група 2 –студентів, які або демонстрували негативне ставлення до професії психолога, або ж не визначилися. Дослідження дало можливість сформулювати такі висновки: професійно впевнені студенти групи 1 прагнуть до досягнення результатів, тому гарно вчаться, інформаційно-активні, керують собою (64%). Серед професійно невпевнених студентів групи 2 пізнавально-активними є особи із розвинутою вольовою сферою, завдяки якій вони навчаються без ускладнень.
Надалі передбачається продовжити дослідницьку роботу.