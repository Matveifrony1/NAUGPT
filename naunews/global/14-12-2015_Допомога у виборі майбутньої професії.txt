Заголовок: Допомога у виборі майбутньої професії
Дата: 14/12/2015
URL: https://nau.edu.ua/ua/news/2015/12/dopomoga-u-vibori-majbutnoi-profesii.html
==================================================

7-8 грудня 2015 року викладачі кафедри англійської філології і перекладу Навчально-наукового Гуманітарного інституту Ю. Плетенецька, М. Пилипчук та І. Струк провели профорієнтаційні зустрічі з учнями випускних класів романо-германської гімназії № 123, гімназії «Академії», спеціалізованих шкіл № 2, № 185, № 196, загальноосвітніх шкіл № 13 та № 235 Подільського та Святошинського районів м. Києва.
Майбутні вступники отримали вичерпну інформацію з напрямів підготовки та форм навчання в НАУ. Учні ознайомилися з напрямом підготовки «Філологія», профільними дисциплінами, методикою та засобами навчання, видами та сферою професійної діяльності майбутніх фахівців, деталями вступу та вартості навчання, а також студентського самоврядування та дозвілля.
Майбутні абітурієнти мали змогу відчути себе справжніми студентами на імпровізованому занятті з «Практики перекладу галузевої літератури», де вони виконували різні завдання з двостороннього письмового та усного технічного та художнього напрямків перекладу.
З огляду на активність та вмотивованість школярів можна стверджувати, що вони готові свідомо обрати майбутню професію. Будемо раді вітати рішення таких учнів вступати до лав студентства НАУ.