Заголовок: Незабутня екскурсія до НАУ!
Дата: 30/10/2017
URL: https://nau.edu.ua/ua/news/2017/10/nezabutnya-ekskursiya-do-nau.html
==================================================

27 жовтня 2017 року Центр допрофесійної підготовки Навчально-наукового інституту неперервної освіти організував екскурсію для групи старшокласників Носівської міської гімназії Чернігівської області до Національного авіаційного університету.
Неабияке враження на майбутніх абітурієнтів справила екскурсійна програма. Учні побували у Музеї історії НАУ, де почули розповідь про історію та сьогодення нашого університету. Потім їм гостинно відчинила двері криміналістична лабораторія НН Юридичного інституту, представники якої презентували особливості підготовки майбутніх фахівців-криміналістів. У приміщенні Приймальної комісії учні ознайомилися з інформаційними стендами НН інститутів та університету загалом. На гостей справила враження докладна інформація про велику кількість спеціальностей та спеціалізацій, особливості підготовки фахівців, організацію навчального процесу, наукову діяльність студентів, працевлаштування, студентське життя та міжнародні зв’язки.
Окремим аспектом зацікавлення виявилася інформація про перспективи навчання на підготовчому відділенні ННІНО та участь у Всеукраїнських учнівських олімпіадах. Старшокласники отримали запрошення на День відкритих дверей 2 грудня 2017 року, подякували за цікаву екскурсію, що залишить теплі враження від гостинності НАУ і, сподіваємось, що саме Національний авіаційний університет для більшості майбутніх абітурієнтів із Чернігівщини в подальшому стане їх другою домівкою.