Заголовок: НАУ вручено Гран-Прі  на ІV Міжнародній спеціалізованій виставці «Освіта в Україні. Освіта за кордоном»
Дата: 27/02/2017
URL: https://nau.edu.ua/ua/news/2017/1/nau-vrucheno-gran-pri-na-iv-mizhnarodniy-spetsializovaniy-vistavtsi-osvita-v-ukraini-osvita-za-kordonom.html
==================================================

З 22 по 24 лютого 2017 р. у Колонній залі КМДА відбулася ІV Міжнародна професійна спеціалізована виставка «Освіта в Україні. Освіта за кордоном» під гаслом «Гордий вчитися в Україні».
Учасники – провідні ВНЗ нашої держави: Національний авіаційний університет, Національний педагогічний університет ім. М. П. Драгоманова, Національний медичний університет ім. О. О. Богомольця, Національний технічний університет «Харківський політехнічний інститут», Національний технічний університет України «Київський політехнічний інститут ім. І. Сікорського», Вінницький національний медичний університет ім. М. І. Пирогова, Національний фармацевтичний університет тощо.
Виставка відбулася за сприянням МОН України, Мінкульту України, КМДА, НАПН України, Спілки ректорів ВНЗ, Департаменту освіти і науки, молоді та спорту КМДА.
Відкрив урочисту церемонію і привітав учасників та гостей заступник Міністра освіти і науки України, керівник апарату Греба Р. В.
На церемонії від НАУ виступили проректор з навчальної та виховної роботи, д. н. з держ. упр., професор Іванова Т. В. та випускник–2010 ННІ Аеропортів, голова громадського руху за збереження малих річок м. Києва, архітектор С. Поломаний. Привітали учасників та гостей урочистостей Народний ансамбль «Політ» хореографічною замальовкою «Дівочі вечорниці» та майбутній філолог-перекладач Катерина Романчук піснею «Україна – це ти».
В урочистій атмосфері університету було вручено почесну нагороду Гран-Прі та престижний Дипломом як переможцям конкурсу рейтингової тематичної номінації «Ун іверситет – гордість України в національній освіті». Дипломом Почесного випускника та пам’ятним знаком було нагороджено С. Поломаного.
Популярністю учнів-відвідувачів користувалися представлені матеріали експозиції ННІ Аеропортів: стенд «Архітектурна освіта в НАУ»; стенд «Участь студентів-науковців у роботі Департаменту архітектури та містобудування КМДА»; стенд «Громадські ініціативи випускників напряму «Архітектура» та оригінальний макет території НАУ, виконаний студентами-архітекторами. Представлені стенди експозиції університету надали виставці НАУ неповторної оригінальності та внесли вагомий вклад у створення модерного підходу до реалізації сучасної освітньої виставкової діяльності.
Керівнику наукових проектів – к. арх., доценту, директору ННІ Аеропортів Чемакіній О. В. було вручено Диплом почесного учасника за розробку інноваційних архітектурно-дизайнерських проектів.
Захід відвідали учні ЗНЗ, випускники минулих років, батьки та освітяни. Виставкові стенди університету мали популярність серед абітурієнтів. Учасники мали змогу отримати професійні консультації представників НАУ, переглянути відеофільм, яскраві та змістовні презентації ННІ. Було висвітлено пріоритетність і престижність освіти, що значно впливає на вибір сучасного закладу українськими абітурієнтами.
НАУ презентував: інновації з підвищення якості освіти; реалізацію освітніх програм; надання якісних освітніх послуг; досвід міжнародної співпраці у реалізації спільних освітніх проектів; післядипломну та заочну освіту; курси з підготовки до ЗНО; навчання англійською мовою та на кафедрі військової підготовки; видавничу діяльність; умови вступу до НАУ. Відвідувачам було роздано інформаційно-рекламну продукцію та надано фахові консультації.
На заході відбулося налагодження контактів, обмін досвідом, творчими здобутками та професійними інтересами науково-педагогічних фахівців університету з представниками інших ВНЗ України, що, безумовно, дозволить взаємно збагатити власний професійний досвід.
Університет представляли: ІДП, ННІ ЗДН, ННІ Аеропортів, Приймальна комісія, НТБ, кафедра військової підготовки, ПЕК та КІТЗ.