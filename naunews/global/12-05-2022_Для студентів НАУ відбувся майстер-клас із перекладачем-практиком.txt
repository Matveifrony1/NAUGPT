Заголовок: Для студентів НАУ відбувся майстер-клас із перекладачем-практиком
Дата: 12/05/2022
URL: https://nau.edu.ua/ua/news/2022/5/dlya-studentiv-nau-vidbuvsya-mayster-klas-iz-perekladachem-praktikom.html
==================================================

10 травня викладачі кафедри англійської філології і перекладу Факультету лінгвістики та соціальних комунікацій (ФЛСК) Національного авіаційного університету організували та провели практикум для студентів 3-го та 4-го курсів.
Під час практичного заняття із дисципліни «Практика перекладу галузевої літератури» відбувся майстер-клас із перекладачем-практиком Оксаною Гаврилів.
Пані Оксана поділилась з присутніми цікавими моментами практичної роботи перекладача, розповіла про власний досвід як письмового перекладу, так і усного. Також, вона навела низку прикладів, які допомогли студентам наочно переконатися в тому, що «вибір правильного варіанта перекладу є відповідальним та іноді вимагає від перекладача відійти від безпосереднього еквівалента та обрати той варіант, який зможе бути більш зрозумілим для цільової аудиторії, тобто мова йде про необхідність одомашнення певних лексичних одиниць».
Щиро вдячні Оксані Гаврилів за професійний майстер-клас.