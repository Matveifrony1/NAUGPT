Заголовок: Обговорення містобудівних проблем розвитку аеропортів
Дата: 17/03/2018
URL: https://nau.edu.ua/ua/news/1/3/obgovorennya-mistobudivnih-problem-rozvitku-aeroportiv.html
==================================================

14 березня 2018 року на кафедрі містобудування ННІАП (завідувач – Галина Агєєва, к.т.н., с.н.с., член-кореспондент Академії будівництва України) відбувся симпозіум «Аеропорти як містоформуючі структури. Екологічні аспекти міського планування» – складова ІІІ Міжнародного науково-практичного конгресу «Міське середовище – ХХІ ст. Архітектура. Будівництво. Дизайн», присвяченого 85-річчю Національного авіаційного університету.
В роботі симпозіуму взяли участь науковці, викладачі, студенти – представники Навчально-наукового інституту аеропортів та Навчально-наукового інституту інформаційно-діагностичних систем НАУ, Київського національного університету будівництва та архітектури, Івано-Франківського національного технічного університету нафти та газу, Запорізької державної інженерної академії.
Були розглянуті та обговорені:
-         сучасні тенденції розвитку аеропортів, пов’язані з розв’язанням низки містобудівних проблем;
-         містобудівні, архітектурно-планувальні рішення підприємств неавіаційного призначення та міських поселень, будівництво яких здійснюється на територіях, наближених до аеропортів;
-         транспортні аспекти проблем формування безперешкодного середовища;
-         взаємозв’язки природних і антропогенних факторів в процесі містобудування;
-          екологічні аспекти міського планування та функціонування аеропортів  тощо.
Були представлені результати виконання кафедральних науково-дослідних робіт:
- «Містобудівні аспекти розвитку аеропортів» (науковий керівник – Г. Агєєва, к.т.н., с.н.с., завідувач кафедри містобудування);
- «Просторова організація середовища життєдіяльності для маломобільних груп населення» (науковий керівник – Л. Бармашина, к. арх., с.н.с., доцент кафедри містобудування);
- «Розробка наукових основ та практичних рекомендацій щодо формування енерговідповідного матриці психотипу людини архітектурного середовища» (науковий керівник – Г. Болотов, к.арх., с.н.с., доцент кафедри містобудування).
Учасники симпозіуму ознайомилися з експозицією курсових проектів «Генеральний план селища міського типу (авіамістечка) на 2-4 тисячі мешканців», розроблених студентами-архітекторами під  керівництвом викладачів кафедри містобудування ННІАП (зав. кафедри Г. Агєєва, доцент Л. Бармашина, доцент Г. Болотов, старший викладач Н. Бжезовська).