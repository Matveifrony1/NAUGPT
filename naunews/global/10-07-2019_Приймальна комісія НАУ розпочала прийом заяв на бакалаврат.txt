Заголовок: Приймальна комісія НАУ розпочала прийом заяв на бакалаврат
Дата: 10/07/2019
URL: https://nau.edu.ua/ua/news/2019/7/priymalna-komisiya-nau-rozpochala-priyom-zayav-na-bakalavrat.html
==================================================

В Національному авіаційному університеті розпочато прийом заяв для вступу на освітній ступінь «Бакалавр».
Більшість вступників мають подавати їх в електронній формі через власні кабінети. Реєструвати кабінети та подавати через них заяви можна буде до 18-ї години 22 липня для тих, хто вступає за сертифікатами ЗНО та/або творчими конкурсами, складеними з 1 до 10 або 12 липня, й до 16 липня — для вступників за співбесідою, іспитами чи творчими конкурсами.
Упродовж першого дня найбільшу кількість заяв подано на Факультет кібербезпеки, комп’ютерної та програмної інженерії, Аерокосмічний факультет  і Факультет міжнародних відносин.
З детальною інформацією щодо вступу до НАУ можна ознайомитись на сайті Приймальної комісії
http://pk.nau.edu.ua
або за телефоном (044) 406-70-38.