Заголовок: Авіаційний медичний центр НАУ підтверджує статус лідера галузі
Дата: 20/08/2024
URL: https://nau.edu.ua/ua/news/2024/8/aviatsiyniy-medichniy-tsentr-nau-pidtverdzhue-status-lidera-galuzi.html
==================================================

Напередодні Дня медичного працівника Головна акредитаційна комісія Міністерства охорони здоров’я України
провела планову перевірку
відповідності центру стандартам акредитації.
За результатами аудиту
АМЦ НАУ набрав 94% зі 100
можливих, успішно підтвердивши вищу категорію на наступні три роки. Це найкращий результат серед спеціалізованих медичних закладів цивільної авіації України на сьогоднішній день.
АМЦ НАУ є спеціалізованим сертифікаційно-діагностичним центром цивільної авіації України.
Заклад займається питаннями
сертифікації авіаційного персоналу всіх класів, включаючи медичний добір абітурієнтів-пілотів та диспетчерів управління повітряним рухом. Важливо відзначити, що АМЦ НАУ — єдиний в структурі цивільної авіації України, який має Акредитаційний сертифікат вищої категорії.
Крім того, авіаційні медичні експерти АМЦ НАУ є постійними членами Європейської асоціації з авіаційно-космічної медицини (ESAM). Вони беруть
активну участь у міжнародних конференціях та семінарах
, що дозволяє центру бути в курсі найновіших світових тенденцій та практик у галузі.
Найближчий міжнародний захід за участю АМЕ АМЦ НАУ відбудеться під егідою TAIEX у Молдові
з 16 по 18 жовтня 2024 року.
Це ще раз підкреслює важливу роль центру не лише на національному, а й на міжнародному рівні.