Заголовок: За умов особливого періоду
Дата: 20/11/2015
URL: https://nau.edu.ua/ua/news/2015/11/za-umov-osoblivogo-periodu.html
==================================================

19 листопада 2015 року в університеті пройшло заняття з питань цивільного захисту. Його тема «Порядок організації навчально-виховного процесу НАУ в умовах особливого періоду». Учасниками занять були начальники штабів ЦЗ, їх заступники, командири об’єктових формувань інститутів (факультетів), особовий склад групи пожежогасіння, керівники навчальних груп ЦЗ, коменданти навчальних корпусів і гуртожитків, викладачі та вільні від занять студенти. Відповідно до «Плану основних заходів режимно-секретного відділу на 2015 рік» заняття під керівництвом начальника РСВ О. Удовенка проводили працівники сектору цивільного захисту (ЦЗ) О. Костюченко, В. Шляхов, О. Абазіна, В. Якунін.
Заступник начальника режимно-секретного відділу О. Костюченко виступив з доповіддю: «Засоби колективного захисту працівників та студентів університету в особливий період». Фахівець І категорії  РСВ В. Шляхов розповів про засоби персонального захисту працівників та студентів університету в особливий період.
Начальник служби протипожежного нагляду А. Ігнатко надав інформацію щодо порядку організації заходів з пожежної безпеки, про методи та засоби пожежогасіння в особливий період.
Наприкінці заняття відбулась демонстрація документального фільму «Захист населення в особливий період».