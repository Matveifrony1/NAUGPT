Заголовок: Історія та культура України у вищій школі: проблеми та завдання
Дата: 23/12/2015
URL: https://nau.edu.ua/ua/news/2015/12/istoriya-ta-kultura-ukraini-u-vishhij-shkoli-problemi-ta-zavdannya.html
==================================================

18 грудня 2015 року завідувач кафедри української мови та культури І. Бурлакова та завідувач кафедри історії та документознавства І. Тюрменко традиційно взяли участь у роботі XVIII Міжвузівського науково-методичного семінару «Актуальні проблеми викладання історії України та історії української культури у вищій школі». Він проходив у Національному технічному університеті України «КПІ» за ініціативи кафедри історії. Мета семінару - обговорення передових технологій викладання історії України та історії української культури, підвищення статусу історичних дисциплін у вищій школі, поглиблення співпраці між ВНЗ і науковими установами країни.
У роботі взяли участь провідні науковці Інституту історії України та професорсько-викладацький склад кафедр гуманітарного спрямування вищих навчальних закладів столиці і багатьох областей України. Відбулися активні обговорення питань, пов’язаних з основними підходами викладання дисциплін, заявлених у назві семінару, з погляду культурної та етнічної толерантності та завданнями історичної освіти у подоланні конфліктів історичної пам’яті в сучасній Україні.