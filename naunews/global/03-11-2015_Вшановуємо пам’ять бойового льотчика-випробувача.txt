Заголовок: Вшановуємо пам’ять бойового льотчика-випробувача
Дата: 03/11/2015
URL: https://nau.edu.ua/ua/news/2015/11/vshanovuemo-pam’yat-bojovogo-lotchika-viprobuvacha.html
==================================================

У жовтні 2015 року студенти академічних груп ПР-101, ПР-203, ПР-204 Навчально-наукового Юридичного інституту у супроводі наставників Олени Макеєвої, Оксани Миронець та Людмили Шапенко вшанували пам'ять та поклали квіти до пам’ятника військового льотчика, випробувача, Героя Радянського Союзу Ахмед-Хана Султана. Захід відбувся на виконання листа Міністерства освіти і науки України від 05.03.2015 1/9-112 «Про відзначення пам’ятних дат і ювілеїв у 2015 році» та у зв’язку з відзначенням 95-ї річниці з дня народження уславленого льотчика.
Ахмед-Хан Султан - національний герой кримськотатарського народу. Радянський льотчик-ас, учасник Другої світової війни. 30 червня 1945 року за успішне проведення 603 бойових вильотів, збиті особисто 30 літаків противника різних типів і 19 літаків ворога, збитих в групових боях, удостоєний звання двічі Героя Радянського Союзу. Заслужений льотчик-випробувач СРСР, єдиний радянський льотчик, який випробував понад 50 типів літальних апаратів.
З метою вшанування пам'яті Героя, 3 травня 2013 року в київському парку Вічної Слави відкрито бюст Султану Амет-Ханові, а 15 травня 2014 року - меморіальну дошку біля ДК «Авіатор» Кіровоградської льотної академії Національного авіаційного університету. Це місце було обране через неможливість увічнити пам'ять кримськотатарського льотчика-аса на окупованій території Криму.
Студенти з глибокою пошаною поклали квіти до гранітного постаменту з бронзовим бюстом героя. Молодь завжди буде щиро вдячна мужньому льотчику за можливість жити у вільній країні.