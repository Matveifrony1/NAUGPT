Заголовок: Ректорат викорінюватиме недбалість співробітників, яка завдає шкоди студентам НАУ
Дата: 15/10/2015
URL: https://nau.edu.ua/ua/news/2015/10/rektorat-vikorinyuvatime-nedbalist-spivrobitnikiv-yaka-zavdae-shkodi-studentam-nau.html
==================================================

Ректорат викорінюватиме недбалість співробітників, яка завдає шкоди студентам НАУ.
Так в.о. першого проректора Андрій Майснер прокоментував факти притягнення деяких посадових осіб університету до дисциплінарної відповідальності за нанесення шкоди студентам через зрив процесу своєчасного надання студентських квитків. "Основною цінністю
НАУ є студенти, їх інтереси, устремління та успіхи. Ми маємо бути їх провідником у перспективне професійне майбутнє", - так визначив основне завдання адміністрації університету в.о. першого проректора Андрій Майснер. Представник ректорату також підкреслив, що "деякі співробітники мабуть забули чи взагалі ще не збагнули того, що студенти є замовниками якісного сервісу та освітніх послуг, і університет має бути конкурентноздатним сучасним закладом, а не "совковим" прихистком для недбалих співробітників". Також один із керівників НАУ пояснив такі недбалі дії осіб, яким оголошено догани, а точніше їх бездіяльність, в ситуації з забезпеченням студентськими квитками, саботажем і намаганнями "деяких псевдопатріотів НАУ і надалі безкарно паразитувати на тілі державного ВНЗ за гроші платників податків, студентів
і держави". Студентські квитки - це не лише посвідчення особи студента, але й підстава для реалізації ним соціальних гарантій та отримання преференцій, наданих державою. Йдеться про пільги та матеріальну мотивацію. Ніхто й нікому не давав права через службову недбалість завдавати моральної та матеріальної шкоди студентам. Так пояснив важливість своєчасного забезпечення студентськими квитками студентів НАУ та санкції до порушників Андрій Майснер.