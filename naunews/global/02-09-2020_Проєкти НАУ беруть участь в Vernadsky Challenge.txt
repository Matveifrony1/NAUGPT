Заголовок: Проєкти НАУ беруть участь в Vernadsky Challenge
Дата: 02/09/2020
URL: https://nau.edu.ua/ua/news/2020/veresen/proekti-nau-berut-uchast-v-vernadsky-challenge.html
==================================================

Два стартап-проєкти НАУ, що орієнтовані на космічну галузь, подані на конкурс інженерних стартапів Vernadsky Challenge, призовий фонд якого 2 мільйони гривень.
На конкурс подано проєкт «SpaceCryptoNAU» – шифратор для захисту даних та «Енергетичний модуль міжорбітального транспортного засобу», розроблений командою СКБ «SKY” і партнером Університету АТ «НВК «КУРС».
У фокусі інтересів Vernadsky Challenge:
- космічні технології (ракети, системи для запуску, супутники, космічна інженерія і всі прилади, призначені для дослідження і освоєння космосу);
- активна біоелектроніка (прилади, які допоможуть відновити втрачені функції організму або замінити орган, біотехнології в медицині, протези, екзоскелети, медичні прилади та обладнання, технології для людей специфічних професій).
Фінал цьогорічного конкурсу інженерних стартапів Vernadsky Challenge відбудеться 13-14 жовтня 2020 року. Конкурс пройде в рамках ХII Міжнародного авіакосмічного салону «Авіасвіт — ХХІ».
Тож вболіваємо за наші проєкти й очікуємо позитивних результатів!