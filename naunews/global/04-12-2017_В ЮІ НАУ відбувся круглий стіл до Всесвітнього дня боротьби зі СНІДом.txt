Заголовок: В ЮІ НАУ відбувся круглий стіл до Всесвітнього дня боротьби зі СНІДом
Дата: 04/12/2017
URL: https://nau.edu.ua/ua/news/2017/12/v-yui-nau-vidbuvsya-krugliy-stil-do-vsesvitnogo-dnya-borotbi-zi-snidom.html
==================================================

1 грудня 2017 року в Навчально-науковому юридичному інституті відбувся круглий стіл на тему «Всесвітній день боротьби зі СНІДом», організатором якого виступила Студентська рада Інституту.
Мета заходу – інформування молоді про проблему ВІЛ/СНІД.
Відкрила просвітницький захід  директор Інституту, д.ю.н., доцент Ірина Сопілко, яка зазначила, що на сьогодні в Україні епідемічна ситуація з ВІЛ-інфекції залишається напруженою, продовжується її поширення серед населення, зростає кількість ВІЛ-інфікованих осіб і хворих на СНІД.
Захід продовжився обговоренням державної політики уряду України в боротьбі з поширенням венеричних хвороб, ВІЛ-інфекції й СНІД та окресленням деяких недоліків законодавчих актів, а також напрямів їх усунення.
«Уряд повинен створити ефективні заходи й правозахисну систему, котрі б сприяли зменшенню поширення хвороб, що передаються статевим шляхом, ВІЛ-інфекції та СНІДу. Така робота сприятиме підвищенню ефективності заходів, які попереджають поширення ВІЛ-інфекції та СНІДу»,  - зазначив запрошений гість із відділу по роботі зі студентами НАУ Віталій Сидоркін.
Крім круглого столу, членами Студради Інституту протягом дня проведено акцію «Зав’яжи червону стрічку – символ боротьби зі СНІДом» та підготовлено інформативні стінгазети, присвячені «хворобі 21 століття».