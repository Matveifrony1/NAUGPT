Заголовок: Громадянська та громадська активність: 18-
Дата: 03/03/2016
URL: https://nau.edu.ua/ua/news/2016/3/gromadyanska-ta-gromadska-aktivnist-18.html
==================================================

1 березня 2016 року в спеціалізованій школі І-ІІІ ступенів № 120 міста Києва з поглибленим вивченням предметів природничо-математичного циклу відбулась ІІІ науково-практична учнівська конференція «Громадянська та громадська активність: 18-».
Робота секцій пройшла у форматі інтерактивних тренінгів для учнів з мистецтва переговорів, школи лідерства, школи громадянської і волонтерської участі та патріотичного виховання, презентації порталу «Громадсько-активні школи (ГАШ) Києва» та флешмобу «Україна: Європа+».
З метою дискусійного обговорення учнями питання «Чи сформувалось громадянське суспільство в нашій державі?» старший викладач кафедри теорії та історії держави і права НН ЮІ Ірина Тимкович і студентка групи ПР-405 Олена Безпальча виступили в ролі модераторів дебатного клубу старшокласників за тематичним напрямом конференції «Громадянське суспільство в сучасній Україні».
За підсумками роботи конференції учасники зробили висновок, що для формування соціально та економічно активної особистості необхідно створити систему безперервної економічної підготовки населення, складовими якої є економічна освіта та виховання учнівської молоді.