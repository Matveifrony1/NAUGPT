Заголовок: Відзначення Дня козацтва у Навчально-науковому інституті економіки та менеджменту
Дата: 20/10/2016
URL: https://nau.edu.ua/ua/news/2016/10/vidznachennya-dnya-kozatstva-u-navchalno-naukovomu-instituti-ekonomiki-ta-menedzhmentu.html
==================================================

18 жовтня 2016 року за ініціативою факультету економіки і підприємництва ННІЕМ була проведена урочиста зустріч з нагоди святкування Дня українського козацтва.
Свято пройшло у теплій і дружній атмосфері: у читальній залі науково-технічної бібліотеки НАУ студенти презентували цікаві та змістовні розповіді про героїчні часи козацтва, тодішні звичаї та традиції. З привітальними словами до присутніх звернулася декан ФЕП д.е.н., професор О. Ареф’єва.
Родзинкою заходу стало обговорення питань про походження свята Покрови, про козаків-характерників, реєстрових козаків. Завершилося святкування вікториною, в якій узяли активну участь усі гості, за що отримали цікаві призи.