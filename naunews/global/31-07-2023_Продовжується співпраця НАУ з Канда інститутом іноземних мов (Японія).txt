Заголовок: Продовжується співпраця НАУ з Канда інститутом іноземних мов (Японія)
Дата: 31/07/2023
URL: https://nau.edu.ua/ua/news/2023/7/prodovzhuetsya-spivpratsya-nau-z-kanda-institutom-inozemnih-mov-(yaponiya).html
==================================================

На Факультеті міжнародних відносин НАУ пройшов англомовний міжнародний захід з викладачами кафедри іноземних мов та перекладу за участі та підтримки Kanda Center for Online Intercultural Exchange Program.
Міжнародна онлайн-зустрічі була проведена Кіреном Джуліаном, директором освітньої установи Kanda Institute of Foreign Languages/Канда інституту іноземних мов, Японія (м. Токіо) та модератором Наталією Василишиною, професором кафедри іноземних мов та перекладу Факультету міжнародних відносин НАУ.
В результаті між ФМВ НАУ та Канда інститутом іноземних мов були визначені напрями подальшої міжнародної співпраці на 2023 – 2024 н.р., зокрема: проведення 5-ти тренінгових сесій англійською мовою наступного навчального семестру. Також для студентів зацікавлених виключно в спілкуванні японською мовою надаватимуться можливості організації додаткових тренінгів.
У рамках майбутніх тренінгів було запропоновано зосередитися на таких темах, як життя в Японії, уявлення про японську систему освіти, спорт та культурну спадщину України;
А також обговорили можливість включення коротких змістовних лекцій англійською мовою викладачів двох освітніх установ під час онлайн-сесій.
Окрім цього, сторони домовились про створення групових проєктів, над якими студенти могли б співпрацювати онлайн і офлайн; можливість співпраці у дослідницьких роботах, заснованих на результатах і ідеях, отриманих у програмі міжнародного обміну Online Intercultural Exchange Program з метою висвітлення переваг та позитивного впливу таких програм на культурне сприйняття студентів і міжнародне співробітництво.