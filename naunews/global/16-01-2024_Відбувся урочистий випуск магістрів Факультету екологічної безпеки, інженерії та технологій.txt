Заголовок: Відбувся урочистий випуск магістрів Факультету екологічної безпеки, інженерії та технологій
Дата: 16/01/2024
URL: https://nau.edu.ua/ua/news/2024/1/vidbuvsya-urochistiy-vipusk-magistriv-fakultetu-ekologichnoi-bezpeki-inzhenerii-ta-tehnologiy.html
==================================================

11 січня 2024 року
відбувся урочистий захід з нагоди випуску магістрів Факультету екологічної безпеки, інженерії та технологій НАУ.
У заході взяли участь в.о. ректора Володимир Шульга, в.о. проректора з гуманітарної політики та інновацій Марина Петченко, помічник ректора Сергій Кондратюк, в.о. декана ФЕБІТ Оксана Тихенко, заступник декана Валентина Гроза, завідувачі кафедр Тамара Дудар, Антоніна Кустовська, Катерина Гаркава, Батир Халмурадов та заступник завідувача кафедри біокібернетики та аерокосмічної медицини Олена Монченко.
Загалом диплом магістра отримали 90 осіб за такими спеціальностями:
101 «Екологія»,
161 «Хімічні технології та інженерія»,
162 «Біотехнології та біоінженерія»,
163 «Біомедична інженерія»,
263 «Цивільна безпека».
22 випускника отримали дипломи з відзнакою за відмінне навчання та наукову роботу. Також 36 осіб нагороджено грамотами університету за перемогу в конкурсі дипломних проєктів
Звертаючись до випускників
Володимир Шульга
зазначив: «Ви – гордість НАУ і майбутнє нашої країни! Саме від Вас залежить як буде відбуватися післявоєнна відбудова держави, відновлення повноцінного життя на деокупованих і постраждалих від військових дій територіях. Від душі хочу побажати Вам, щоб ви завжди вірили в свої сили і Україну, постійно дбали про свій інтелектуальний та духовний розвиток і, головне, жили за принципами людяності та честі».
У свою чергу випускники та їх батьки  висловили багато теплих слів вдячності адміністрації та науково-педагогічним працівникам НАУ за сумлінну працю, високий професіоналізм і відповідальне ставлення до навчання здобувачів вищої освіти.