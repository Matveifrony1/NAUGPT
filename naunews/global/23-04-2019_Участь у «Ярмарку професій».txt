Заголовок: Участь у «Ярмарку професій»
Дата: 23/04/2019
URL: https://nau.edu.ua/ua/news/2019/4/uchast-u-yarmarku-profesiy.html
==================================================

На запрошення Ірпінського міського центру зайнятості представники НАУ взяли участь в профорієнтаційному заході «Ярмарок професій» для учнів міста Бучі.
Захід відвідали понад 200 учнів 9-11 класів, батьків та вчителів. Учнів проінформували про перспективи навчання в університеті, перелік спеціальностей, освітньо-професійні програми, англомовний проект, кафедру військової підготовки; про можливості, що відкриваються перед студентами щодо їх участі у різноманітних міжнародних освітніх проектах; наукову діяльність та дозвілля студентів.
Цікавила абітурієнтів інформація про особливості вступу до НАУ; можливість отримання додаткових 20 балів за результатами участі у Всеукраїнських олімпіадах університету; вартість навчання; особливості вступу на окремі спеціальності; терміни прийому документів та зарахування; порядок подачі заяв в електронній формі на участь у конкурсному відборі; навчання на підготовчих курсах.
Учнів запрошено на дні відкритих дверей НАУ (23 квітня та 08 червня); марафон «Пробне ЗНО – 2019» (8 червня) та Літню школу, що проходитиме з 6 по 14 червня 2019 року.
Захід забезпечували працівники ННІІОТ, ФМВ, ФЛСК, ЮФ, АФ, Приймальної комісії, а також Коледжу інженерії та управління НАУ; Коледжу інформаційних технологій та землевпорядкування НАУ.
Адміністрація Ірпінського міського центру зайнятості подякувала представникам НАУ за проведення кваліфікованого профорієнтаційного інформування учнівської молоді та висловила вдячність керівництву та колективу університету за щорічну участь у «Ярмарку професій».