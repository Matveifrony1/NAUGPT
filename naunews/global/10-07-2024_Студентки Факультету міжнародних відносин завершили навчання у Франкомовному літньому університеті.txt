Заголовок: Студентки Факультету міжнародних відносин завершили навчання у Франкомовному літньому університеті
Дата: 10/07/2024
URL: https://nau.edu.ua/ua/news/2024/7/studentki-fakultetu-mizhnarodnih-vidnosin-zavershili-navchannya-u-frankomovnomu-litnomu-universiteti.html
==================================================

Студентки Факультету міжнародних відносин
завершили навчання у Франкомовному літньому університеті
за напрямом «Міжнародні відносини» (Румунія, Бухарест).
Організатори проєкту
— Міжнародна організація Франкофонії (OIF) у партнерстві з Політехнічним університетом Бухареста.
Проєкт об’єднав молодь, яка активно вивчає французьку мову та
планує робити кар’єру у сфері міжнародних відносин.
Участь у проєкті взяли понад
65 студентів
з тринадцяти країн Центральної та Східної Європи. Учасників Франкомовного літнього університету привітала Генеральний Секретар Міжнародної організації Франкофонії
пані Луіз Мушіківабо.
У рамках проєкту
проведено заходи за участю міністрів,
послів та інших впливових і цікавих людей. Під час численних конференцій обговорювалися актуальні проблеми, що стосуються дипломатії, гендерної рівності, штучного інтелекту, геополітики Чорного моря тощо.
Студентки ФМВ
Діана Гнилянська та Карина Бузівська
поспілкувалися зі студентами з інших країн,
долучилися до обговорення актуальних питань конференцій
та взяли участь у культурній програмі, що включала тур Трансільванією та екскурсію в Бухарест.
Цей проєкт
дозволив студенткам ФМВ поглибити знання в царині міжнародних відносин,
удосконалити їхню франкомовну компетенцію, познайомитися з новими людьми та отримати неймовірний культурний досвід.
Участь студентів факультету в проєкті стала можливою завдяки
співпраці Факультету міжнародних відносин з Надзвичайним та Повноважним Послом Румунії в Україні Александру Віктором Мікулою.