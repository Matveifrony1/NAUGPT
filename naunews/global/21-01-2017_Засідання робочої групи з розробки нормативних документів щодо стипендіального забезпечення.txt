Заголовок: Засідання робочої групи з розробки нормативних документів щодо стипендіального забезпечення
Дата: 21/01/2017
URL: https://nau.edu.ua/ua/news/2017/1/zasidannya-robochoi-grupi-z-rozrobki-normativnih-dokumentiv-shchodo-stipendialnogo-zabezpechennya.html
==================================================

З метою розробки та приведення у відповідність нормативних документів університету, що стосуються стипендіального забезпечення, до Порядку призначення і виплати стипендій, затвердженого постановою Кабінету Міністрів України від 12 липня 2004 р. № 882 (в редакції постанови Кабінету Міністрів України від 28 грудня 2016 р. № 1050 «Деякі питання стипендіального забезпечення»), а також до постанов Кабінету Міністрів України від 28.12.2016 № 1043 «Про затвердження порядку використання коштів, передбачених у державному бюджеті Міністерства освіти і науки для виплати академічних стипендій»; від 28.12.2016 № 1045 «Деякі питання виплати соціальних стипендій студентам (курсантам) вищих навчальних закладів»; від 28.12.2016 № 1047 «Про розміри стипендій у державних та комунальних навчальних закладах, наукових установах» в університеті створено робочу групу.
20 січня 2017 року відбулося засідання робочої групи з розробки нормативних документів щодо стипендіального забезпечення. Розглядалися питання про порядок призначення і виплати стипендій у 2017 році, про склад стипендіальної комісії університету (доповідач Іванова Т.В., проректор з навчальної та виховної роботи); про фінансове забезпечення виплати стипендій (доповідач Муравська Н.І, начальник планово-фінансового відділу); про порядок формування рейтингу успішності студентів (доповідач Слободян О.П., начальник навчального відділу); про критерії оцінювання наукової, науково-технічної, творчої, спортивної, громадської діяльності студента при формуванні рейтингу успішності (доповідач Калініченко О.В., начальник відділу гуманітарного розвитку).
Члени робочої групи ознайомилися з проектом Положення про порядок призначення і виплати стипендій в Національному авіаційному університеті, проектом Положення про стипендіальні комісії Національного авіаційного університету, а також обговорили варіанти критеріїв оцінювання участі студента у науковій, науково-технічній діяльності (творчій активності для мистецьких спеціальностей), громадському житті та спортивній діяльності при формуванні рейтингу успішності для призначення академічної стипендії, які наразі перебувають на стадії подальшої розробки та удосконалення.
Пропонуємо для громадського обговорення проекти вищезазначених положень.
Додаток 1. Склад робочої групи з розробки нормативних документів щодо стипендіального забезпечення.
Додаток 2. Проект Положення про порядок призначення і виплати стипендій в Національному авіаційному університеті.
Додаток 3. Проект Положення про стипендіальні комісії Національного авіаційного університету.