Заголовок: Між НАУ та Японською авіаційною академією підписана Угода про співпрацю
Дата: 08/10/2022
URL: https://nau.edu.ua/ua/news/2022/10/mizh-nau-ta-yaponskoyu-aviatsiynoyu-akademieyu-pidpisana-ugoda-pro-spivpratsyu.html
==================================================

Сьогодні відбулася зустріч між Надзвичайним і Повноважним Послом України в Японії Сергієм Корсунським та Канцлером JAA Японської авіаційної академії Shigeo Umezawa.
Серед інших питань було обговорено співпрацю двох вищих авіаційних закладів освіти Японії і України.
Результатом зустрічі стало підписання Угоди про співпрацю між Національним авіаційним університетом та Японською авіаційною академією.
Основними напрямками співробітництва в рамках угоди є:
- проведення спільних наукових досліджень і впровадження їх результатів;
- розробка та реалізація програм академічної мобільності (навчання, викладання);
- підвищення кваліфікації фахівців та викладачів;
- організація проведення і участь у симпозіумах, конференціях, семінарах;
- організація довгострокових проєктів, у рамках яких спільно будуть працювати групи фахівців і студентів;
- обмін досвідом, навчально-методичними матеріалами, документацією та інформацією з напрямків діяльності тощо.
Висловлюємо глибоку вдячність Сергію Корсунському за сприяння розвитку міжнародного співробітництва НАУ та допомозі у підписанні Угоди.