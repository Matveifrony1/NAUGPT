Заголовок: Проведено Конференцію трудового колективу НАУ
Дата: 14/01/2020
URL: https://nau.edu.ua/ua/news/2020/sichen/provedeno-konferentsiyu-trudovogo-kolektivu-nau.html
==================================================

14 січня 2020 року відбулась Конференція трудового колективу Національного авіаційного університету.
Порядок денний включав дев’ять питань: звіт ректора НАУ Володимира Ісаєнка «Про діяльність НАУ за 2019 рік та виконання Колективного договору НАУ»; про діяльність Первинної профспілкової організації НАУ щодо виконання Колективного договору за 2019 рік (доповідач – голова Первинної профспілкової організації НАУ Володимир Гребенніков); про діяльність Первинної профспілкової організації студентів та аспірантів НАУ про виконання Колективного договору за 2019 рік (доповідач – голова Первинної профспілкової організації студентів та аспірантів НАУ Артем Телька); про укладання Колективного договору НАУ на 2020-2022 рр. (доповідач – заступник голови робочої комісії з підготовки Конференції трудового колективу та проекту Колективного договору, перший проректор Валерій Козловський); про нову редакцію Статуту НАУ (доповідач – голова Статутної комісії, проректор з міжнародного         співробітництва та освіти Олександр Запорожець); про нову редакцію Антикорупційної програми Національного авіаційного університету (доповідач – начальник відділу з питань запобігання та виявлення корупції Олександр Сізіков); про затвердження Положення «Про Конференцію трудового колективу НАУ» у новій редакції (доповідач – начальник юридичного відділу Леся Прудивус); про погодження окремих питань передачі майна Кременчуцького льотного коледжу до Харківського національного університету внутрішніх справ (доповідач – заступник начальника юридичного відділу Володимир Білий); про зміни  у складі комісії по трудових спорах (доповідач – проректор з навчальної роботи Артур Гудманян).
На конференцію зареєструвалось 239 делегатів. До складу президії обрано ректора університету Володимира Ісаєнка, першого проректора Валерія Козловського, проректора з навчальної роботи Артура Гудманяна, проректора з міжнародного співробітництва і освіти Олександра Запорожця, голову профспілкового комітету Володимира Гребеннікова.
На початку Конференції ректор Володимир Ісаєнко нагородив почесними відзнаками співробітників університету: нагрудним знаком «Ветеран Національного авіаційного університету» професора кафедри авіаційних двигунів Аерокосмічного факультету Юрія Терещенка. Нагрудним знаком «За сумлінну працю»: доцента кафедри спортивної підготовки, завідувача кафедри фізичного виховання та спортивної підготовки Факультету лінгвістики та соціальних комунікацій Івана Вржесневського; фахівця І категорії деканату Факультету аеронавігації, електроніки та телекомунікацій Тетяну Власову; старшого  викладача кафедри іноземних мов за фахом Факультету лінгвістики і соціальних комунікацій Ірину Козелецьку; старшого викладача кафедри засобів захисту інформації Факультету кібербезпеки, комп’ютерної та програмної інженерії Тетяну Мелешко; професора кафедри загальної та прикладної фізики Аерокосмічного факультету Ірину Сліпухіну; фахівця І категорії деканату Факультету аеронавігації, електроніки та телекомунікацій Тетяну Соболь; фахівця І категорії деканату Факультету аеронавігації, електроніки та телекомунікацій Лідію Федоренко; провідного фахівця кафедри аерокосмічних систем управління Факультету аеронавігації, електроніки та телекомунікацій Вадима Шугалєя.
Учасники Конференції заслухали звіт ректора Володимира Ісаєнка, в якому проаналізовано обсяг роботи, що здійснював колектив університету у 2019 році. Підкреслено основні позитивні результати роботи приймальної комісії, організації навчального процесу, досягнень навчальних структурних підрозділів. Обговорено розвиток і трансфер наукових досліджень університету, зокрема, пріоритетні напрямки наукового пошуку. Значний інтерес викликав аналіз розвитку міжнародних зв’язків і стратегічного партнерства НАУ. Зокрема, Володимир Ісаєнко зауважив: «Зроблені конкретні кроки у розвитку співпраці з провідними міжнародними організаціями, насамперед, авіаційного спрямування як на глобальному рівні (ІСАО, ІАТА, АСІ, IFATKA, IFALPA), так і на регіональному рівні (ECAC, EASA, EUROCONTROL). Розвиваються багатосторонні відносини у межах міжнародних асоціацій (ALICANTO, PEGASUS, Асоціації випускників НАУ) та напрацьовуються двосторонні угоди з провідними університетами світу. Наука сьогодні є однією з найконкурентніших сфер діяльності та вагомим економічним ресурсом, що визначає рівень інноваційного розвитку держави».
Після доповіді ректор відповів на письмові запитання делегатів. В обговоренні звіту взяли участь: декан Факультету екологічної безпеки, інженерії та технологій Сергій Бойченко, завідувач кафедри гідрогазових систем Аерокосмічного факультету Валерій Бадах, декан Факультету транспорту, менеджменту і логістики Оксана Ільєнко, декан Факультету аеронавігації, електроніки та телекомунікацій Ігор Мачалін, декан Факультету економіки та бізнес-адміністрування Світлана Петровська і декан Факультету архітектури, будівництва та дизайну Октябрина Чемакіна. Делегати конференції ухвалили звіт ректора Володимира Ісаєнка та визнали його роботу за звітний період задовільною.
Голови первинних профспілкових організацій у своїх виступах розкрили діяльність профспілок у 2019 році.  Конференція на підставі звітів прийняла рішення  визнати Колективний договір за 2019 рік виконаним.
Делегати конференції одноголосно підтримали Колективний договір НАУ на 2020-2022 роки. Також підтримано нові редакції Статуту НАУ  та  Антикорупційної програми університету. Затверджено у новій редакції Положення «Про Конференцію трудового колективу НАУ». Погоджено окремі питання передачі майна Кременчуцького льотного коледжу до Харківського національного університету внутрішніх справ. Ухвалено зміни  у складі комісії по трудових спорах.
Конференція трудового колективу Національного авіаційного університету працювала конструктивно й зауважень щодо її роботи не надійшло.