Заголовок: На ЮФ НАУ відбулася Всеукраїнська науково-практична конференція  «Аеро-2022. Повітряне і космічне право»
Дата: 30/11/2022
URL: https://nau.edu.ua/ua/news/2022/11/na-yuf-nau-vidbulasya-vseukrainska-naukovo-praktichna-konferentsiya-aero-2022-povitryane-i-kosmichne-pravo.html
==================================================

25 листопада 2022 року на Юридичному факультеті НАУ в онлайн-форматі відбулася Всеукраїнська науково-практична конференція молодих учених і здобувачів вищої освіти «Аеро-2022. Повітряне і космічне право».
Цьогоріч конференція проходила в рамках шести
- панельних дискусій: історико-правові аспекти становлення і розвитку аерокосмічної галузі; імплементація міжнародних стандартів цивільної авіації у національне законодавство;
- кримінальна відповідальність та профілактика кримінальних правопорушень у транспортній сфері;
- авіаційна сфера як предмет цивільно-правового регулювання; сучасні тенденції розвитку повітряного та космічного права;
- господарська та космічна діяльність: співвідношення змісту, порядку і особливостей здійснення.
Робота дискусійних панелей, була результативною, так як студенти активно долучились до обговорення питань щодо важливості удосконалення законодавчої бази регулювання цивільної авіації в Україні, ролі Європейської організації з безпеки аеронавігації у координації та управлінні повітряним рухом в Європі, впливу діяльності Міжнародної асоціації повітряного транспорту ІАТА на розвиток української цивільної авіації, забезпечення безпеки пасажирів при здійсненні перевезень у цивільній авіації, розвиту авіаційної галузі під час війни, інформаційної безпеки цивільної авіації тощо.
Значна частина доповідей здобувачів вищої освіти були зроблені англійською
мовою, що свідчить про високий рівень підготовки майбутніх юристів на англомовному проєкті Юридичного факультету.
Англомовні виступи стосувались таких питань як, вдосконалення правового регулювання договорів перевезення повітряним транспортом; особливості проведення судової авіаційно-транспортної експертизи; відновлення надання послуг з аеронавігаційного забезпечення в повітряному просторі України; укладення дoгoвoрів у сферi авiацiї задля переходу на нoвий рiвень відносин мiж Україною та іншими державами.