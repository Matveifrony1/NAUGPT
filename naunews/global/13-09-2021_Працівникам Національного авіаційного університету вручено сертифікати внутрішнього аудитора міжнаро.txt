Заголовок: Працівникам Національного авіаційного університету вручено сертифікати внутрішнього аудитора міжнародного зразка
Дата: 13/09/2021
URL: https://nau.edu.ua/ua/news/2021/9/pratsivnikam-natsionalnogo-aviatsiynogo-universitetu-vrucheno-sertifikati-vnutrishnogo-auditora-mizhnarodnogo-zrazka.html
==================================================

У Національному авіаційному університеті відбулося вручення сертифікатів міжнародного зразка BUREAU VERITAS працівникам університету – учасникам корпоративного курсу навчання «Стандарт ISO 9001:2015. Основи стандарту та внутрішні аудити СМЯ. Вимоги стандарту ISO 19011:2018», організованого відділом моніторингу якості вищої освіти університету.
Навчання проводилось міжнародною компанією ТОВ «Бюро Верітас Сертифікейшин Україна», яка з НАУ співпрацює з 2008 року. Завдяки цьому в університеті впроваджена та постійно удосконалюється сертифікована система менеджменту якості міжнародного стандарту ISO 9001:2015.
Мета навчання у підготовці аудиторського персоналу для проведення внутрішніх аудитів для забезпечення відповідності європейським і національним стандартам якості вищої освіти на всіх рівнях університету та максимального задоволення вимог стандартів та очікувань стейкхолдерів.
Теми курсу:
- основи стандарту системи менеджменту якості (СМЯ);
- принципи менеджменту та процесного підходу;
- структура стандарту ISO 9001:2015, вимоги кожного його розділу;
- інтерпретування положення стандарту ISO 9001:2015;
- важливість документації СМЯ та розуміння її структури;
- вимоги процедури сертифікації;
- встановлення цілі, планування і проведення аудиту СМЯ;
- повноваження та відповідальність аудиторів;
- складання звітів про аудит та запровадження координуючих дій.
Учасників навчання привітав та вручив сертифікати проректор з навчальної роботи НАУ Полухін Анатолій Васильович, який зазначив, що підготовка внутрішніх аудиторів є важливою для університету, адже професійна підготовка такого рівня надасть працівникам НАУ можливість системно та неперервно здійснювати моніторинг якості вищої освіти, забезпечувати та підтримувати культуру якості в університеті.