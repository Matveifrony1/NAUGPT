Заголовок: Міжнародна співпраця – стратегія успіху
Дата: 01/10/2015
URL: https://nau.edu.ua/ua/news/2015/10/mizhnarodna-spivpraczya-–-strategiya-uspixu.html
==================================================

29 вересня  2015 року  в рамках діючого договору про співпрацю відбулася зустріч директора Навчально-наукового Юридичного інституту НАУ  Ірини Сопілко та студентів другого курсу з директором агентства Східноєвропейського розвитку, президентом європейського інституту безперервної освіти  (Словацька республіка, ЄС) Йозефом Затко.
У ході спілкування зазначалося, що одним із найважливіших напрямів роботи Навчально-наукового Юридичного інституту є організація та розвиток міжнародного співробітництва у сфері глобалізації права, дотримання, відновлення та реалізації прав людини, інформаційної політики тощо. Обидві сторони наголосили на тому, що першим кроком до спільної діяльності є  залучення  студентів, аспірантів, докторантів, викладачів та науковців до світових джерел інформації, вивчення, аналіз, узагальнення та використання кращої практики й світового досвіду, сприяння створенню загальноєвропейського освітнього простору на основі спільних цінностей та стандартів якості.
Для досягнення окресленої мети заплановано взяти участь в організації та проведені науково-практичних конференцій: «Важливість людського потенціалу в регіональному розвитку» (5-11 листопада 2015 р., Словаччина) та «Правова реформа: досягнення і перспективи» (26 лютого 2016 р., Україна). Також обговорювалась можливість видання монографій, навчальних посібників в країнах ЄС, а також взаємне їх рецензування.
Вагомим підсумком зустрічі  стала підтримка словацькою стороною популяризації наукового журналу «Наукові праці Національного авіаційного університету. Юридичний вісник. Повітряне і космічне право» в країнах ЄС.