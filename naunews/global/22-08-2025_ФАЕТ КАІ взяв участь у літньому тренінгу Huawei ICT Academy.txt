Заголовок: ФАЕТ КАІ взяв участь у літньому тренінгу Huawei ICT Academy
Дата: 22/08/2025
URL: https://nau.edu.ua/ua/news/2025/8/24087.html
==================================================

16–17 серпня 2025 року
в навчально-оздоровчому комплексі Olympic Village у селі Ходосівка Київської області відбувся
літній офлайн тренінг для інструкторів Huawei ICT Academy «Summer Camp 2025».
Факультет аеронавігації, електроніки та телекомунікацій КАІ представляла
Алла Пінчук.
Програма тренінгу охопила ключові аспекти роботи з освітньою платформою Huawei. Учасники вивчали практичні аспекти створення й адміністрування навчальних класів, використання навчальних матеріалів та роботу з платформою Huawei ICT Academy. Особливу увагу приділили огляду сертифікацій HCIx, їх структурі, цільовій аудиторії та рекомендаціям з підготовки.
Перший день включав вступні сесії з HCIA-Datacom та HCIA-Security, де розглядали досвід складання іспитів, поради для викладачів і студентів та підготовку до Huawei ICT Competition. Важливою частиною програми стала дискусія щодо розвитку Huawei ICT Academy 2026, де обговорювали плани на наступний рік, локалізацію курсів українською мовою та актуальні напрями для університетів.
Другий день був присвячений новим можливостям і перспективам співпраці. Учасники ознайомилися з презентаціями Huawei ICT Competition 2025–2026 та освітніми програмами для студентів і викладачів. Особливий інтерес викликала демонстрація онлайн-лабораторії для практичної роботи з курсом HCIA Datacom та інтерактивна Q&A-сесія щодо майбутніх заходів Huawei Ukraine, включаючи Student Tech Challenge та Datacom Fall Intensive.
Завершальним етапом тренінгу стало урочисте нагородження активних академій, викладачів та інструкторів.
Київський авіаційний інститут було відзначено почесною табличкою «Certified Huawei ICT Academy»,
що підтверджує активну співпрацю університету з міжнародною програмою, високий рівень підготовки фахівців та значний внесок у розвиток ІКТ-освіти.
Отримана відзнака стала визнанням професіоналізму викладачів ФАЕТ та якості освітніх програм університету в галузі інформаційно-комунікаційних технологій. Разом з відкриттям KAI Huawei Excellence Center це створює потужну основу для подальшого розвитку ІКТ-освіти в університеті.
Участь у Summer Camp 2025 та отримання статусу сертифікованої академії відкриває нові можливості для студентів і викладачів КАІ. Це дозволить розширити спектр доступних навчальних програм, підвищити рівень практичної підготовки студентів та зміцнити позиції університету як одного з провідних технічних закладів вищої освіти України.