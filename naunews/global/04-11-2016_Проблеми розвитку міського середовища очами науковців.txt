Заголовок: Проблеми розвитку міського середовища очами науковців
Дата: 04/11/2016
URL: https://nau.edu.ua/ua/news/2016/11/problemi-rozvitku-miskogo-seredovishcha-ochami-naukovtsiv.html
==================================================

1 листопада 2016 р. на кафедрі містобудування Навчально-наукового інституту аеропортів НАУ відбулося засідання секції №1 «Проблеми розвитку архітектурного середовища. Містобудування, екологія, територіальне планування» VIII Міжнародної науково-практичної конференції «Архітектура та екологія».
У роботі секції взяли участь понад 40 науковців, студентів та аспірантів, викладачі кафедри містобудування (завідувач Галина Агєєва, доценти Людмила Бармашина, Григорій Болотов, Валерій Михалевич, старший викладач Наталія Бжезовська,  асистент Євгенія Запунна); кафедри архітектури (старший викладач Олександр Пивоваров), кафедри основ архітектури (старші викладачі Наталія Здетовецька, Оксана Запорожченко), студенти 2-5 курсів напрямку підготовки «Архітектура», аспіранти вітчизняних вищих навчальних закладів: НАУ, НУ «Львівська політехніка», ХНУМГ та зарубіжних: Федеральний Університет Латиноамериканської Інтеграції,  Фос-ду-Ігуасу, Бразилія.
Під час роботи секції оприлюднені результати виконання проміжних етапів науково-дослідних робіт кафедри містобудування ННІАП (№№33/10.01.07, 70/10.01.07, 71/10.01.07), дисертаційних досліджень, аналітичних оглядів з питань розвитку сучасних міст, промислових зон, транспортних систем.
Особлива увага приділялася особливостям впровадження енергоефективних технологій у будівництві, житлово-комунальному секторі, а також проблемам охорони довкілля та шляхам їх вирішення.
Соціальний аспект розвитку сучасних міст також був у центрі уваги. Вітчизняні  фахівці досліджували та аналізували:
досвід реконструкції застарілої забудови в цілому та студентських гуртожитків у частості;
процеси декомунізації та демонтажу відповідних пам'ятників і пам'ятних знаків в населених містах Україні та країнах колишнього СРСР.
Зарубіжні колеги представили результати обстеження існуючого фонду приватного житла в стихійних поселеннях транснаціонального регіону Латинської Америці  та передпроектні пропозиції щодо формування їх нової архітектури.
За рішенням Оргкомітету VIII Міжнародної науково-практичної конференції «Архітектура та екологія» кращі доповіді відмічені дипломами:
І ступеню:
«Природна» складова архітектури сучасних аеропортів» (Анна Волкова, Галина Агєєва, НАУ);
ІІ ступеню:
«Екологічні особливості формування архітектури приватного житла в стихійних поселеннях Транснаціонального регіону» (Наталья Здетовецька, НАУ;  Нор'єга Роджер, Федеральний Університет Латиноамериканської Інтеграції, Фос-ду-Ігуасу, Бразилія)
«Візуально-естетичні якості дороги як основи комфортного пересування» (Євгенія Запунна)
ІІІ ступеню:
«Екологічні особливості формування архітектури культурно-освітніх закладів» (Дар’я Боснюк, Оксана Запорожченко)
«Тенденції та проблематика формування студентських гуртожитків»(Анастасія Пономаренко, Людмила Бармашина)
«Провідні засади формування архітектури екологічного міського малоповерхового житла в Україні» (Олена Суркова, Оксана Запорожченко)
«Ідеальне місто в сучасному контексті» (Катерина Начичко, Людмила Бармашина).