Заголовок: Посилення наукового потенціалу Факультету екологічної безпеки, інженерії та технологій
Дата: 25/02/2025
URL: https://nau.edu.ua/ua/news/2025/2/posilennya-naukovogo-potentsialu-fakultetu-ekologichnoi-bezpeki-inzhenerii-ta-tehnologiy.html
==================================================

На кафедрі екології Факультету екологічної безпеки, інженерії та технологій відбулися дві визначні події у науковому житті — успішний захист докторських дисертацій за спеціальністю 21.06.01 «Екологічна безпека».
12 грудня 2024 року
професорка кафедри екології
Леся Павлюх
блискуче захистила дисертацію на тему:
«Науково-методологічні засади технологій фіторемедіації стічних вод для підвищення екологічної безпеки інфраструктури водовідведення».
Захист відбувся на засіданні спеціалізованої вченої ради Д 26.880.01 Державної екологічної академії післядипломної освіти та управління.
14 лютого 2025 року
відбулася ще одна знакова подія – доцентка кафедри екології
Лариса Черняк
захистила дисертацію на тему:
«Науково-методологічні засади забезпечення екологічної безпеки ґрунтів в зоні впливу аеропорту»
. Захист пройшов на засіданні спеціалізованої вченої ради Д 05.052.07 Вінницького національного технічного університету.
Обидві дисертаційні роботи
присвячені актуальним проблемам екологічної безпеки та пропонують інноваційні підходи
до їх вирішення. Дослідження Л.І. Павлюх зосереджене на розробці прогресивних методів очищення стічних вод за допомогою рослинних організмів, що має важливе значення для модернізації систем водовідведення. Наукова праця Л.М. Черняк розкриває методологічні основи захисту ґрунтового покриву від техногенного впливу аеропортів, що є критично важливим для забезпечення екологічного балансу на прилеглих до авіаційної інфраструктури територіях.
Колектив ФЕБІТ щиро вітає Лесю Іванівну та Ларису Миколаївну з цим визначним професійним досягненням!
Здобуття наукового ступеня доктора технічних наук є свідченням високого рівня компетентності, наполегливості та відданості науці. Бажаємо нашим колегам невичерпного натхнення, нових наукових відкриттів та подальших успіхів у науково-педагогічній діяльності!