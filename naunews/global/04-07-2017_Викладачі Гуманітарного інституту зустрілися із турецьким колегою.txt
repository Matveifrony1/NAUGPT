Заголовок: Викладачі Гуманітарного інституту зустрілися із турецьким колегою
Дата: 04/07/2017
URL: https://nau.edu.ua/ua/news/2017/6/vikladachi-gumanitarnogo-institutu-zustrilisya-iz-turetskim-kolegoyu.html
==================================================

3 липня 2017 року викладачі кафедри української мови та культури Навчально-наукового гуманітарного інституту зустрілися з доцентом, викладачем Бінгьольського університету Турецької Республіки Касимом Татлилиоглу.
Під час зустрічі, що відбувалася у формі запитання-відповіді, викладачі ділилися професійним досвідом та знайомилися з функціонуванням освітньої системи Туреччини, що значно відрізняється від української. Обговорювали функціонування рейтингової системи викладачів, рейтингові підходи та вимоги до наукової діяльності, що діють у сусідній країні. Викладачів вразили високі вимоги до наукової роботи педагогів, яка вимагає високої мобільності, обов’язкової участі у міжнародних конференціях, симпозіумах та конгресах як у рідній країні, так і за її межами. Ознайомилися з турецькими наукометричними базами та поцікавилися важливістю для турецьких науковців базами Scopus та Web of Science, що показують наукову цінність статті. Обговорення  видалося активним, цікавим і результативним.