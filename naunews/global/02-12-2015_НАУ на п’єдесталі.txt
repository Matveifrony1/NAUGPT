Заголовок: НАУ на п’єдесталі
Дата: 02/12/2015
URL: https://nau.edu.ua/ua/news/2015/12/nau-na-p’edestali.html
==================================================

27-28 листопада 2015 року у м. Запоріжжі проходив фінал Кубку України зі спортивної аеробіки, в якому взяли участь понад 150 провідних спортсменів нашої країни.
Спортсмени виступали у 8 категоріях. Наші студенти брали участь у змаганнях з фанк-аеробіки, степ-аеробіки та з аероденсу. У складі наших збірних за перемогу боролися: о. Ізместьєва –308 НН ІМВ, О. Грабарчук  –406 НН ІМВ, З. Радченко – 442 НН ІКІТ, І. Зубкіна –308 НН ІМВ, В. Кулакова – 206 НН ІМВ, Я. Єременко –205МЕФ НН АКІ, А. Прохоренко –308 НН ІМВ, Я. Баглай – 412 НН ГМІ, Т. Прус.–203НН ІАН, Б. Зубчук  –601 ФЛА НН АКІ, Б. Єрмаков –601 ФЛА НН АКІ, О. Пантелеєв  – 307 НН ГМІ, О. Шавловська  – 407 НН ІАН.
Традиційно сильно виступила наша команда зі степ-аеробіки – дівчата посіли ІІ місце, що дає право брати участь у рейтингових турнірах за кордоном.
Команда з фанк-аеробіки у безкомпромісній боротьбі виборола призове ІІІ місце.
Команда з аероденсу увійшла до шістки найсильніших.
Зазначимо, що спортивна аеробіка це не тільки змагання, медалі та кубки, але й фізичне здоров’я, досконалість тіла та позитивні емоції. Недаремно у Національному авіаційному університеті на кафедрі фізичного виховання та спортивної підготовки цьому напряму оздоровчої роботи приділяють особливу увагу.
Поздоровлення з вдалим виступом наших збірних команд також приймають їх тренери – завідувач кафедри фізичного виховання та спортивної підготовки Навчально-наукового Гуманітарного інституту Н. Турчина  та старший викладач С. Оргєєва.
Побажаємо нашим спортсменам подальших успіхів!