Заголовок: Вітаємо з науковими досягненнями!
Дата: 21/02/2019
URL: https://nau.edu.ua/ua/news/2019/2/vitaemo-z-naukovimi-dosyagnennyami.html
==================================================

Під час засідання Вченої ради Національного авіаційного університету 20 лютого 2019 року ректор Володимир Ісаєнко вручив дипломи, видані Міністерством освіти та науки України, доктора наук та кандидата наук.
– Диплом доктора наук вручено ЯКОВЕНКУ Ігорю Анатолійовичу – доценту кафедри комп’ютерних технологій будівництва Факультету архітектури, будівництва та дизайну. Захист дисертації («Моделі деформування залізобетону на засадах механіки руйнування») відбувся 09 жовтня 2018 року у спеціалізованій вченій раді Д 44.052.02 при Полтавському національному технічному університеті імені Юрія Кондратюка; науковий керівник д.тех.н., проф. Колчунов В.І.
– Диплом кандидата наук вручено РАЗА Ахмеду – технічному раднику Приватного департаменту Президента Об’єднаних арабських еміратів. Захист дисертації («Математичні моделі технічного обслуговування обладнання засобів транспорту») відбувся 01 листопада 2018 року у спеціалізованій вченій раді Д 26.062.03; науковий керівник д.тех.н., проф. Уланський В.В. Результати дисертаційної роботи Ахмеда Рази обговорювалися на численних міжнародних конгресах і конференціях. У 2015 році здобувач отримав престижну нагороду університету Кранфілд і International Academy for Production Engineering (Великобританія) за найкращу наукову роботу на міжнародній конференції «Through Life Engineering Services 2015». Матеріали дисертації подані на здобуття Державної премії Емірату Абу Дабі в області науки та технологій під назвою «Minimizing maintenance cost of wide-body aircraft' avionics for Etihad Airlines».