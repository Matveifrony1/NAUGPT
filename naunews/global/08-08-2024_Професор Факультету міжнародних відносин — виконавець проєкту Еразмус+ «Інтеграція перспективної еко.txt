Заголовок: Професор Факультету міжнародних відносин — виконавець проєкту Еразмус+ «Інтеграція перспективної екосистеми кібербезпеки ЄС в Україні»
Дата: 08/08/2024
URL: https://nau.edu.ua/ua/news/2024/8/profesor-fakultetu-mizhnarodnih-vidnosin-—-vikonavets-proektu-erazmus-integratsiya-perspektivnoi-ekosistemi-kiberbezpeki-es-v-ukraini.html
==================================================

Професор кафедри міжнародного та європейського права ФМВ
Андрій Пазюк став виконавцем проєкту Еразмус+
модуль Жан Моне «Інтеграція перспективної екосистеми кібербезпеки ЄС в Україні».
Основною метою проєкту є
популяризація та поширення європейського досвіду для ефективної інтеграції перспективної екосистеми кібербезпеки в Україні через активну інформаційно-просвітницьку роботу на інституційному та національному рівнях із залученням представників усіх зацікавлених сторін від бізнесу до державних секторів.
Координаторка проєкту
— професорка кафедри інфокомунікаційної інженерії ім. В.В. Поповського ХНУРЕ
Марина Євдокименко.
Проєкт триватиме 3 роки
протягом яких відбуватиметься вивчення рамок ЄС, актів, регламентів, директив, політик щодо кібербезпеки, штучного інтелекту та великих даних для підготовки посібника ЄС з кібербезпеки та розповсюдження його серед усіх зацікавлених сторін. Планується розробка та проведення курсів на основі досвіду ЄС у сфері кібербезпеки та для поширення знань про екосистему кібербезпеки ЄС серед суспільства та інтеграції в освітній процес українських ЗВО.
Також будуть проводитися семінари та круглі столи
для просування та поширення європейського досвіду для ефективної інтеграції перспективної екосистеми кібербезпеки в Україні та сприяння діалогу між науковим світом, державним і приватним секторами.