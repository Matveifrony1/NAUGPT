Заголовок: Вітаємо з Днем Конституції України!
Дата: 28/06/2020
URL: https://nau.edu.ua/ua/news/2020/cherven/vitaemo-z-dnem-konstitutsii-ukraini-2020.html
==================================================

У 1996 році Верховна Рада України, висловлюючи суверенну волю громадян нашої держави і спираючись на багатовікову історію українського державотворення та на світовий досвід, прийняла Основний Закон України — Конституцію, яка стала дієвою основою розбудови незалежної демократичної держави – повноправної учасниці світового співтовариства.
Конституція – головний оберіг державності і демократії, гарант незалежності і соборності України. Її найвища юридична сила, верховенство права, політична, економічна та ідеологічна багатоманітність – фундаментальні засади, на яких ґрунтується сьогодення і вибудовується майбутнє українського народу.