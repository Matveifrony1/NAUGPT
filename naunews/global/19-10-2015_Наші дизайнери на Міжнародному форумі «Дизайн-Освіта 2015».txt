Заголовок: Наші дизайнери на Міжнародному форумі «Дизайн-Освіта 2015»
Дата: 19/10/2015
URL: https://nau.edu.ua/ua/news/2015/10/nashi-dizajneri-na-mizhnarodnomu-forumi-dizajn-osvita-2015.html
==================================================

12-16 жовтня 2015 у стінах Харківської державної академії дизайну і мистецтв проходив VІІІ Міжнародний форум «Дизайн-освіта 2015».
Участь в заходах конкурсу та в роботі Міжнародної науково-методичної конференції «Концепція сучасної мистецько-дизайнерської освіти України в умовах Євроінтеграції» брала аспірант кафедри дизайну інтер’єру А. Гегер.
В рамках форуму відбувався огляд-конкурс дипломних проектів дизайнерських шкіл України. Два дипломні проекти магістрів кафедри дизайну інтер’єру виконані під керівництвом професора, д. мистецтвознавства І. Кузнецової були представлені у номінації «Інтер’єр». За підсумками роботи журі конкурсу проект В. Захарчук «Особливості використання структурних зв’язків в біодизайні на прикладі дизайну інтер’єрів аеропорту» було відзначено дипломом III ступеня. Інтер’єри свого рідного Вінницького аеропорту Вікторія Захарчук оригінально пов’язала з рослинним та тваринним світом області.
Проект Ю. Оксенюк «Особливості дизайн-проектування інтер’єрів презентаційних закладів з урахуванням можливостей використання вторинних матеріалів» відзначено заохочувальним дипломом «Цікава пропозиція з використання вторинних матеріалів». Вперше виділено нашу студентку Юлію Оксенюк в персональній номінації.
Понад 130 Українських ВНЗ готують дизайнерів. Серед цих ВНЗ не більше третини наважуються брати участь у огляді-конкурсі дипломних робіт у рамках форуму «Дизайн-освіта» в ХДАДМ. Це підкреслює те, що отримані дипломи – суттєва перемога.