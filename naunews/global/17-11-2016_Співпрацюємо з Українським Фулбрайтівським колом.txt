Заголовок: Співпрацюємо з Українським Фулбрайтівським колом
Дата: 17/11/2016
URL: https://nau.edu.ua/ua/news/2016/11/spivpratsyuemo-z-ukrainskim-fulbraytivskim-kolom.html
==================================================

28 жовтня 2016 року викладачі кафедри іноземних мов і прикладної лінгвістики Навчально-наукового Гуманітарного інституту взяли участь у круглому столі «Інтеграція у освітній менеджмент», що проходив в Українському домі.
Захід був проведений Українським Фулбрайтівським колом та відбувся у офісі Українського кризового медіа-центру. Наші викладачі мали змогу поспілкуватися з фахівцями з провідних європейських та американських освітніх закладів, а також обмінятися досвідом з колегами з багатьох українських шкіл та ВНЗ. Учасниками круглого столу також були студенти, абітурієнти та батьки, небайдужі до проблем реформування системи освіти в Україні. Цінні поради надавали юристи – фахівці з проблем освіти, бізнес-експерти, фахівці з питань людських ресурсів, психологи. Наші викладачі взяли участь у обговоренні питання педагогічної етики, юридичних проблем функціонування навчальних закладів. Значна увага була присвячена питанню створення психологічно комфортних умов роботи та навчання. Модератор зустрічі, фулбрайтівський стипендіат Кристина Демкович (США), підкреслила, що учасники круглого столу надали один одному неоціненну підтримку у вирішенні важливих професійних питань та натхнення для подальшої освітянської діяльності.