Заголовок: Відбулася зустріч з делегацією від Посольства Великобританії в Києві
Дата: 20/09/2024
URL: https://nau.edu.ua/ua/news/2024/9/vidbulasya-zustrich-z-delegatsieyu-vid-posolstva-velikobritanii-v-kievi.html
==================================================

16 вересня в Національному Авіаційному Університеті відбулася зустріч з делегацією від Посольства Великобританії в Україні на чолі з директором з програм розвитку Посольства Великої Британії в Україні Стефаном Коссоффом. Від університету в зустрічі взяли участь Сергій Гнатюк, в.о. проректора з наукової роботи, голова Вченої ради НАУ, Ігор Кравчишин, член Наглядової Ради НАУ, Роман Одарченко, декан Факультету аеронавігації, електроніки та телекомунікацій НАУ, Єгор Аушев, доцент кафедри кібербезпеки НАУ та Юрій Власюк, керівник Управління інноваційного розвитку НАУ.
В рамках зустрічі обговорили перспективи співпраці в контексті розбудови інноваційної дослідницької інфраструктури університету. Зокрема, університет презентував вже реалізовані проєкти, такі як Національний кіберполігон і Лабораторія Ajax, та ті, що знаходяться на різних етапах реалізації і, зокрема, потребують партнерської підтримки: Науковий парк НАУ, Безехова камера, Security Operation Center, UAV HUB та FABLAB.
Дякуємо Стефану Коссоффу та його команді за щирий інтерес до розвитку освіти в Україні та, зокрема, за готовність підтримувати освітні та наукові ініціативи НАУ.