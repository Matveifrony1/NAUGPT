Заголовок: Землевпорядники НАУ знайомляться з землеустроєм території  міжнародного аеропорту «Бориспіль»
Дата: 09/07/2016
URL: https://nau.edu.ua/ua/news/2016/7/zemlevporyadniki-nau-znayomlyatsya-z-zemleustroem-teritorii-mizhnarodnogo-aeroportu-borispil.html
==================================================

4 липня 2016 року студенти та викладачі Навчально-наукового інституту Екологічної безпеки відвідали міжнародний аеропорт «Бориспіль».
Завідувач кафедри землеустрою та кадастру Мирон Ковальчук, кафедри безпеки життєдіяльності Валентин Глива, заступник директора навчально-наукового інституту аеропортів Олена Бойко, співробітники кафедр та студенти 4 та 5 курсів напряму підготовки «Геодезія, картографія та землеустрій» ознайомились з організацією та землеустроєм території аеропорту, організацією аварійно-рятувальних заходів на випадок надзвичайних ситуацій, розташуванням злітно-посадкових смуг аеропорту та будівель і споруд.
Начальник служби власності, розвитку та планування території Олександр Золотій та провідний фахівець служби Володимир Дворник провели круглий стіл з питань землеустрою території аеропорту, відведення земельних ділянок, розвитку геоінформаційної системи аеропорту, проведення топографо-геодезичних робіт та перспектив розвитку аеропорту згідно Державної програми розвитку до 2023 року.