Заголовок: Перший літак придбано!
Дата: 05/04/2019
URL: https://nau.edu.ua/ua/news/2019/4/pershiy-litak-pridbano.html
==================================================

Національний авіаційний університет придбав перший з восьми літаків К-10 SWIFT для потреб Міжнародного центру підготовки пілотів НАУ. Літак отримав бортовий номер і проходить сертифікацію льотної придатності для подальшої експлуатації.
К10 SWIFT – багатоцільовий літак українського виробництва, призначений для початкового навчання пілотів в авіаційних навчальних закладах, навчання техніці спортивного пілотажу та тренування льотного складу. В основу проекту К-10 SWIFT покладено новітні дослідження в області літакобудування і систем безпеки польотів. Передова технологія сумісності елементів конструкції з вбудованою швидкодіючою парашутною системою  К-500 COBRA або BRS гарантує безпеку у екстремальних ситуаціях.
Міжнародний центр підготовки пілотів  має повністю задовільнити потреби авіакомпаній України, частково авіакомпаній Європейського Союзу, країн Африки і Середнього Сходу у висококваліфікованих пілотах. Також передбачена перепідготовка військових пілотів для отримання свідоцтва комерційного пілота, що забезпечить соціальний захист офіцерів ВПС, які закінчили службу в ЗС України.
Базування літаків та проведення тренувальних польотів відбуватиметься на летовищі Льотної академії НАУ - аеродром Кропивницький та  аеропорту "Антонов-2" (Гостомель). Аеродроми мають належні чинні сертифікати достатні для проведення навчально-тренувальних польотів.