Заголовок: На базі Авіаційного медичного центру НАУ відбувся Семінар Управління роботи з персоналом з льотної експлуатації Державіаслужби України
Дата: 28/01/2022
URL: https://nau.edu.ua/ua/news/2022/1/na-bazi-aviatsiynogo-medichnogo-tsentru-nau-vidbuvsya-seminar-upravlinnya-roboti-z-personalom-z-lotnoi-ekspluatatsii-derzhaviasluzhbi-ukraini.html
==================================================

27 січня на базі єдиного в України спеціалізованого Авіаційного медичного центру (АМЦ) Національного авіаційного університету вищої категорії відбувся Семінар для керівників АеМС та АМЕ України «Підсумки роботи за 2021 рік. Основні завдання на 2022 рік.
Семінар проводився Управлінням роботи з персоналом з льотної експлуатації Державної авіаційної служби України з метою підтримання належного рівня роботи АеМС та АМЕ та відповідно до плану роботи Державної авіаційної служби України.
З вітальним словом до учасників звернувся проректор з інноваційного навчання та інформатизації НАУ Олексій Михальченко.
На заході АМЦ НАУ представляли:
- Вадим Петлін, головний лікар - АМЕ class 1, президент Української асоціації АМЕ, дійсний член європейської асоціації ESAM, лікар вищої категорії з авіаційної та космічної медицини;
- Вікторія Діхтярук, заступник головного лікаря – АМЕ class 2;
- Анна Фролова, лікар-терапевт, кандидат на посаду АМЕ.
Наприкінці зустрічі начальник відділу авіаційної медицини Державіаслужби України Людмила Шевчук подякувала керівництву НАУ за дозвіл проведення Семінару на базі АМЦ університету, а також за надану можливість ознайомитися з роботою Тренажерного центру та авіаційного симулятора ALSIM ALX.