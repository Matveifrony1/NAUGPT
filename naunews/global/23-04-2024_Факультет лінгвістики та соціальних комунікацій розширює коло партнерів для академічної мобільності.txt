Заголовок: Факультет лінгвістики та соціальних комунікацій розширює коло партнерів для академічної мобільності студентів та викладачів за програмою Erasmus+
Дата: 23/04/2024
URL: https://nau.edu.ua/ua/news/2024/4/fakultet-lingvistiki-ta-sotsialnih-komunikatsiy-rozshiryue-kolo-partneriv-dlya-akademichnoi-mobilnosti-studentiv-ta-vikladachiv-za-programoyu-erasmus.html
==================================================

Факультет лінгвістики та соціальних комунікацій та Ректорат НАУ
уклав міжінституційну угоду на навчання студентів за програмою Erasmus+
в Університет Євле (м. Євле, Швеція). Це стало можливим завдяки плідній співпраці в.о. декана Факультету лінгвістики та соціальних комунікацій
Наталії Мельник
з адміністрацією та науково-педагогічними співробітниками університету Євле (м. Євле, Швеція), а саме завдяки координаторці з міжнародної мобільності
Малін Хільман
, координаторці з Програми Ерасмус обмінів
Брігітті Бергстед
, координаторці по роботі зі студентами по обміну
Кії Кімхаг
, керівниці Департаменту гуманітарної освіти
Янні Кувінен
та очільниці факультету Освіти та Бізнесу Університету Євле —
Аніці Стрьомберг
, а також професійному супроводу з боку ректорату НАУ, координаторці з Еразмусу в НАУ —
Маргариті Бугері
, проректорці з міжнародної співпраці і освіти
Ірині Зарубінський
, координаторці Ерасмус на ФЛСК
Анастасії Сібрук
та групі з міжнародної інтеграції та проєктної активності ФЛСК, заснованої за ініціативи в.о. декана
Наталії Мельник
.
Університет Євле
знаходиться в п’ятірці найкращих та найпопулярніших університетів Швеції, що зберігають традиції класичних університетів Європи та водночас є флагманами інноватики в гуманітарній сфері.
Факультет лінгвістики та соціальних комунікацій має
багатий досвід успішної міжнародної співпраці
, організовуючи спільні конференції, наукові семінари, практичні заняття та лекції у гібридному та змішаному форматі з такими партнерами, як Університет Масарика (м. Брно, Чехія), Університет Варни (м. Варна, Болгарія), Товариство німецької мови при Університеті Геттінгена (Німеччина), Університет Загреба (м. Загреб, Хорватія) та інші. Проте угода за програмою Erasmus+ з Університетом Євле стане
новим етапом активної міжнародної інтеграції факультету.
Навчання в Університеті Євле
за програмою Erasmus+
буде важливим кроком для студентів ФЛСК, сприяючи розвитку їхніх професійних, мовних, культурних та особистісних навичок. Участь студентів в академічному обміні слугуватиме подальшій освітній та науковій кооперації між факультетом лінгвістики та соціальних комунікацій НАУ та факультетом освіти і бізнесу Університету Євле, відкриваючи нові можливості для міжнародної співпраці та спільних наукових проєктів у найближчій перспективі.