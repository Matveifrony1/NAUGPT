Заголовок: Відбулось засідання Вченої ради Національного авіаційного університету
Дата: 17/02/2022
URL: https://nau.edu.ua/ua/news/2022/2/vidbulos-zasidannya-vchenoi-radi-natsionalnogo-aviatsiynogo-universitetu.html
==================================================

16 лютого, на початку засідання Вченої ради університету, ректор НАУ Максим Луцький вручив атестати та відзнаки співробітникам університету:
Атестат професора вручено Шевчуку Дмитру Олеговичу, завідувачу кафедри організації авіаційних перевезень Факультету транспорту менеджменту та логістики.
Атестат доцента вручено Михальченку Олексію Анатолійовичу, проректору з інноваційного навчання та інформатизації.
Нагрудний знак Міністерства освіти і науки України «За наукові та освітні досягнення» вручено Ареф’євій Олені Володимирівні, завідувачу кафедри економіки повітряного транспорту Факультету економіки та бізнес-адміністрування.
Грамоту Міністерства освіти і науки України вручено Постнікову Олександру Олексійовичу, начальнику Відокремленого структурного підрозділу «Васильківський фаховий коледж НАУ».
Посвідчення володаря стипендії Благодійної організації Президентський фонд Леоніда Кучми «Україна» вручено Бєрднікову Максиму Олексійовичу, студенту другого року навчання освітнього ступеня «Магістр» Аерокосмічного факультету.
Подяку Національного авіаційного університету вручено Сичовій Юлії Володимирівні, провідному фахівцю ректорату Національного авіаційного університету.
Під час засідання було присвоєно вчені звання:
- професора по кафедрі авіаційної психології Яковицькій Ладі Савеліївні, професору кафедри авіаційної психології Факультету лінгвістики та соціальних комунікацій, доктору психологічних наук, доценту;
- доцента по кафедрі філософії Скибі Івану Петровичу, доценту кафедри філософії Факультету лінгвістики та соціальних комунікацій, кандидату філософських наук;
- доцента по кафедрі іноземних мов Скирді Тетяні Сергіївні, доценту кафедри іноземних мов Факультету міжнародних відносин, кандидату педагогічних наук.
Прийнято рішення щодо висунення кандидатур молодих учених університету та їх робіт на присудження Премії Верховної Ради України молодим вченим у 2022 році та премії Президента України для молодих вчених.
Членами Вченої ради схвалено фінансовий звіт університету за 2021 рік та фінансовий план університету на 2022 рік.
Також затверджено:
- зміни до Правил призначення і виплати стипендій здобувачам вищої освіти у Національному авіаційному університеті;
- загальний ліміт стипендіатів та ліміт стипендіатів, які досягли особливих успіхів у навчанні на ІІ семестр 2021-2022 н.р.;
- у новій редакції додатки 1-3 Правил прийому до Національного авіаційного університету у 2022 році;
- у новій редакції положень про Факультет лінгвістики та соціальних комунікацій та Факультет транспорту, менеджменту і логістики;
- Положення про конкурсний відбір на посаду керівника закладу фахової передвищої освіти Національного авіаційного університету;
- Положення про порядок скасування рішення разової ради про присудження ступеня доктора філософії у зв’язку зі встановленням фактів академічного плагіату, фабрикації, фальсифікації у Національному авіаційному університеті».
Крім того:
- започатковано провадження освітньої діяльності у сфері вищої освіти – підготовка фахівців першого (бакалаврського) рівня за деякими новими освітньо-професійними програмами;
- відкрито в аспірантурі Національного авіаційного університету нові спеціальності для підготовки здобувачів вищої освіти ступеня доктора філософії та затверджено освітньо-наукові програми цих спеціальностей;
- відкрито нові спеціальності для підготовки здобувачів наукового ступеня доктора наук у докторантурі Національного авіаційного університету.
Рішенням Вченої ради університету внесено зміни до структури Науково-дослідної частини університету та Факультету економіки та бізнес-адміністрування.
Затверджено теми докторських дисертацій Михальченка Олексія Анатолійовича, Павлюх Лесі Іванівни та Товкача Сергія Сергійовича.
Окрім того, рекомендовано до друку низку наукових та навчальних видань, збірників наукових праць та наукових журналів.