Заголовок: Візит студентів Факультету наземних споруд і аеродромів до Державної наукової архітектурно-будівельної бібліотеки ім. В.Г. Заболотного
Дата: 18/06/2024
URL: https://nau.edu.ua/ua/news/2024/6/vizit-studentiv-fakultetu-nazemnih-sporud-i-aerodromiv-do-derzhavnoi-naukovoi-arhitekturno-budivelnoi-biblioteki-im-vg-zabolotnogo.html
==================================================

Першокурсники спеціальності «Комп’ютерні технології будівництва та реконструкції аеропортів» Факультету наземних споруд і аеродромів разом із керівницею практики
Олександрою Шевченко
відвідали
Державну наукову архітектурно-будівельну бібліотеку імені В.Г. Заболотного.
Ця бібліотека є
спеціалізованою установою загальнодержавного значення у сфері будівництва та архітектури.
Світла й простора будівля площею 3048,3 м² має чотири поверхи, що дозволяє бібліотеці повноцінно виконувати свої функції, включаючи соціокультурну (проведення презентацій, конференцій, семінарів, круглих столів, книжкових виставок, майстер-класів, тренінгів, мистецьких заходів тощо).
До послуг відвідувачів
— актова зала, дві читальні зали, абонемент, просторий вестибюль, ігрова кімната для дітей, читацька кав’ярня та інші зручності. Книгосховища оснащені сучасними технічними пристроями, системою клімат-контролю, протипожежною та безпековою системами, які забезпечують захист приміщень, де зберігається галузевий фонд, а також фонд цінних і рідкісних видань.
Особливу увагу приділено
обслуговування людей з інвалідністю: облаштовано пандус, зручні підходи до читацького місця та спеціальний санвузол. У ДНАББ створені комфортні умови для надання послуг користувачам та для праці й відпочинку бібліотечних працівників.
Екскурсія відбулась 7 червня 2024 року.
Студенти мали змогу оглянути всі куточки бібліотеки. Після завершення екскурсії вони висловили щиру вдячність працівникам за цінні знання та
можливість ближче познайомитися з роботою й ресурсами
цієї видатної установи. Щиро дякуємо директорці бібліотеки
Наталії Світлій
та її співробітникам за теплий прийом і захопливу розповідь!