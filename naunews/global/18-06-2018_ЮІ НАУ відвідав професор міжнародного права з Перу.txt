Заголовок: ЮІ НАУ відвідав професор міжнародного права з Перу
Дата: 18/06/2018
URL: https://nau.edu.ua/ua/news/1/6/yui-nau-vidvidav-profesor-mizhnarodnogo-prava-z-peru.html
==================================================

12 червня 2018  року  Навчально-науковий  юридичний  інститут відвідав професор міжнародного права Лімського університету (Перу), адвокат Мігель Капунаі Реатегаі.
У ході зустрічі учасники висловили щире бажання налагодити співпрацю  з  закладами вищої освіти та юридичними установами Перу, що сприятиме поглибленню знань необхідних для  сучасного ринку праці та у пошуку подальших наукових контактів.
Професор розповів студентам про те як вибудував власну кар’єру, захистив дисертацію і здобував адвокатське посвідчення, ознайомив їх із колом наукових та практичних інтересів, пов’язаних із митним, підприємницьким та корпоративним правом. «Важливо для професійної діяльності реагувати на виклики, які  готує мінлива економіка й суспільство, що постійно розвивається та змінює свої потреби, для того, щоб швидко адаптувати формат свого бізнесу та себе як фахівця до вимог часу», - зазначив Мігель Капунаі Реатегаі.
На завершення адвокат висловив сподівання на продовження дружніх, наукових та освітніх проектів між університетами України та Перу. Учасники також обговорили питання співорганізації науково-освітніх заходів та опублікування наукових статей у періодичних виданнях, засновниками яких є університети Перу та НАУ.