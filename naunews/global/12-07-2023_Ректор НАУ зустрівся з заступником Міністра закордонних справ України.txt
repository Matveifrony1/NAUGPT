Заголовок: Ректор НАУ зустрівся з заступником Міністра закордонних справ України
Дата: 12/07/2023
URL: https://nau.edu.ua/ua/news/2023/7/rektor-nau-zustrivsya-z-zastupnikom-ministra-zakordonnih-sprav-ukraini.html
==================================================

Ректор Національного авіаційного університету Максим Луцький зустрівся з заступником Міністра закордонних справ України Андрієм Мельником. У зустрічі також взяв участь декан Факультету міжнародних відносин НАУ Юрій Волошин.
Під час зустрічі обговорили програми міжнародних обмінів та напрями співпраці щодо участі студентів та викладачів НАУ у проєктах закордонних університетів, зокрема, проведення спільних наукових досліджень, організацій семінарів та конференцій тощо, а також питання налагодження зв’язків з університетами Європи для підготовки фахівців авіаційної галузі та міжнародних відносин.
Сторони домовились щодо сприяння МЗС України у питаннях стажування студентів ФМВ НАУ у закордонних дипломатичних установах України.