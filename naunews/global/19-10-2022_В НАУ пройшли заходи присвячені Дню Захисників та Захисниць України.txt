Заголовок: В НАУ пройшли заходи присвячені Дню Захисників та Захисниць України
Дата: 19/10/2022
URL: https://nau.edu.ua/ua/news/2022/10/v-nau-proyshli-zahodi-prisvyacheni-dnyu-zahisnikiv-ta-zahisnits-ukraini.html
==================================================

З 12 по 14 жовтня на Факультеті архітектури, будівництва та дизайну відбулись заходи присвячені Дню захисника України.
Так, доцент кафедри аерокосмічної геодезії та землеустрою, Хірх-Ялан Вікторія Ігорівна провела заняття-бесіду зі студентами навчальної групи ЗК-210 з нагоди святкування Дня Захисників та Захисниць України.
Заняття розпочали з історії свята, нагадали про джерела Українського козацтва, зв’язок свята з сьогоденням. Розглянули деякі інші завдання які виконуються Силами Сектору Оборони України.
В лекції акцентована увага на маловідомий аспект в службовій діяльності військових – а саме налагодження взаємовідносин з місцевим населенням у звільнених районах та безпосередньо в районах ведення бойових дій.
В групі АР-105Б на платформі Google Meet відбувся захід на якому студенти разом із наставником групи, старшим викладачем кафедри архітектури та просторового планування Наталією Бжезовською підготували фоторозповіді про свої рідні міста та селища, затишні вулиці, пам’ятки архітектури, парки, улюблені куточки та місцеві свята.
Ще одними з заходів стали Фотовиставка розміщена в Classroom «АР-105 Б» (код класу xxm4evp) та відкрита 13 жовтня під керівництвом асистента кафедри дизайну інтер'єру Еліни Обухоської виставка студентських робіт за
посиланням
.
14 жовтня 2022 р. на кафедрі комп’ютерних технологій будівництва та реконструкції аеропортів ФАБД проведено свою онлайн зустріч з нагоди Дня захисників і захисниць України. Модератором зустрічі виступила старший куратор, доцент кафедри, доктор філософії Олександра Шевченко.
Крім того, студенти 1, 2, 4 курсів спеціальності 192 «Будівництво та цивільна інженерія» освітньо-професійної програми «Промислове і цивільне будівництво» виступили з доповідями і презентаціями. Студенти розповіли історію свята Дня захисників і захисниць України та пригадали традиції славного українського козацтва, традиції святкування свята Покрови Пресвятої Богородиці, продемонстрували сучасні тематичні відеоролики.
Дякуємо всім, хто захищає Україну.