Заголовок: Підписано Меморандум про співробітництво  з Українсько-Арабською Діловою Радою
Дата: 06/03/2019
URL: https://nau.edu.ua/ua/news/2019/3/pidpisano-memorandum-pro-spivrobitnitstvo-z-ukrainsko-arabskoyu-dilovoyu-radoyu.html
==================================================

Національний авіаційний університет підписав Меморандум про співробітництво щодо розвитку освіти і науки з Українсько-Арабською Діловою Радою.
В рамках угоди сторони співпрацюватимуть за наступними напрямками: «обмін і підготовка студентів; забезпечення дослідницьких робіт і підготовка здобувачів у рамках роботи над магістерськими й кандидатськими дисертаціями; підготовка здобувачів вищої освіти ступенів доктора філософії та доктора наук; розробка й організація дистанційного навчання та організація стажування студентів».
Також  Меморандум передбачає обмін вченими (професорами, лекторами та дослідниками); проведення наукових досліджень і впровадження їх результатів; організацію, участь та проведення симпозіумів, конференцій, семінарів; обмін досвідом, учбово-методичними матеріалами, документацією й інформацією за напрямками діяльності; взаємодопомогу в пошуку подальших наукових контактів та партнерів і сприяння в організації довгострокових проектів, у рамках яких спільно працюватимуть групи фахівців і студентів.