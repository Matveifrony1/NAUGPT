Заголовок: Перше засідання Наглядової ради НАУ: початок роботи, питання, що обговорювали
Дата: 29/01/2024
URL: https://nau.edu.ua/ua/news/2024/1/pershe-zasidannya-naglyadovoi-radi-nau-pochatok-roboti-pitannya-shcho-obgovoryuvali.html
==================================================

25 січня 2024 року
в стінах НАУ відбулося перше засідання
новоствореної Наглядової ради НАУ
.
Засідання відкрив
Петро Чернишов
, голова Наглядової ради НАУ, привітавши всіх членів та учасників зустрічі зі стартом повноцінної діяльності та презентував порядок та регламент роботи Наглядової ради. Також усіх учасників першого засідання привітав з початком роботи
Михайло Федоров
, віцепрем'єр-міністр, міністр цифрової трансформації, побажавши успіхів у такому важливому та масштабному проєкті, великих досягнень та націлення на переможний результат.
На першому засіданні серед напрямів, тем до обговорення та голосування, зокрема, були питання щодо діяльності, повноважень та пріоритетів Наглядової ради. Для цього на зустріч запросили представників консалтингової компанії-лідера
Ernst & Young
, яка є учасником робочої групи щодо розвитку, трансформаційних процесів в НАУ, change management і надає консультаційні послуги Наглядовій раді в сфері розбудови ефективного управління в університеті. Серед питань першого засідання — посилення команди керівного складу університету. Кадровим питанням та суттєвому підвищенню ефективності команди НАУ-КАІ буде приділятися увага на кожному засіданню Наглядової ради.
Також під час засідання детально розглянули і обговорили
Вступну кампанію 2024 року
: особливості та потенційні новації, виклики проведення вступної кампанії в умовах військового часу, можливості та переваги НАУ-КАІ для вступників, що планують обрати наш університет для здобуття вищої освіти, програми розвитку майбутніх та існуючих студентів, взаємодію з компаніями-лідерами самих різних галузей, що можуть створювати на базі НАУ-КАІ додаткові можливості для навчання та отримання практичних навичок, стажування, покращення матеріально-технічної бази університету, а саме створення сучасних лабораторій, центрів, аудиторій для навчання. Також розглянули комунікаційну та маркетингову складову вступної кампанії цього року тощо.
Зустріч тривала майже 4 години, впродовж яких відбувалася дискусія, розгляд питань, ухвалювалися важливі для підвищення ефективності університету та якості навчання в ньому рішення.
«Відбулося установче засідання Наглядової ради НАУ, початок великої роботи покладений. Вважаю це знаковою подією, тому що вперше в університеті працює дійсно незалежна Наглядова рада. Зараз Національний авіаційний університет є флагманом реформи вищої освіти, тому нам надважливо отримати позитивний результат, всі націлені саме на це. Від того, як пройде пілот з впровадження корпоративного управління в НАУ-КАІ, будуть робитися висновки і масштабування по всій системі вищої освіти України», —
Роман Грищук
, заступник голови Наглядової ради НАУ, член Комітету з питань освіти, науки та інновацій.
Засідання Наглядової ради будуть проходити
два рази на місяць.
Нагадаємо, Наглядова рада НАУ складається із сімох осіб, ознайомитися з повним складом Наглядової ради, дізнатися більше інформації про кожного її члена можна за
посиланням
.
Зі всіма новинами щодо діяльності Наглядової ради НАУ, а також важливими анонсами, результатами засідань тепер можна буде ознайомлюватися на офіційному сайті НАУ,
в спеціальному розділі Наглядова рада НАУ
.