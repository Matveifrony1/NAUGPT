Заголовок: Студентська країна НАУ
Дата: 21/01/2016
URL: https://nau.edu.ua/ua/news/2016/1/studentska-kraina-nau.html
==================================================

Під час зимових канікул викладачі Навчально-наукового Гуманітарного інституту провели ряд профорієнтаційних заходів. З 11 по 15 січня 2016 року викладачі кафедри педагогіки та психології професійної освіти зустрілися з цьогорічними випускниками середніх загальноосвітніх шкіл І-ІІІ ступеня № 259 та № 270 Деснянського району м. Києва та провели лекцію на тему: «Країна Психологія».
Доцент кафедри історії та документознавства Л. Божук  у загальноосвітній школі № 35 Святошинського району м. Києва мала зустріч з учнями 11-их класів. Старшокласникам була надана інформація про спеціальності підготовки в університеті, умови навчання, перспективи працевлаштування тощо.
А студенти напряму «Практична психологія» І. Ващенко та наставник 127 групи І. Каряка провели профорієнтаційну зустріч в Київській спеціалізованій школі № 112. Була проведена лекція щодо професійного самовизначення, а також розкриті різновиди діяльності та специфіка роботи практичного психолога, що спрямована на підтримку особистості в процесі її розвитку, становлення і росту.
Сподіваємося, що вже цієї осені випускники шкіл потраплять до студентської країни Національного авіаційного університету!