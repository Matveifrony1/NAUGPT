Заголовок: НАУ запрошує на навчання англійською мовою
Дата: 05/06/2019
URL: https://nau.edu.ua/ua/news/2019/6/nau-zaproshue-na-navchannya-angliyskoyu-movoyu.html
==================================================

Вже 20 років в Національному авіаційному університеті успішно реалізується підготовка здобувачів вищої освіти англійською мовою. На сьогодні можливість навчатися англійською мовою надають 7 факультетів за 22 ліцензованими спеціальностями.
Університет готує фахівців міжнародного рівня, що дозволяє НАУ займати топові позиції в національному рейтингу закладів вищої освіти.
Вагомим стимулом розвитку напрямку слугує активна та плідна співпраця Університету з Міжнародною організацією цивільної авіації завдяки Інституту ІКАО, що значно посилює потребу у викладанні авіаційних дисциплін англійською мовою.
Здійснення підготовки здобувачів вищої освіти англійською мовою має безперечні переваги, оскільки надає можливість:
- постійного удосконалення мовних навичок, практики спілкування;
- надбання глибоких знань у галузі фахової англійської термінології;
- оволодіння авіаційною англійською мовою;
- стажування в провідних західноєвропейських навчальних закладах за програмами обміну студентами в рамках академічної мобільності;
- прослуховування лекцій відомих викладачів і науковців з провідних західноєвропейських навчальних закладів;
- участь в спільних міжнародних проектах;
- підвищення конкурентоспроможності випускників НАУ на сучасному ринку праці.