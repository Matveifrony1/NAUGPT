Заголовок: Фахівці НАУ взяли участь в оцінюванні робіт конкурсу від Малої академії наук України
Дата: 24/06/2022
URL: https://nau.edu.ua/ua/news/2022/6/fahivtsi-nau-vzyali-uchast-v-otsinyuvanni-robit-konkursu-vid-maloi-akademii-nauk-ukraini.html
==================================================

23 червня відбувся постерний захист робіт відділення комп’ютерних наук, секції «Інформаційні системи, бази даних та системи штучного інтелекту» Всеукраїнського конкурсу-захисту науково-дослідницьких робіт учнів – членів Малої академії наук України.
Для оцінювання було представлено 22 роботи талановитих учасників з різних регіонів України.
До складу журі конкурсу увійшли і представники Національного авіаційного університету, а саме:
- завідувач кафедри телекомунікаційних та радіоелектронних систем Факультету аеронавігації, електроніки та телекомунікацій Роман Одарченко;
- доцент кафедри комп'ютерних систем та мереж Факультету кібербезпеки, комп’ютерної та програмної інженерії Микола Гузій.
Засідання секції пройшло на дуже високому рівні, школярі продемонстрували високий рівень знань, надзвичайну ерудованість та вагомі результати своєї роботи. Маємо надію побачити цю обдаровану молодь серед студентів нашого університету.