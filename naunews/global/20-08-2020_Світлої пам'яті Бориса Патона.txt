Заголовок: Світлої пам'яті Бориса Патона
Дата: 20/08/2020
URL: https://nau.edu.ua/ua/news/2020/serpen/svitloi-pamyati-borisa-patona.html
==================================================

19 серпня 2020 року перестало битися серце людини-легенди, першого Героя України, вченого, винахідника, Почесного доктора НАУ Бориса Євгеновича Патона.
На його життєвому шляху було чимало випробувань і суспільних буревіїв, які він з гідністю подолав, не втративши віри у себе, не розмінявши відданість науці. Завдяки фантастичній обдарованості, неймовірній наполегливості, феноменальній працездатності ім’я Бориса Патона стало відомим не лише в Україні, а й у всьому світі.
Все своє життя, свій досвід, майстерність та професіоналізм Борис Патон віддав науці, служінню на благо та процвітання України. Він назавжди залишиться знаковою постаттю нашого часу, гідною пошани та наслідування.
Національний авіаційний університет висловлює найщиріші співчуття родині та близьким Бориса Патона. Вічна пам’ять геніальному науковцю та величній людині!
Від імені колективу НАУ
ректор Володимир Ісаєнко