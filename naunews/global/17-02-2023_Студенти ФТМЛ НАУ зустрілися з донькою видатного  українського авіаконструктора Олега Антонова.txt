Заголовок: Студенти ФТМЛ НАУ зустрілися з донькою видатного  українського авіаконструктора Олега Антонова
Дата: 17/02/2023
URL: https://nau.edu.ua/ua/news/2023/2/studenti-ftml-nau-zustrilisya-z-donkoyu-vidatnogo-ukrainskogo-aviakonstruktora-olega-antonova.html
==================================================

Цього тижня кафедра організації авіаційних перевезень ФТМЛ НАУ з нагоди святкування 90-річчя Національного авіаційного університету організувала онлайн бесіду “117 років із дня народження авіаконструктора Олега Костянтиновича Антонова”.
Запрошеним спікером виступила к.т.н, професор кафедри Антонова Анна Олегівна – донька видатного українського авіаконструктора Антонова О.К.
Олег Костянтинович присвятив своє життя втіленню дитячої мрії – прагненню літати. Він створив 52 типи планерів і 22 типи літаків, у тому числі й найвантажопідйомніші в світі, віддав багато сил розробці десятків інших літальних апаратів, створив оригінальну школу конструювання транспортних, регіональних пасажирських літаків та літаків спеціального призначення, виховав плеяду видатних авіаційних фахівців, заснував підприємство, яке носить його ім’я.
Колектив кафедри ОАП висловлює велику вдячність Анні Олегівні за цікаву бесіду, яка привідкрила завісу життя геніального українського авіаконструктора. Життя Олега Костянтиновича Антонова є гідним прикладом для сучасної молоді та майбутніх поколінь!
Більше інформації Ви можете отримати за
посиланням
.