Заголовок: Переможці Всеукраїнського конкурсу «Молодь – енергетиці України -  2017-2018: відкритий конкурс молодих учених та енергетиків»
Дата: 26/04/2018
URL: https://nau.edu.ua/ua/news/1/4/ekologi-zadlya-staloi-energetiki.html
==================================================

23 квітня 2018 р. на базі Національного технічного університету України «Київський політехнічний інститут ім. Ігоря Сікорського» були підбиті  підсумки XVII Всеукраїнського конкурсу «Молодь – енергетиці України -  2017-2018: відкритий конкурс молодих учених та енергетиків». За результатами участі у ньому учасники від Національного авіаційного університету здобули такі відзнаки:
- асистента кафедри екології ННІЕБ Андріана Явнюка нагороджено дипломом І-го ступеню за науковому роботу «Порушення раннього онтогенезу очерету звичайного Phragmites australis (Cav.) Trin.Ex Steid в умовах радіонуклідного забруднення водойм» (науковий керівник – д.б.н., професор кафедри екології Ю. Кутлахмедов);
- студентку кафедри екології ННІЕБ Аліну Гриб нагороджено дипломом І-го ступеню за наукову роботу «Оцінка кількісних втрат автомобільного бензину від випаровування під час зберігання» (науковий керівник – к.т.н., доцент кафедри екології Л. Черняк);
- студентку кафедри екології ННІЕБ Тетяну Орленко нагороджено дипломом ІІ-го ступеню за наукову роботу «Вплив на довкілля урано-видобувної галузі як початкової стадії ядерно-паливного циклу» (науковий керівник – к. геол.-мін. н., доцент кафедри екології Т. Дудар);
- студента кафедри екології ННІЕБ Валентина Юрченка нагороджено дипломом ІІ-го ступеню за наукову роботу «Органічні відходи як джерело відновлювальної енергетики» (науковий керівник – к.т.н., доцент кафедри екології І. Трофімов).
Вітаємо переможців!