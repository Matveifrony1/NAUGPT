Заголовок:Епідемічна ситуація з грипу у розрізі регіонів України

Дата: ----------
URL: https://medcenter.nau.edu.ua/n6.htm
==================================================
Станом на 4 березня 2007р. в 10 контрольних містах України темпи зростання захворюваності на грип та ГРІ уповільнилися. Порівняно з минулим тижнем захворюваність знизилась на 4,8% . З початку року на грип та ГРВІ в Україні захворіло 107 301 особи, а останній тиждень захворюваність становила 5 436 осіб.

Поряд із цим, до п'яти міст, які перебували в стані епідемії, приєдналися ще Донецьк та Сімферополь , що є слідством розповсюдженості грипу на зазначених територіях протягом останніх тижнів.

Інформаційно:

Загалом перевищено епідемічні пороги у 7-ми з 10-ти контрольних міст України : мм. Чернігові - на 61 %, Києві - на 56 %, Львові - на 39 % , Сімферополі - на 32%, Дніпропетровську - на 31,5 %, Вінниці - на 30,7 %, Донецьку - на 9%.

Епідемічна ситуація з грипу у розрізі регіонів України
Протягом минулого тижня перевищення регіональних епідемічних порогів реєструвалось на території 5-ти областей України: в Черкаській (третій тиждень), Кіровоградській (другий тиждень), Донецькій (другий тиждень), Волинській (другий тиждень) областях та місті Києві.

Епідемічна ситуація стабілізована в Закарпатській, Рівненській областях, по АР Крим серед населения значення епідемічного порогу нижче на 57,5 %.

В інших регіонах України перевищення рівнів епідемічного порогу серед сукупного населення не зареєстровано.

На території більшості регіонів, в яких реєструвались локальні спалахи грипу ситуація стабілізується, знижується захворюваність серед населення та кількість населених пунктів, уражених епідемією. Відновлюється навчальний процес в учбових закладах.

Закриття навчальних закладів:
За оперативними даними Міністерства освіти і науки України станом на 5 березня 2007 р. навчальний процес відновлено в Закарпатській області мм. Севастополі та Києві.

В інших регіонах (24) загалом закрито 2 тис. шкіл (10% від загальної кількості), із кількістю учнів - 900 тис. (18%).

Найбільша кількість закритих шкіл у Донецькій (26%), Дніпропетровській (32%) та Кіровоградській (36%).

Поодиноку школи закрито у Івано-Франківській, Херсонській та Одеській областях.

Комплекс організаційних, протиепідемічних і лікувально-профілактичних заходи триває. Епідемічна ситуація з грипу та ГРВІ в країні стабілізується.

Порівняно з попереднім тижнем продовжується зниження захворюваності дітей.

Визначена тенденція до зниження рівня захворюваності серед населення, в тому числі серед дітей. Відновлюються заняття в школах.

Ситуація контролюється на регіональних та центральному рівнях.

Ситуація в світі
На території Російської Федерації перевищено епідпороги серед населення в 12 містах - Астрахань, Барнаул, Владікавказ, Єкатеринбург, Кемерово, Нижній Новгород, Новосібірськ, Пермь, Самара, Челябінськ, Чебоксари, Південний-Сахалінськ.

В Москві третій тиждень перевищено показники епідемічного порогу у дітей віком 3-6 років. Зросли рівні захворюваності школярів.

У США епідемія грипу реєструється на території 25 штатів.

На території більшості країн Європи реєструються спорадичні та локальні спалахи та середні рівні захворюваності населення на грип. Регіональне поширення грипу реєструється в Іспанії, Румунії, Чехії, Литви. В Латвії та Норвегії відмічаються високі рівні захворюваності населення.

Головний санітарний лікар НАУ, заступник директора

Медичного центру НАУ                              А.Г.Падченко

