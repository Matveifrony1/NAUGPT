Заголовок: Психологія безпеки в авіації на теренах гуманітарних наук!
Дата: 25/04/2017
URL: https://nau.edu.ua/ua/news/2017/4/psihologiya-bezpeki-v-aviatsii-na-terenah-gumanitarnih-nauk.html
==================================================

20 квітня 2017 року в рамках ХIII Міжнародної науково-технічної конференції  «Авіа-2017» у Навчально-науковому Гуманітарному інституті кафедрою авіаційної психології проведено секцію «Психологія безпечної експлуатації авіаційного транспорту». Завідувач кафедрою авіаційної психології професором, доктор психологічних наук Л.В. Помиткіна організувала обговорення актуальної наукової проблематики, що об’єднало за круглим столом фахівців різних галузей та дозволило багатогранно дослідити різні підходи до вивчення психологічних складових безпеки в авіації.
Значимість проблематики визначалась організаторами, гостями, учасниками секції: директором Навчально-наукового Гуманітарного інституту НАУ доктором філологічних наук, професором А.Г. Гудманяном, відповідальним НН ГМІ з науково-методичної та міжнародної діяльності доктором філософських наук, доцентом С.М. Ягодзінським, завідувачем кафедри української мови та культури, доктором філологічних наук, доцентом І.В. Бурлаковою, співробітниками кафедри української мови та культури, завідувачем кафедри фізичної культури та фізичної підготовки кандидатом наук з фізичного виховання та спорту, доцентом І.І. Вржеснєвським, завідувачем кафедри соціальних технологій доктором педагогічних наук, професором О.М. Котиковою, завідувачем відділу психології праці Інституту педагогічної освіти і освіти дорослих НАПН України доктором психологічних наук, професором Е.О. Помиткіним, співробітниками Інституту педагогічної освіти і освіти дорослих НАПН України, випускниками кафедри авіаційної психології, аспірантами, студентами денної та неперервної форм навчання спеціальності «Психологія». Ґрунтовні доповіді представлені не лише гостями але й викладацьким складом кафедри авіаційної психології та студентами.
Ділова атмосфера проведення професійної дискусії з важливих питань сприяла жвавому, активному обговоренню та отриманню нового погляду на проведення подальших наукових досліджень.