Заголовок: В Українському науково-дослідному центрі хіммотології презентували нові навчальні посібники
Дата: 18/09/2017
URL: https://nau.edu.ua/ua/news/2017/9/hto-dumae-pro-nauku-toj-lyubit-ii-a-hto-ii-lyubit-toj-nikoli-ne-perestae-vchitisya.html
==================================================

Під лозунгом «Хто думає про науку, той любить її, а хто її любить, той ніколи не перестає вчитися…» з творчого доробку українського філософа Григорія Сковороди в Українському науково-дослідному та навчальному центрі хіммотології та сертифікації паливно-мастильних матеріалів і технічних рідин відбулася презентація нових підручника «Моторні палива: властивості та якість» і навчального посібника «Транспортна екологія».
Науковий керівник Центру професор Сергій Бойченко разом із головним редактором журналу «Термінал» Сергієм Сапєгіним репрезентували нові видання усім зацікавленим і підкреслили вагомість та цінність цих видань для студентів профільних спеціальностей та фахівців транспортної сфери, нафтопродуктозабезпечення, аспірантів і здобувачів наукового ступеня відповідного профілю.