Заголовок: Відомий литовський політик поспілкувався зі студентами НАУ
Дата: 28/09/2017
URL: https://nau.edu.ua/ua/news/2017/9/vidomiy-litovskiy-politik-pospilkuvavsya-zi-studentami-nau.html
==================================================

27 вересня НАУ відвідали поважні гості -
Надзвичайний і Повноважний Посол Литовської Республіки в Україні
Марюс Януконіс та депутат
Сейму Литви, члена Парламентської асамблеї Ради Європи Егідіус Варейкіс. В.о.ректора НАУ Володимир Ісаєнко привітав поважних гостей у Актовому залі НАУ та представив їх студентам. Після цього пан Варейкіс з прочитав для студентів та викладачів лекцію з геополітичних питань «Міжнародна безпека і прогноз конфліктів».
Як будуються відносини між країнами, які фактори є найбільш важливими для підтримання стабільності у світі, як за останні кілька десятирічь мінялися погляди щодо історичних перспектив — ці та багато інших питань були підняті у лекції. А головне — лектор змусив кожного замислитися над тим, якою він уявляє собі Україну майбутнього, яке місце вона має зайняти у світі, і що потрібно зробити для того, аби мрії українців здійснилися.
Пан Варейкіс є відомими політичним та громадським діячем. Також з 1995 року і до 2004 року він викладав в Університеті Вітовта Великого в Каунасі та в Інституті міжнародних відносин Вільнюського університету.