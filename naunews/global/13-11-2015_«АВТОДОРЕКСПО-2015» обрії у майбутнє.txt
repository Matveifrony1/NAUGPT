Заголовок: «АВТОДОРЕКСПО-2015»: обрії у майбутнє
Дата: 13/11/2015
URL: https://nau.edu.ua/ua/news/2015/11/avtodorekspo-2015-obrii-u-majbutne.html
==================================================

11-13 листопада 2015 р. студенти та викладачі кафедри реконструкції аеропортів та автошляхів Навчально-наукового інституту Аеропортів НАУ на чолі з завідувачем кафедри професором Андрієм Бєлятинським взяли участь у роботі ХІІІ Міжнародного форуму з будівництва, експлуатації та проектування автомобільних доріг і мостів «АВТОДОРЕКСПО-2015». Він проходив під патронатом Державної агенції автомобільних доріг України (Укравтодор) в м. Києві на базі Виставкового центру «АККО Інтернешнл». На авторитетному форумі України традиційно були представлені тематичні розділи з будівництва, ремонту та експлуатації автодоріг і мостів; засобів організації та регулювання дорожнього руху; будівельних матеріалів та компонентів тощо. В рамках форуму проходила Міжнародна виставка технічних досягнень дорожньої галузі та Науково-практична конференція «АВТОДОРЕКСПО-2015», під час якої була представлена спільна доповідь на тему «Сучасні американські технології будівництва доріг з твердим покриттям без асфальту» проф. Джона Пармелі, Дена Харо - представників компанії US Road (США) і Тетяни Химерик – к.т.н., доцента кафедри реконструкції аеропортів та автошляхів НАУ. Подробиці на сайті:
www.avtodorexpo.ua