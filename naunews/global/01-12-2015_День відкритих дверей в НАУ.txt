Заголовок: День відкритих дверей в НАУ
Дата: 01/12/2015
URL: https://nau.edu.ua/ua/news/2015/11/den-vidkritix-dverej-v-nau.html
==================================================

28 листопада 2015 р. на базі ЦКМ НАУ відбувся День відкритих дверей, який відвідали понад 1000 випускників із ЗНЗ м. Києва та регіонів України та їхніх батьків.
У холі ЦКМ для них була підготована виставка навчально-наукових інститутів, Інституту доуніверситетської підготовки, коледжів НАУ, кафедри військової підготовки. Тут абітурієнти могли отримати інформаційно-рекламні матеріали, а також відповіді на свої запитання від представників випускових кафедр, директорів ННІ, деканів, завідувачів кафедр. Учнів зацікавили тематичні майстер-класи, безпілотні літальні апарати, студентські винаходи, науково-технічні розробки, програми НАУ тощо.
Гостям продемонстрували відеофільми про НАУ, його структурні підрозділи та студентське аматорське відео.
Представляла діяльність НАУ в. о. проректора з науково-педагогічної роботи, д. держ. упр., проф. Т. Іванова. Значну увагу вона приділила особливостям і перспективам навчання в НАУ, новому переліку спеціальностей, кваліфікації професорсько-викладацького складу, міжнародній і науковій діяльності, навчання на англомовному проекті, Правилам вступу у 2016 р., вступній кампанії–2016, ЗНО–2016, навчанню на курсах підготовки до ЗНО та можливості здобуття якісної вищої освіти у НАУ.
Т. Іванова вручила нагороди-відзнаки НАУ «Подяка» педагогічним колективам м. Києва (ЗНЗ № 69, СШ № 159, № 173, № 43 «Грааль», АКЛ ім. І. Сікорського, гімназії № 318 «Міленіум») за якісну підготовку випускників, які навчалися на підготовчих курсах ІДП, склали тести ЗНО–2015 на відмінно та вступили до НАУ.
Враховуючи побажання присутніх і актуальність підготовки військових фахівців, до слова було запрошено майора кафедри військової підготовки І. Целищева.
За планом заходу презентація діяльності ННІ успішно відбувалася у структурних підрозділах університету.