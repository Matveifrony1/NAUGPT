Заголовок: Виїзна робоча група представників приймальної комісії Національного авіаційного університету продовжує свою роботу в Республіці Узбекистан
Дата: 24/09/2018
URL: https://nau.edu.ua/ua/news/1/9/viizna-robocha-grupa-predstavnikiv-priymalnoi-komisii-natsionalnogo-aviatsiynogo-universitetu-prodovzhue-svoyu-robotu-v-respublitsi-uzbekistan.html
==================================================

Сьогодні відбулася планова зустріч з Надзвичайним і Повноважним Послом України в Республіці Узбекистан Юрієм Савченком та представниками Національного авіаційного університету. Під час зустрічі був переданий лист від ректора НАУ, який засвідчує всебічний розвиток відносин між Україною та Республікою Узбекистан у галузі міжнародної освіти, а також сприяння в роботі робочої групи НАУ. Юрій Савченко, в свою чергу, запевнив, що ті добрі відносини, які вже склалися з НАУ, в подальшому будуть тільки розвиватися.
В ході зустрічі було обговорено декілька варіантів залучення університету до розвитку освітянської діяльності в Республіці Узбекистан, що уможливіть постійне покращення якісного контингенту іноземних студентів.
Також зусиллями робочої групи в Республіці Узбекистан було пролонговано  договір про співпрацю на наступні 5 років з СП «Авіа-центр» м. Ташкент. У договорі, зокрема, приділяється значна увага спільній профорієнтаційної діяльності, надання консультативних послуг та підвищенню кваліфікації кадрів.
Національний авіаційний університет, дотримуючись традиції безпосереднього залучення іноземних громадян, цього року знову здійснює активну профорієнтаційну роботу в декілька етапів серед майбутніх абітурієнтів. Багато хто цікавиться саме авіаційними спеціальностями, про що свідчить проведене анкетування.