Заголовок: Для того, аби зробити успішну кар‘єру в міжнародній  авіації, потрібно отримати освіту в НАУ та багато вчитися – президент ради ІКАО (2013-2019 рр.) Олумуіва Бенард Аліу
Дата: 22/12/2023
URL: https://nau.edu.ua/ua/news/2023/12/dlya-togo-abi-zrobiti-uspishnu-kar‘eru-v-mizhnarodniy-aviatsii-potribno-otrimati-osvitu-v-nau-ta-bagato-vchitisya-–prezident-radi-ikao-(2013-2019-rr)-dr-olumuiva-benard-aliu.html
==================================================

21 грудня відбулося підписання Меморандуму про взаєморозуміння між Національним авіаційним університетом та
iPADIS
, міжнародною неурядовою організацією, яка створена для ефективноі підтримки змін у світовій авіаційній галузі (штаб-квартира знаходиться в Монреалі, Канада).
Підписання відбулося, завдяки сучасним технологіям, віддалено, але це не завадило тривалому і щирому спілкуванню учасників зустрічі.
Отже, кого об'єднала зустріч і про що домовились?
На віртуальній події були присутні
Олумуіва Бенард Аліу
, президент Організації «Міжнародні партнери з розвитку авіації, інновацій та стійкості», довічний посол Доброї Волі ІКАО, почесний президент асоціації випускників НАУ. Доктор Аліу є Почесним  доктором НАУ та нашим alumni, чим він щиро пишається і з великим теплом згадує роки навчання. Університет на зустрічі представляли
Володимир Шульга
, Голова реорганізаційної комісії НАУ, в.о. ректора, проректори
Олександр
Корченко
та
Ірина
Зарубінська
,
Олег Петровський
, директор інституту ІКАО та
Олександр Іванов
, заступник директора Центра забезпечення та розвитку інноваційної діяльності.
Під час розмови Володимир Шульга детально розповів про трансформації, що відбуваються в університеті, про плани та пріоритетні зміни. Доктор Аліу, в свою чергу, висловив готовність підтримувати розвиток авіаційного вишу.
З перспективних напрямів взаємодії визначили наступні:
здобуття досвіду та найкращих світових практик в сфері створення інклюзивної інфраструктури в аеропортах, при використанні авіатранспорту, що стане для нашої країни дуже актуальною темою;
лекції, навчальні програми для студентів університету, які особисто може провести доктор як науковець, що займається питаннями глобальної авіаційної освіти – безцінний досвід та сучасні тренди;
активна взаємодія з
ALICANTO
, міжнародною асоціацією авіаційних вишів, членом якої є НАУ – доктор  Олумуіва Бенард Аліу є стейкхолдер цієї організації;
допомога в налагодженні зв'язків з випускниками університету різних років, які займають високі посади по всьому світу і з якими підтримує відносини доктор Аліу в рамках роботи асоціації випускників НАУ;
та багато інших напрямів взаємодії.
“В багатьох країнах вважають, що під час війни в Україні відбувається певна зупинка процесу навчання, здобуття освіти. Але це не відповідає дійсності. Ми продовжуємо працювати, шукаємо підтримки та нових можливостей. І ми маємо заявляти про це. Такі зустрічі, партнерство зі світовими авторитетами в галузі авіації сприяють розвитку НАУ. І це по-справжньому цінно, це те, за що ми вдячні доктору Аліу”, –
Володимир Шульга.
“Я завжди готовий підтримувати свою Альма-матер і буду сприяти розвитку галузі в Україні. Мене часто запитують – що потрібно зробити для того, щоб досягти такого успіху в авіагалузі. Моя відповідь незмінна: потрібно отримати освіту в НАУ і дуже багато і добре вчитися”,  – доктор
Олумуіва Бенард Аліу.