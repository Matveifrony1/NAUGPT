Заголовок: Вітаємо переможців  Кубка ректора НАУ з шахів
Дата: 02/10/2023
URL: https://nau.edu.ua/ua/news/2023/10/vitaemo-peremozhtsiv-kubka-rektora-nau-z-shahiv.html
==================================================

26 вересня в НАУ пройшов Кубок Ректора з шахів. У змаганнях взяли участь представники майже всіх факультетів, загалом 32 студенти. Зазначимо що це найбільшій шаховий турнір, який відбувся на теренах Національного Авіаційного Університету.
Під час відкриття змагань, з вітальними словами від імені керівництва університету, до учасників звернулася декан ФЛСК НАУ, кандидат педагогічних наук, доцент Ладогубець Наталія Віталіївна.
Голова регіонального відділення Національного Олімпійського Комітету, керівник відділення Олімпійської академії в Луганській області Острецов В.В. привітав студентів, з Міжнародним днем студентського спорту та побажав нашим спортсменам успішних виступів.
У результаті напруженої боротьби призові місця розподілились наступним чином: переможець турніру - Чередниченко Микола (ФКНТ 336), володар срібної медалі – Караульний Іван (ФКПІ 229) і третє місце посів Бондаревський Максим (ФКНТ 313).
Серед жінок перше місце виборола Білоус Тетяна (ФТМЛ 103), друге місце – Дудуренко Марина (ФАЕТ 163) і третє місце посіла Губчик Мирослава (ФНСА 303).
Дякуємо за безкомпромісне суддівство змагань судді міжнародної категорії Пепе Ю.В. і судді національної категорії Захарчуку І.Р.
Організацію Кубка Ректора НАУ забезпечили тренер збірної команди з шахів, завідувач кафедри фізичного виховання та спортивної підготовки ФЛСК, кандидат наук з фізичного виховання, доцент Вржесневський І.І. та старший викладач кафедри Совгіря Т.М.
Окрему подяку, за активну участь, висловлюємо багаторічному капітану збірної команди НАУ, великому шанувальнику шахів Могильному Павлу (ФКНТ 433).
Вітаємо всіх учасників змагань і бажаємо нових інтелектуальних перемог!