Заголовок: Корупційні ризики в транспортній та космічній сфері
Дата: 19/02/2018
URL: https://nau.edu.ua/ua/news/1/2/koruptsiyni-riziki-v-transportniy-ta-kosmichniy-sferi.html
==================================================

15 лютого 2018 року Науково-дослідний центр антикорупційної діяльності в транспортній та авіакосмічній сфері Навчально-наукового юридичного інституту провів науково-практичний семінар на тему: «Корупційні ризики в транспортній та космічній сфері».
У роботі наукового заходу взяли участь представники органів публічної влади, громадських організацій та ВНЗ міста Києва, а саме: О.Г. Комісаров - д.ю.н., професор, начальник кафедри спеціальних військових дисциплін Київського факультету Національної академії Національної гвардії України; Ю.Д. Кунєв - д.ю.н., професор, завідувач кафедри адміністративного та митного права Університету митної справи та фінансів; О.О. Рачук - керуючий партнер Адвокатського об’єднання «Нацина Рачук», адвокат, віце-президент Всеукраїнської громадської організації «Асоціація адвокатів України», член Правління Громадської організації «Асоціація податкових радників»; В.В. Наумов - голова Громадської ради при Міністерстві інфраструктури України, Голова ради Громадської організації «Всеукраїнський центр реформ транспортної інфраструктури»; В.Р. Кузьмін - начальник відділу персоналу та запобігання корупції Державного космічного агентства України; М.І. Матьора - Заслужений юрист України, голова Київської обласної організації Союзу юристів України; В.В. Галунько - д.ю.н., професор, директор НДІ публічного права; Казьмірук С.Д. - заступник начальника відділу запобігання, протидії корупції та внутрішнього контролю Національного авіаційного університету; науково-педагогічні працівники Навчально-наукового юридичного інституту.
Під час відкриття заходу науковий керівник Центру, д.ю.н. Надія Армаш зазначила, що вчасне виявлення корупційних ризиків дозволить запобігти поширенню корупції в транспортній та космічній сферах, підвищить рівень довіри до цих галузей зі сторони інвесторів, що позитивно вплине на економіку держави в цілому. Вироблення методики виявлення корупційних ризиків є спільним завданням органів публічної влади та наукової громадськості.
За результатом плідної роботи науково-практичного семінару учасники висловили конструктивні пропозиції щодо удосконалення чинного законодавства в аспекті обговорення зазначеної проблеми.