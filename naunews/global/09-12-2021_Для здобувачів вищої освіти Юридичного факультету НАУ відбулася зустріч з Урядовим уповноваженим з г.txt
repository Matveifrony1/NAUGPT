Заголовок: Для здобувачів вищої освіти Юридичного факультету НАУ відбулася зустріч з Урядовим уповноваженим з гендерної політики
Дата: 09/12/2021
URL: https://nau.edu.ua/ua/news/2021/12/dlya-zdobuvachiv-vishchoi-osviti-yuridichnogo-fakultetu-nau-vidbulasya-zustrich-z-uryadovim-upovnovazhenim-z-gendernoi-politiki.html
==================================================

У рамках відзначення Всеукраїнського тижня права, 08 грудня проведено онлайн-зустріч для здобувачів вищої освіти Юридичного факультету (ЮФ) Національного авіаційного університету з Урядовим уповноваженим з гендерної політики, заступником комітету Ради Європи з питань гендерної політики, д.ю.н., професором, заслуженим юристом України Катериною Левченко.
Тема зустрічі «Нормативно-правове забезпечення гендерної політики».
Розкриваючи тематику бесіди, Катерина Левченко:
- визначила поняття гендерної рівності осіб;
- навела численну кількість прикладів наявної гендерної нерівності в Україні у сферах: освіти, оплати праці, працевлаштуванні тощо;
- провела паралелі між позитивними сторонами реалізації гендерної політики та економічного розвитку країни;
- звернула увагу слухачів на судову практику захисту гендерних прав жінок займати керівні посади, захист прав чоловіків щодо виховання дітей та інше.
«Одним із завдань Уповноваженого з гендерної політики є моніторинг законодавства у сфері гендерної політики, проведення гендерно-правової експертизи законопроектів та їх нормативний аналіз. Так, за 2021 рік нами було проаналізовано понад 3 тис. нормативно-правових актів та до 54-х з них внесено відповідні зміни. Слід зазначити також, що Україна на сьогоднішній день активно бере участь у світових програмах та програмах країн Великої сімки. Зменшення насильства, оплата праці, рівні права в освіті, покращення прав чоловіків в питаннях батьківства - це основні напрями діяльності українського законодавця у реалізації гендерної політики та євроінтеграції України» - зауважила доповідач.
Колектив ЮФ НАУ висловлює щиру подяку Катерині Левченко за проведену зустріч та багаторічну законотворчу роботу у сфері реалізації гендерної політики в Україні.