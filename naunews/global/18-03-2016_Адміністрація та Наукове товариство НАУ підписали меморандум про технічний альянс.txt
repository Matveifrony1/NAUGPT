Заголовок: Адміністрація та Наукове товариство НАУ підписали меморандум про технічний альянс
Дата: 18/03/2016
URL: https://nau.edu.ua/ua/news/2016/3/administracziya-ta-naukove-tovaristvo-nau-pidpisali-memorandum-pro-texnichnij-alyans.html
==================================================

В.о. ректора НАУ В. Харченко та голова Наукового товариства студентів, аспірантів, докторантів та молодих вчених НАУ С. Гнатюк підписали Меморандум про Альянс з питань розвитку нових інформаційних технологій у концепції Четвертої технологічної революції «ІТ-АЛЬЯНС 4.0». Крім НАУ до альянсу входять Кіровоградський національний технічний університет, Кіровоградський державний педагогічний університет ім. В. Винниченка, НВП «Радій» та ряд інших.
Список організацій-спонсорів Альянсу представлений на сторінці України у Global Game Jam, всесвітньому хакатоні з програмування ігор.
http://globalgamejam.org/2016/jam-sites/kirovograd-flight-academy
Члени альянсу мають можливість взяти участь у найближчих заходах, які проводить Global Game Jam. Так,  12 квітня пройдуть ІТ- та екофестивалі,  а 22-24 квітня - хакатон NASA Space Apps Challenge.
Кілька слів про передісторію підписання альянсу. 26-28 лютого представники Наукового товариства НАУ Юлія Горбань та Іван Кіліян, беручи участь у  Студентському антикорупційному форумі, що проходив у Кіровограді відвідали Кіровоградську льотну академію НАУ для налагодження активної співпраці. Тут їм запропонували з цією метою приєднатися до згаданого вище альянсу. Пропозицію було прийнято. Внаслідок цього відбулася подія, з якої ми розпочали це повідомлення.