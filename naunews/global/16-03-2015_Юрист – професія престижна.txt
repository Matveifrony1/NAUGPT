Заголовок: Юрист – професія престижна
Дата: 16/03/2015
URL: https://nau.edu.ua/ua/news/2015/3/yurist-–-profesiya-prestizhna.html
==================================================

Професія юриста у всьому світі завжди була універсальною і витребуваною. Саме зараз, коли проходить процес розвитку правової держави, на правників покладено обов’язок і надії щодо утвердження принципу верховенства права шляхом посилення правових гарантій населення, підвищення правосвідомості, правової культури, подолання правового  нігілізму.
4 березня 2015 року в рамках профорієнтаційної роботи Юридичного інституту студенти разом із доцентом кафедри господарського права і процесу Аллою Гелич провели в середній загальноосвітній школі № 54 міста Києва тематичну бесіду на тему «Професія юриста – професія престижу».
Від Юридичного інституту взяли участь студенти групи ПР-503С Леся Грибчук та Валерія Уткіна, які розповіли учням про історію виникнення та становлення юридичної професії, особливості роботи суддів, прокурорів, адвокатів, нотаріусів та престижність професії юриста взагалі.
Наприкінці зустрічі учні мали можливість дізнатися про переваги та особливості навчання в Юридичному інституті НАУ.