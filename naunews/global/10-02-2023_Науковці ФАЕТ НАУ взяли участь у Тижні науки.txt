Заголовок: Науковці ФАЕТ НАУ взяли участь у "Тижні науки"
Дата: 10/02/2023
URL: https://nau.edu.ua/ua/news/2023/2/naukovtsi-faet-nau-vzyali-uchast-u-tizhni-nauki.html
==================================================

9 лютого представники ФАЕТ НАУ Євген Габрусенко та Юрій Безкоровайний відвідали природничо-науковий ліцей № 145 у рамках проведення «Тижня науки», де представили цикл науково-популярних лекцій "Системи управління, робототехніка та безпілотна авіація».
Цей захід з популяризації наукових досягнень ФАЕТ НАУ присвячено 90-річчю університету.
Ліцеїсти ознайомились з досягненнями і перспективами розвитку зазначеної галузі науки та техніки, а також можливостями ФАЕТ у підготовці профільних фахівців та подальшого працевлаштування.
Крім того, представники НАУ обговорили з директором ліцею Миколою Левтиком та завідувачкою кафедри фізики Вікторією Перга можливості викладання науковцями НАУ факультативів та спецкурсів для учнів ліцею.