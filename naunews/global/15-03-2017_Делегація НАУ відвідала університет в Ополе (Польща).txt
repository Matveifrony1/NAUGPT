Заголовок: Делегація НАУ відвідала університет в Ополе (Польща)
Дата: 15/03/2017
URL: https://nau.edu.ua/ua/news/2017/3/delegatsiya-nau-vidvidala-universitet-v-opole-(polshcha).html
==================================================

Делегація Національного авіаційного університету (представники кафедр безпеки життєдіяльності Запорожець О.І., екології Бойченко С.В., Гроза В.А., Матвєєва І.В., Вовк О.О. НН ІЕБ та кафедри господарського, повітряного та космічного права НН ЮІ Козачок І.Я.) відвідала Державний Опольський Університет (Республіка Польща).
Під час візиту (8-10 березня 2017 р.) відбувся ряд заходів в рамках співпраці між університетами.
Підписано листи про наміри щодо співробітництва в галузі науки, дослідження по CSES в Домброва між Опольським Університетом та Морським університетом у Щецині (Польща), Університетом Тріра (Німеччина), Технологічним університетом Ліберець (Чехія) та Національним авіаційним університетом (Україна). Партнери запропонували свої проекти щодо співпраці в галузях, у яких вони спеціалізуються. Метою Центру стратегії та енергетичної безпеки в Домброва є дослідження, розробка та впровадження інновацій сучасної промисловості в глобальному масштабі, технологічних і енергетичних рішень, пов’язаних з відновлюваними джерелами енергії та енергоефективністю.
Відбулась зустріч з деканом хімічного факультету, професором П.Вечориком, продеканом природничо-технологічного факультету, доктором наук М.Райфур, професорами та завідувачами кафедр.
Під час спілкування досягнута попередня домовленість  щодо проходження практики студентами кафедри екології НАУ на базі кафедри охорони навколишнього середовища Опольського Університету.
З нагоди річниці утворення Опольського Університету пройшло урочисте засідання ректорату університету, сенату та студентського парламенту. Відбулося урочисте надання титулу почесного доктора (
bonoris
causa
) Опольського Університету.