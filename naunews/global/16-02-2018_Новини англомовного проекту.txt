Заголовок: Новини англомовного проекту
Дата: 16/02/2018
URL: https://nau.edu.ua/ua/news/1/2/novini-anglomovnogo-proektu.html
==================================================

Англомовний проект в Національному авіаційному університеті набирає обертів. Про це свідчать певні зміни, які  останнім часом відбулися у форматі його функціонування. По-перше, відбувся вперше захист студентських робіт, який приймала ДЕК, до складу якої увійшли винятково англомовні фахівці. По-друге, відтепер навчання студентів англійською мовою відбуватиметься з першого курсу, у той час як раніше воно розпочиналося з другого.
Крім того, невпинно  збільшується кількість  і розширюється спектр спеціальностей, за якими можна отримати вищу освіту, навчаючись англійською мовою. Сьогодні навчання на англомовному проекті здійснюється  за наступними спеціальностями та спеціалізаціями: менеджмент (логістика), менеджмент (менеджмент зовнішньоекономічної діяльності), екологія, інженерія програмного забезпечення, комп’ютерна інженерія, авіаційна та ракетно-космічна техніка, енергетичне машинобудування, автоматизація та комп’ютерно-інтегровані технології (комп’ютеризовані системи управління та автоматика), автоматизація та комп’ютерно-інтегровані технології (комп’ютерно-інтегровані технологічні процеси і виробництва), біотехнологія та біоінженерія, електроніка, телекомунікації та радіотехніка, авіоніка, будівництво та цивільна інженерія, авіаційний транспорт (обслуговування повітряного руху), авіаційний транспорт (системи аеронавігаційного обслуговування), авіаційний транспорт (технічне обслуговування та ремонт повітряних суден і авіадвигунів), авіаційний транспорт (технології робіт та технологічне обладнання аеропортів), транспортні технології на повітряному транспорті), право.
Англомовний проект в НАУ з’явився у 1999 році. До 2016 – 2017 навчального року до нього долучилися понад 1800 осіб. Сьогодні він охоплює ряд технічних та гуманітарних спеціальностей.