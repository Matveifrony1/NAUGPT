Заголовок: Розвиток співпраці НАУ з Державною Адміністрацією ЦА та Державною інспекцією з безпеки польотів Азербайджана
Дата: 25/05/2018
URL: https://nau.edu.ua/ua/news/1/5/rozvitok-spivpratsi-nau-z-derzhavnoyu-administratsieyu-cza-ta-derzhavnoyu-inspektsieyu-z-bezpeki-polotiv-azerbaydzhana.html
==================================================

14-24 травня 2018 р. у м. Баку ( Азербайджан) були проведені курси ІКАО «Система управління безпекою авіації» та «Методики оцінки загроз та ризиків» для вищих  керівників та державних інспекторів БП Державної інспекції БП та Державної Адміністрації ЦА Азербайджана.
Заняття провів заступник начальника відділу міжнародних зв’язків НАУ, інструктор Інституту ІКАО, к.е.н., доцент Дмитро Бугайко. Курси пройшли у формі постійної дискусії і живого обміні досвідом щодо особливостей впровадження системного підходу до управління безпеки авіації. Матеріал курсів базувався на методиках управління безпекою авіації ІСАО, IATA, FIATA, EASA, ACI, FAA та інших провідних організацій у галузі ЦА, а також національних документах. Після завершення курсу з боку слухачів надійшли виключно позитивні відгуки. Висока дисциплінованість слухачів та їх істотний практичний досвід роботи у цивільній авіації сприяли досягненню високого рівня засвоєння навчального матеріалу по системі управління безпеки авіації.
Під час відрядження були проведені переговори з керівним складом Державної інспекція БП та Державної Адміністрації ЦА Азербайджана з метою ознайомлення з видами діяльності Національного авіаційного університету та з переліком перспективних курсів підвищення кваліфікації. Визначено зони зацікавленості замовника та отримано підтвердження готовності продовжувати співпрацю з НАУ. Випускники нашого університету, які працюють у зазначених організаціях, були запрошені на святкування 85 річчя НАУ у жовтні 2018 року.
Отже, зроблено ще один крок на шляху розвитку багаторічної дружби та співпраці між авіаторами України та Азербайджану.