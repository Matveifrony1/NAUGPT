Заголовок: Психологічні інновації в освіту!
Дата: 18/10/2018
URL: https://nau.edu.ua/ua/news/1/10/psihologichni-innovatsii-v-osvitu.html
==================================================

12 жовтня 2018 року кафедрою авіаційної психології НН ГМІ в особі Помиткіної Л.В., доктора психологічних наук, професора було проведено психологічний семінар «Врахування психофізіологічних особливостей учнів у навчально-виховному процесі» в Мелітопольському державному педагогічному університеті імені Богдана Хмельницького. На базі університету, який у ці дні святкував своє 85-річчя, відбувалися курси для вчителів з підготовки до викладання уроку «Людина. Родина. Світ».
Провідні тренери з центральний установ України (НАУ, Інститут педагогічної освіти і освіти дорослих НАПН України, МДПУ) надавали інноваційні знання й практики щодо викладання означеного курсу.
У семінарі взяли участь вчителі з 48 шкіл України. У ході заняття презентувалися педагогічні й психологічні теоретичні й практичні напрацювання тренерів, анкетування та тестування, які дозволять учням вивчати не просто окремі дисципліни-уроки, а будуть знайомитися з цілісними явищами природи.
Вчителі на практиці набували знань і навичок, як навчати явищам природи учнів у трьох найважливіших напрямах зростання, навчання й соціалізації молодої особистості, ознайомлюючись з рослинним, тваринним світом та багатомірним світом людини, як крок за кроком підвищувати рівень свідомості своїх вихованців. Нові книжки «Родина. Людина. Світ» Благодійний фонд Октая Алієва планує розробляти для учнів від 1-го до 11-го класу. Це фантастичний перехід до новітньої освіти життя про яку так давно мріють і діти і вчителі і батьки!
Кафедра авіаційної психології й надалі буде брати участь у подібних заходах, оскільки вони надихають кожного небайдужого вчителя, педагога, викладача й психолога до високого, світлого майбутнього!