Заголовок:Апаратно-програмні засоби інтегрованої інерційно-супутникової навігаційної системи для безпілотних літальних апаратів

Дата: ----------
URL: https://nau.edu.ua/ua/menu/science/naukova-robota/naukovi-rozrobki/aparatno-programni-zasobi-integrovanoi-inertsiyno-suputnikovoi-navigatsiynoi-sistemi-dlya-bezpilotnih-litalnih-aparativ.html
==================================================
Апаратно-програмні засоби інтегрованої інерційно-супутникової навігаційної системи для безпілотних літальних апаратів


 

Призначення та сфера застосування

Інтегрована інерційно-супутникова навігаційна система (ІСНС) призначена для визначення навігаційних параметрів рухомого об’єкту. Ядром ІСНС є безплатформна інерціальна навігаційна система (БІНС), що побудована на мікроелектромеханічних (MEMS) акселерометрах та датчиках кутової швидкості. БІНС інтегрована (розміщена на одній платі) з приймачем супутникової навігації, магнітометром та барометричним висотоміром. Дозволяє: прогнозувати допустимість сигналів оптимальних конфігурацій НС систем GPS і ГЛОНАСС; оцінювати фактор погіршення точності навігаційних визначень; проводити розрахунок координат, швидкості та часу споживача по сигналах GPS і ГЛОНАСС.

 

Важливі показники, які характеризують рівень отриманого наукового результату

В якості показників можна навести такі:  визначення кутові швидкості об’єкта в діапазоні ±450 °/с;  визначення прискорення об’єкта у діапазоні: ±18, ±10 g; визначення висоти польоту у діапазоні від 0 до 3500 м.; визначення літакових кутів – крену у діапазоні ±180°, тангажу ±90°, курсу від 0° до 360°; визначення швидкості БПЛА у діапазоні від 0 до 400 м/с. Таким чином вказані показники, що визначає розроблена ІСНС відповідають показникам ІСНС відомої фірми SGS (Франція).

 

Стан захисту інтелектуальної власності

Отримано 4 патенти та 2 авторських свідоцтва України.

 

Основні технічні характеристики

Розроблена ІСНС здатна визначати: кутову швидкість з точністю 0.16 °/с; прискорення об’єкту 1.5  mg; висоту з точністю 3 м; кути – крену та тангажу з точністю до 1°, курсу з точністю до 2°, швидкість з точністю до   0.1 м/с.. Координати літака ІСНС визначає з точністю 5м. (в залежності від доступності ГНСС)

 

Затребуваність на ринку

Розроблена ІСНС може бути встановлена на безпілотних літальних апаратах різних типів виробництва України та інших країн.

 

Стан розробки

Виготовлений експериментальний зразок, створено програмне забезпечення, напрацьовані принципові схеми, підтверджені заплановані характеристики на рівні найкращих світових прототипів. Необхідно виготовити конструкторську документацію.

 

 


