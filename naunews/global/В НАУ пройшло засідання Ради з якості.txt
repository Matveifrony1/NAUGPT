Заголовок:В НАУ пройшло засідання Ради з якості

Дата: ----------
URL: https://nau.edu.ua/ua/news/2023/7/v-nau-proyshlo-zasidannya-radi-z-yakosti.html
==================================================
В НАУ пройшло засідання Ради з якості
29 червня в залі засідань Вченої ради університету пройшло друге в поточному році засідання Ради з якості освітньої діяльності та якості вищої освіти Національного авіаційного університету.

На засіданні були присутніми 31 з 46 членів Ради з якості, зокрема адміністративний персонал університету та факультетів, представники студентського самоврядування.

На засіданні Ради з якості були розглянуті питання акредитації освітніх програм університету, рейтингу науково-педагогічних працівників університету, формування індивідуальної освітньої траєкторії здобувачів вищої освіти, обговорені результати моніторингу задоволеності здобувачів вищої освіти та науково-педагогічних працівників рівнем надання освітніх послуг та результати підвищення кваліфікації педагогічних та науково-педагогічних працівників

На завершення засідання було підбито підсумки роботи Ради з якості за 2022-23 рік та затверджено план її роботи на 2023-24 навчальний рік.

Детально з роботою Ради якості та офіційною документацією можна ознайомитися на її сторінці.