Заголовок: Гостинно запрошуємо до НАУ
Дата: 13/02/2015
URL: https://nau.edu.ua/ua/news/2015/2/gostinno-zaproshuemo-do-nau.html
==================================================

22 січня 2015 року старший викладач кафедри іноземних мов за фахом Гуманітарного інституту Галина Бабій виступила з профорієнтаційною лекцією в загальноосвітній школі І-ІІІ ступенів № 1 міста Старокостянтинів Хмельницької області. Окрім адміністрації та педагогічного колективу школи на ній були присутні члени батьківських комітетів усіх класів. Галина Вікторівна навела короткі історичні дані про НАУ, розповіла про структуру ВНЗ, напрямки підготовки фахівців, а також про наукову та дослідницьку роботу навчального закладу. Як  вчителі, так і батьки учнів випускних класів ставили запитання про умови вступу, навчання та проживання іногородніх студентів НАУ. Вони виявили бажання приїхати на день відкритих дверей. Класним керівникам були надані інформаційні та рекламні листівки, а також адреса офіційного сайту університету. Наступного дня адміністрація ЗОШ № 1 надіслала електронний лист-подяку на адресу старшого викладача кафедри іноземних мов за фахом Г. Бабій.