Заголовок: Зустріч у науковому просторі лінгвокультурології
Дата: 14/04/2015
URL: https://nau.edu.ua/ua/news/2015/4/zustrich-u-naukovomu-prostori-lingvokulturologii.html
==================================================

8 квітня 2015 року у рамках Міжнародної науково-практичної конференції молодих учених і студентів «Політ. Сучасні проблеми науки» на базі кафедри української мови та культури Гуманітарного інституту відбулося засідання секції «Лінгвокультурологія». Робота молодих науковців розпочалася з традиційного привітання голови секції І. Бурлакової. До роботи секції долучилося 57 учасників (доповідачі та автори наукових робіт), серед яких були студенти НАУ з різних факультетів, Інституту української філології та літературної творчості ім. Андрія Малишка Національного педагогічного університету імені М. П. Драгоманов та Луцького інституту розвитку людини університету «Україна».
В процесі представлення та обговорення наукових тем учасники змогли обмінятися думками, висловити свої побажання, здобути новий досвід в обговоренні наукових проблем. Дружня атмосфера сприяла ефективній інтелектуальній праці та творчим пошукам.