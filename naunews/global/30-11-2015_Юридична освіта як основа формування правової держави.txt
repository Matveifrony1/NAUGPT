Заголовок: Юридична освіта як основа формування правової держави
Дата: 30/11/2015
URL: https://nau.edu.ua/ua/news/2015/11/yuridichna-osvita-yak-osnova-formuvannya-pravovoi-derzhavi.html
==================================================

28 листопада 2015 року відповідно до плану роботи Навчально-наукового Юридичного інституту та до Дня відкритих дверей НАУ кафедра теорії та історії держави і права провела круглий стіл за участю школярів загальноосвітніх шкіл міста Києва «Юридична освіта як основа формування правової держави».
У роботі взяли участь директор НН ЮІ І. Сопілко, завідувач кафедри теорії та історії держави і права І. Бородін, викладачі, студенти, учні ліцеїв та загальноосвітніх шкіл міста Києва та регіонів України.
Цікавими були виступи учнів правового класу ліцею № 227 імені М.М. Громова, які висловили власне розуміння проблем формування правової держави в Україні. Студенти інституту розповіли майбутнім абітурієнтам про види юридичних професій в Україні. Присутні також отримали інформацію про переваги навчання в НН ЮІ НАУ, престиж юридичної професії.
Такі профорієнтаційні заходи сприяють індивідуальному розвиткові особистості, формуванню громадянської позиції та правової культури молоді, допомагають визначитися з майбутньою професією.