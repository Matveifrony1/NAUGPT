Заголовок: Відбулася робоча зустріч декана факультету міжнародних відносин НАУ з Головою Всеукраїнського проєкту «Жінки в науці: соціальний вимір»
Дата: 23/11/2020
URL: https://nau.edu.ua/ua/news/2020/listopad/vidbulasya-robocha-zustrich-dekana-fakultetu-mizhnarodnih-vidnosin-nau-z-golovoyu-vseukrainskogo-proektu-zhinki-v-nautsi-sotsialniy-vimir.html
==================================================

Відбулася робоча зустріч декана факультету міжнародних відносин НАУ професора Юрія Волошина з Головою Всеукраїнського проєкту «Жінки в науці: соціальний вимір» Інною Силантьєвою.
Метою проєкту «Жінки в науці: соціальний вимір» є забезпечення комплексного обговорення соціальних прав та інтересів жінок-науковців та жінок молодих вчених; обговорення сучасного стану щодо забезпечення гарантій гендерної рівності; дослідження основних соціальних проблем жінок в науці; встановлення перспектив розвитку соціальних прав жінок-науковців в сучасних умовах державотворення.
У ході зустрічі було обговорено робочий проєкт меморандуму про співпрацю між факультетом міжнародних відносин та Центром проблем імплементації європейського соціального права, на базі якого і створено Всеукраїнський проєкт «Жінки в науці: соціальний вимір».
Серед основних напрямів співпраці: сприяння підвищенню якості підготовки студентів міжнародників та актуалізації набутих знань на практиці, обмін науковцями, експертами у сферах, що становлять спільний інтерес; проведення майстер-класів, реалізація спільних проектів; організація зустрічей, заходів та семінарів; участь студентів факультету у просвітницьких та навчально-наукових заходах, організованих Центром проблем імплементації європейського соціального права.