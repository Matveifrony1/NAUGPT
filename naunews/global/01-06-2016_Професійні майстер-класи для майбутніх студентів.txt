Заголовок: Професійні майстер-класи для майбутніх студентів
Дата: 01/06/2016
URL: https://nau.edu.ua/ua/news/2016/6/profesiyni-mayster-klasi-dlya-maybutnih-studentiv.html
==================================================

28 травня 2016 р. в Національному авіаційному університеті вдало пройшов освітній та профорієнтаційний проект «Пробне ЗНО–2016» для учнів ЗНЗ, закладів професійно-технічної освіти, студентів коледжів (випускників–2017) зі всіх куточків нашої держави. Організатор та координатор заходу – Інститут доуніверситетської підготовки – провів попередню он-лайн реєстрацію на майстер-класи, запропоновані навчально-науковими інститутами університету. Учасники мали змогу відвідати один із них.
Майстер-класи проводили профільні кафедри навчально-наукових інститутів НАУ за участі професорсько-викладацького складу та студентів на базі лабораторій, майстерень, виставкових залів з використанням комп’ютерно-інформаційних та мультимедійних технологій, тренажерів, спеціального обладнання тощо.
Популярними серед учасників стали заходи:
кафедри хімії і хімічної технології «Експериментальна хімія» (проведено захоплюючі хімічні експерименти, досліди та фантастично-показові дійства);
кафедри кримінального права і процесу «Основи криміналістики» (вдало продемонстровано сучасні методи, способи та прийоми боротьби зі злочинністю, використання фото- і відеотехніки, різні види фіксації матеріальних об’єктів, сучасні технічні засоби складання портрету людини та загальної і допоміжної дактилоскопічної формули по 10-ти пальцевій системі обліку);
кафедри систем управління літальних апаратів «Комп’ютеризовані системи та робототехніка. Системи управління і автоматики авіаційних і космічних літальних апаратів» (ознайомлено із сучасними системами керування та останніми інноваціями у робототехніці);
кафедри електроніки «Електронні пристрої та системи» (представлено новітні розробками та принципи керування сучасними електронними пристроями, особливості вільного читання схем цих пристроїв, з особливості проведення їх діагностики; було продемонстровано проектування, розробку та їх налагодження із використанням сучасних інформаційних технологій та основи створення реально працюючих комп’ютерних програм за допомогою алгоритмічних мов);
кафедри основ архітектури та дизайну «Живопис сухими фарбами «Пастель» та «Особливості живописних технік: акварель та олійні фарби» (учні засвоїли основні принципи виконання роботи в межах певної техніки та відвідали творчі майстерні кафедри та ознайомилися з роботами із її фондів);
кафедри авіаційної психології «Діяльність психолога в сучасному світі інформаційних технологій, складної техніки та підвищених навантажень на людину» (дізналися про професійні можливості, основні завдання та методи роботи психолога в різних організаціях з притаманними їм особливостями); пройшли профорієнтаційне психологічне тестування з використанням діагностичних методик);
кафедри логістики «Хто такий менеджер з логістики?» (у форматі інтерактивної комп’ютерної гри);
кафедри економіки «Шлях від бізнес-ідеї до прибутку» (розглянуто актуальні проблеми організації господарської діяльності суб’єкта господарювання та його економічної ролі у формуванні суспільного й індивідуального добробуту); .
кафедри міжнародної інформації «Діяльність інформаційних центрів освітніх програм та Європейського Союзу» (було презентовано історію, розвиток та напрями діяльності центрів, ознайомлено із головними їх заходами та подіями, представлено результати участі студентів і викладачів НАУ в освітніх програмах ЄС);
кафедри комп’ютеризованих систем управління «Роботи, 3D-принтери, «розумні будинки» і все-все-все своїми руками» (продемонстровано практичні приклади збирання і програмування систем на базі мікроконтролерів (роботи, 3D-принтер, різноманітні датчики); розгорнуто власний «розумний будинок»; представлено можливості використання готових мікроконтролерних систем).
Багато нових незабутніх вражень отримали школярі від такого профорієнтаційного проекту. Тож маємо надію, що така подорож у світ майбутньої професії вплине на правильний професійний вибір майбутніх студентів нашого університету і незабаром саме вони поповнять студентські лави славетного вишу.