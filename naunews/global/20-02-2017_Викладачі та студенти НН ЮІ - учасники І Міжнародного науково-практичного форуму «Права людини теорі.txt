Заголовок: Викладачі та студенти НН ЮІ - учасники І Міжнародного науково-практичного форуму «Права людини: теорія та практика»
Дата: 20/02/2017
URL: https://nau.edu.ua/ua/news/2017/1/vikladachi-ta-studenti-nn-yui-uchasniki-i-mizhnarodnogo-naukovo-praktichnogo-forumu-prava-lyudini-teoriya-ta-praktika.html
==================================================

З 23 по 28 січня 2017 року в місті Закопане (Польща) за підтримки польського університету
Zielona
Gora
проведено І Міжнародний науково-практичний форум «Права людини: теорія та практика».
У роботі Форуму взяли участь представники вищих навчальних закладів України, Польщі, Болгарії, Хорватії, Австрії тощо. Національний авіаційний університет на заході представили доцент кафедри господарського, повітряного та космічного права Навчально-наукового Юридичного інституту Марина Дей та студентка групи ПР-402 Валентина Дмитришина.
Під час роботи Форуму його учасниками обговорені кричущі проблеми людства: починаючи від питання смертної кари і закінчуючи клонуванням. Кращі доповіді були включені у колективну монографію «Human rights: theory and practice» (Лондонське видання).
По завершенню І Міжнародного науково-практичного форуму усім учасникам вручено сертифікати міжнародного зразка.