Заголовок: Екологічна акція до дня Землі
Дата: 25/04/2016
URL: https://nau.edu.ua/ua/news/2016/4/ekologichna-akcziya-do-dnya-zemli.html
==================================================

22 квітня 2016 року співробітники і студенти кафедри екології навчально-наукового інституту Екологічної безпеки на чолі з завідувачем кафедри С. Бойченко провели акцію облаштування екологічної алеї, що була присвячена Дню Землі та 15 річниці заснування кафедри екології. Екологічна алея була заснована п'ять років тому на території університету біля спорткомплексу і відтоді щороку весною і восени упорядковується майбутніми екологами разом з викладачами. Цього разу студенти посадили саджанці бузку, жасмину, дуба та липи. Сонячна погода сприяла гарному святковому настрою учасників акції.