Заголовок: Запрошуємо до участі у гуртку «Науковий світ»
Дата: 23/10/2015
URL: https://nau.edu.ua/ua/news/2015/10/zaproshuemo-do-uchasti-u-gurtku-naukovij-svit.html
==================================================

21 жовтня 2015 року на кафедрі іноземних мов і прикладної лінгвістики Навчально-наукового Гуманітарного інституту відбулося перше у цьому році засідання студентського гуртка «Науковий світ» на тему «Наукова робота студентів у ВНЗ. Студентські наукові конференції в НАУ та інших ВНЗ». Основною метою наукового гуртка є залучення студентів до сфери наукової діяльності, створення умов для їхньої участі у виконанні наукової роботи, вдосконалення навичок самостійної науково-дослідної діяльності.
Студенти, які вже брали участь у наукових конференціях, поділились власним досвідом.
Під керівництвом досвідчених науковців студенти переглянули збірки статей попередніх років, матеріали наукових конференцій, виданих у нашому університеті та за його межами.
Викладачі кафедри іноземних мов і прикладної лінгвістики запрошують усіх причетних до наукової роботи приєднатися до участі у гуртку. Інформацію про майбутні засідання гуртка можна отримати в ауд. 8.1108.