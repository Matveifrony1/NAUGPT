Заголовок: Відвідування музею Революції Гідності колективом ННІНО НАУ
Дата: 21/02/2024
URL: https://nau.edu.ua/ua/news/2024/2/vidviduvannya-muzeyu-revolyutsii-gidnosti-kolektivom-nnino-nau.html
==================================================

15 лютого
студенти, викладачі та співробітники Навчально-наукового інституту неперервної освіти відвідали Музей Революції Гідності.
Події 2013-2014 років
залишили глибокий, визначальний і незабутній слід в нашій історії. Ці події стали доленосними в історії України і засвідчили готовність українців об’єднуватися в боротьбі за своє вільне майбутнє. Ідеали, надії й рішення Революція Гідності разюче змінили нашу ментальність, розпочали і продовжують формувати нашу нову політичну ідентичність.  Але національно-визвольний процес не завершено…
Під час екскурсії
працівниця музею Вікторія детально розповіла про значення Революції Гідності як масового громадянського протесту, зосередившись на подіях на столичному Майдані Незалежності та навколишніх вулицях. Дії влади, спрямовані на придушення протестів, призвели до ескалації конфлікту та загибелі активістів, відомих як Небесна Сотня.
Нині музей є символом вічної мужності, волі та відродження українського народу, завжди готовим прийняти гостей для вшанування пам’яті тих, хто віддав свої життя за мрію про краще майбутнє.