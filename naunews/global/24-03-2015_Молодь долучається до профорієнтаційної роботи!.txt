Заголовок: Молодь долучається до профорієнтаційної роботи!
Дата: 24/03/2015
URL: https://nau.edu.ua/ua/news/2015/3/molod-doluchaetsya-do-proforientaczijnoi-roboti.html
==================================================

Протягом січня-березня 2015 року студенти Юридичного інституту проводили профорієнтаційну робота у м. Києві та 14 областях України.
Під час зустрічей із майбутніми абітурієнтами, студенти-юристи розповідали про історію Національного авіаційного університету, науково-педагогічні школи, які дають можливість готувати не лише фахівців інженерного профілю, але й економістів, юристів, екологів, перекладачів, психологів, соціологів тощо. Докладніше студенти зупинилися на особливостях підготовки студентів напряму «Правознавство» та окреслили напрями діяльності Юридичного інституту та його структурних підрозділів: криміналістичної лабораторії, Юридичної консультації «Юридична клініка», Навчального центру проблем повітряного та космічного права, методичного кабінету, комп’ютерного класу.
Студенти запросили старшокласників на Дні відкритих дверей, які  відбудуться в НАУ 4 квітня та в Юридичному інституті 25 квітня 2015 року.