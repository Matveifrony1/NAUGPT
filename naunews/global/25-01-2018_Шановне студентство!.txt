Заголовок: Шановне студентство!
Дата: 25/01/2018
URL: https://nau.edu.ua/ua/news/1/1/shanovne-studentstvo.html
==================================================

25 січня  християнський світ відзначає день святої Тетяни, яка здавна вважається покровителькою студентів.
Як і сто років тому, сьогодні прогресивна молодь, яка здобуває знання, є майбутнім країни, гарантом її кращого життя. Тому роки, проведені у стінах Alma mater, вимірюються не кількістю семестрів чи складених іспитів, а  здобутими знаннями, отриманими навичками, здатністю аналізувати виклики часу та вмінням застосувати усе це на практиці.
Одночасно, студентські роки – найяскравіший час у житті будь-якої людини: це час першого кохання, найвідданішої дружби та нестримних веселощів.  Тому варто цінувати кожну хвилину.
Від щирого серця бажаю вам навчатися – сумлінно і плідно, а відпочивати – безтурботно й весело. І головне – ніколи не втрачати юнацький запал. Міцного вам здоров’я, щастя, миру і натхнення на нові звершення!
З повагою,
в. о. ректора                                                                         Володимир Ісаєнко