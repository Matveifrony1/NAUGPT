Заголовок: Студенти-юристи НАУ зустрілись із діючою суддею Київського апеляційного суду
Дата: 04/10/2021
URL: https://nau.edu.ua/ua/news/2021/10/studenti-yuristi-nau-zustrilis-iz-diyuchoyu-suddeyu-kiivskogo-apelyatsiynogo-sudu.html
==================================================

З метою сприяння розвитку правничої освіти в Україні та в рамках співпраці Юридичного факультету Національного авіаційного університету з Київським апеляційним судом, 27 вересня відбулася зустріч студентів четвертого курсу з суддею Тамілою Писаною.
Суддя із багаторічним досвідом ознайомила майбутніх юристів зі структурою та специфікою роботи Київського апеляційного суду, розкрила особливості розгляду цивільних справ про спадкування загалом та прав інтелектуальної власності зокрема.
З метою вдосконалення професійної підготовки майбутніх фахівців, Таміла Писана запросила студентів відвідати Київський апеляційний суд та взяти участь у відкритих судових засіданнях під час розгляду цивільних справ.
Подібні заходи сприяють формуванню високопрофесійних навичок та вмінь у майбутніх фахівців у галузі юриспруденції й допомагають розвинути високий рівень правової свідомості та правової культури у студентської молоді.