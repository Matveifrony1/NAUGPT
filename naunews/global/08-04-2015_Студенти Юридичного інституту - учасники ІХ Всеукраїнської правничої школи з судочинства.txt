Заголовок: Студенти Юридичного інституту - учасники ІХ Всеукраїнської правничої школи з судочинства
Дата: 08/04/2015
URL: https://nau.edu.ua/ua/news/2015/4/studenti-yuridichnogo-institutu-uchasniki-ix-vseukrainskoi-pravnichoi-shkoli-z-sudochinstva.html
==================================================

3 та 4 квітня 2015 року на базі Європейського університету пройшла ІХ Всеукраїнська правнича школа з судочинства, у роботі якої взяли участь студенти Юридичного інституту Аліна Ткаченко, Ніна Шведа, Христина Мазур, Максим Примаченко.
Для учасників правничої школи були проведені майстер-класи провідних суддів-практиків різних ланок судочинства, а саме: Н. Марчук – судді Вищого спеціалізованого суду України, О. Шаповалової – судді Верховного суду України у відставці, О. Костишиної – директора Департаменту представництва інтересів держави в міжнародних та іноземних судах Міністерства юстиції України, О. Ніколаєвої - радника з правових питань Проекту USAID «Справедливе правосуддя», О. Прудкого – юриста Адвокатської групи «LCF»,  Д. Овчарова – адвоката, партнера практики правової безпеки бузнесу АО «Юскутум».
Участь студентів Юридичного інституту у подібних заходах сприяє підвищенню теоретичних та практичних знань молодих юристів у галузі права, створює можливості для самореалізації наукового, творчого, організаційного потенціалу молоді.
За результатами проведення заходу студенти були нагороджені іменними сертифікатами та пам’ятними подарунками.