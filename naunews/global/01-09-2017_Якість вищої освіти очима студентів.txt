Заголовок: Якість вищої освіти очима студентів
Дата: 01/09/2017
URL: https://nau.edu.ua/ua/news/2017/7/yakist-vishchoi-osviti-ochima-studentiv.html
==================================================

31 серпня 2017 року до Дня знань кафедра авіаційної психології Навчально-наукового гуманітарного інституту провела міжкафедральний методологічний семінар «Оцінювання якості освітніх послуг очима студентів». У ньому взяли участь Олена Ковтун – завідувач кафедри іноземної філології, доктор педагогічних наук, професор; Сергій Сидоренко – завідувач кафедри англійської філології і перекладу, кандидат філологічних наук, доцент; Любов Помиткіна – завідувач кафедри авіаційної психології, доктор психологічних наук, професор, а також науково-педагогічні працівники кафедри.
Мета семінару - ознайомити викладачів з основними напрямами поліпшення навчально-виховної роботи з рогляду студентів. О. Ковтун та С. Сидоренко поділилися досвідом проведення пілотажного дослідження серед студенства ННГМІ, яке проводилося протягом кількох років. Були представлені основні висновки щодо пропозицій студентів з приводу підвищення якості викладання гуманітарних дисциплін. Обговорювалися шляхи поліпшення викладання дисциплін, особливості міжособистісної взаємодії під час практичних занять та семінарів, інформативна допомога під час підготовки курсових та дипломних робіт, організація творчих майстерень. За підсумками семінару були оголошені кращі викладачі кафедри авіаційної психології за критеріями студентів.
Учасники семінару отримали актуальну інформацію про можливі напрями перебудови і поліпшення власних підходів до викладання дисциплін, енергетичний творчий заряд на початку нового навчального року, позитивні враження від креативних поглядів студенства на навчально-виховний процес вищої сучасної освіти.