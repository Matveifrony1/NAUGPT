Заголовок: Студенти НН ЮІ відвідали Вищу раду правосуддя
Дата: 19/06/2017
URL: https://nau.edu.ua/ua/news/2017/6/studenti-nn-yui-vidvidali-vishchu-radu-pravosuddya.html
==================================================

12 червня 2017 року для студентів академічних груп ПР-103, ПР-104 та ПР-303 Навчально-наукового Юридичного інституту було організовано екскурсію до Вищої ради правосуддя.
Цей захід мав на меті познайомити майбутніх правників з діяльністю Вищої ради правосуддя та ключовими змінами в роботі органу в умовах конституційно-правової модернізації судової системи.
Начальник управління інформації та забезпечення комунікаційної діяльності секретаріату Вищої ради правосуддя Оксана Лисенко окреслила основні етапи розвитку вітчизняного законодавства щодо реалізації функції врядування у сфері судової влади, виокремила законодавчі новели у питанні статусу, повноважень, способу формування Вищої ради правосуддя, розкрила особливості роботи цього колегіального органу, зокрема в аспекті забезпечення незалежності судової влади, підвищення її авторитету, здійснення дисциплінарних проваджень тощо.
Наприкінці екскурсії студенти відвідали залу засідань Вищої ради правосуддя, дізналися про види публічної інформації, розпорядником якої є Рада, а також безпосередньо про процедуру прийняття рішень, адже мали змогу бути присутніми при розгляді питань порядку денного засідання Третьої Дисциплінарної палати Вищої ради правосуддя.