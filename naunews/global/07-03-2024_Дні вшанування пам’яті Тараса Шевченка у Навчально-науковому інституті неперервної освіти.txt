Заголовок: Дні вшанування пам’яті Тараса Шевченка у Навчально-науковому інституті неперервної освіти
Дата: 07/03/2024
URL: https://nau.edu.ua/ua/news/2024/3/dni-vshanuvannya-pam’yati-tarasa-shevchenka-u-navchalno-naukovomu-instituti-neperervnoi-osviti.html
==================================================

Щороку
9 та 10 березня
в Україні відзначають
«Шевченківські дні»
— дні вшанування пам’яті Тараса Григоровича Шевченка.
Повномасштабна російсько-українська війна, яка розпочалася 24 лютого 2022 року, формує нове суспільне сприйняття образу Тараса Шевченка. Його дух свободи, його слово і сьогодні надихають українців, як на передовій, так і в тилу. Гасло
«Борітеся — поборете!»
стало девізом українців у боротьбі за незалежність.
Шанувати Шевченка – це шанувати рідну мову та історію, культурні надбання народу, творців, які, як і він, готові були покласти своє життя на вівтар служіння народові. Саме тому студенти та співробітники Навчально-наукового інституту неперервної освіти та Юридичного факультету Національного авіаційного університету обрали
екскурсію до Національного музею літератури України
, яка відбулася
6 березня 2024 року.
Захід пройшов у цікавій, жвавій та дружній атмосфері.
8 березня
, продовжуючи вшанування пам’яті Великого Пророка українського народу, у Навчально-науковому інституті неперервної освіти заплановано проведення
круглого столу «Пророк, народжений в Україні»
. Під час заходу студенти інституту читатимуть геніальні, вічно живі й актуальні нині поезії Тараса Шевченка.