Заголовок: Молоді вчені НАУ взяли участь у науковому семінарі «Розвиток Soft Skills для реалізації потенціалу молодих вчених дослідників»
Дата: 22/07/2022
URL: https://nau.edu.ua/ua/news/2022/7/molodi-vcheni-nau-vzyali-uchast-u-naukovomu-seminari-rozvitok-soft-skills-dlya-realizatsii-potentsialu-molodih-vchenih-doslidnikiv.html
==================================================

19 липня, за сприяння Ради молодих вчених Міністерства освіти і науки України, відбувся науковий семінар «Розвиток Soft Skills для реалізації потенціалу молодих вчених дослідників» до якого долучились науковці Факультету економіки та бізнес-адміністрування (ФЕБА) Національного авіаційного університету.
Для молодих вчених було презентовано результати наукових досліджень за проєктом «Реалізація потенціалу молодих вчених в інтеграції науки, освіти, бізнесу».
Спікерами семінару виступили виконавці проєкту:
- Тетяна Шкода, доктор економічних наук, професор кафедри бізнес-економіки та підприємництва ДВНЗ «КНЕУ імені Вадима Гетьмана», сертифікований консультант ППТ, коуч, автор тренінгових програм;
- Інна Семенець-Орлова, доктор наук з державного управління, професор, директор Навчально-наукового інституту управління, економіки та бізнесу МАУП, член Ради молодих вчених при МОН України, сертифікований тренер з громадянської освіти.
Активна робота науковців-учасників семінару була присвячена освоєнню нових технологій управління проєктними командами та інструментам креативності у викладанні.