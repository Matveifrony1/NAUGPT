Заголовок: Токійський столичний університет запропонував НАУ широке співробітництво
Дата: 03/02/2023
URL: https://nau.edu.ua/ua/news/2023/2/tokiyskiy-stolichniy-universitet-zaproponuvav-nau-shiroke-spivrobitnitstvo.html
==================================================

Під час робочого візиту, представники НАУ відвідали Токійський столичний університет (Tokyo Metropolitan University), який є державним дослідницьким університетом Японії.
Гостей зустрічали президент Токійського столичного університету Такая Охаші та віцепрезиденти - Хідеакі Ямасіта, Казуші Тамано, Такаші Хотта, Масао Аябе, Фуміко Іто.
Представники обох закладів вищої освіти обговорили розробку та реалізацію програм академічної мобільності студентів та викладачів обох ЗВО, оскільки це є важливою складовою інтернаціоналізації вищих навчальних закладів України та Японії.
Крім того, учасники розглянули можливості гармонізації освітніх програм різного рівня в рамках споріднених спеціальностей тощо.
Також було досягнуто домовленостей, щодо співпраці у вирішенні завдань науково-технічного співробітництва, забезпечення якості освіти, підвищення ефективності навчальної та науково-дослідної роботи в університетах.
Подібна співпраця допомагає не тільки зміцнити дружні стосунки між Японією та Україною, а, перш за все, надає нові можливості для освітньої галузі обох країн.
Дякуємо співробітникам Посольства України в Японії за сприяння у налагодженні співробітництва провідних ЗВО Японії та України.