Заголовок: Викладачі та аспіранти Юридичного факультету взяли участь у конференції «Україна в умовах соціальної та цифрової трансформації: шляхи до сталого розвитку та повоєнної відбудови»
Дата: 28/11/2024
URL: https://nau.edu.ua/ua/news/2024/11/vikladachi-ta-aspiranti-yuridichnogo-fakultetu-vzyali-uchast-u-konferentsii-ukraina-v-umovah-sotsialnoi-ta-tsifrovoi-transformatsii-shlyahi-do-stalogo-rozvitku-ta-povoennoi-vidbudovi.html
==================================================

З метою вивчення та обговорення сучасних тенденцій у цифрових трансформаціях та розвитку інформаційного суспільства в Україні, а також вшанування пам’яті видатного вченого, керівника Наукового центру цифрової трансформації і права ДНУ ІІБП НАПрН України, доктора юридичних наук, професора, заслуженого діяча науки і техніки України, лауреата Державної премії України в галузі науки і техніки, лауреата премії імені Ярослава Мудрого за видатні досягнення в науково-дослідній діяльності з проблем правознавства
Баранова Олександра
,
22 листопада 2024 року
науково-педагогічні працівники Юридичного факультету
Ірина Устинова, Олексій Костенко та аспіранти
кафедри конституційного і адміністративного права
Світлана Келип, Віталій Коломойцев
взяли участь у науково-практичній конференції
«Україна в умовах соціальної та цифрової трансформації: шляхи до сталого розвитку та повоєнної відбудови»
.
Організатором
заходу
виступив Інститут інформації, безпеки і права Національної академії правових наук України.
Конференція у форматі гайд-парку зібрала юридичну спільноту провідних українських науковців, експертів, представників державних організацій та наукових установ, молодих вчених у галузі соціальних та цифрових трансформацій, сталого розвитку та повоєнної відбудови.
З вітальним словом до колег звернувся
Володимир Пилипчук
, директор Державної наукової установи «Інститут інформації безпеки і права НАПрН України», доктор юридичних наук, професор, академік Національної академії правових наук України та
Олександр Дорошенко
, директор Науково-дослідного інституту інтелектуальної власності НАПрН України, кандидат юридичних наук, старший дослідник.
Серед обговорюваних тем були:
сталий розвиток України;
глобальні перспективи цифрової трансформації;
правове регулювання інновацій та впровадження штучного інтелекту;
використання імерсивних технологій та щтучного інтелекту: правові та етичні наслідки для сфер освіти, науки, інновацій, державних послуг та інших сфер.
Учасниками зазначено, що
Україна є в числі країн, які є лідерами в процесі інформатизації суспільства та просування технологій штучного інтелекту в суспільне життя.
Проведена конференція стала науковим гайд-парком, де зібралися колеги та послідовники видатного вченого
Олександра Баранова
, які вшанували його пам’ять,  обговорюючи сучасні проблеми України, нові ідеї та рішення у сферах права, цифрових технологій та суспільних трансформацій, а також спільно розробили пропозиції для розвитку своєї країни.
Викладачі та
аспіранти Юридичного факультету мали змогу долучитися до
кола наукових дискусій та подати свої тези до матеріалів конференції.