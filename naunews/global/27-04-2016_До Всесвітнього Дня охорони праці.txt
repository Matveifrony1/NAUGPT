Заголовок: До Всесвітнього Дня охорони праці
Дата: 27/04/2016
URL: https://nau.edu.ua/ua/news/2016/4/do-vsesvitnogo-dnya-oxoroni-praczi.html
==================================================

«Стрес на робочому місці: колективний виклик».
Щороку 28 квітня, з метою сприяння попередженню нещасних випадків і захворювань на робочому місці в усьому світі, Міжнародна організація праці (МОП) відзначає Всесвітній день охорони праці. В усіх регіонах світу уряди, профспілки, організації роботодавців та спеціалісти-практики у сфері охорони праці організовують заходи з відзначення Дня охорони праці. Ця рекламно-роз'яснювальна кампанія спрямована на привернення уваги суспільства до проблем у сфері охорони праці та до кількості травм, хвороб і смертей, пов'язаних з трудовою діяльністю.
Міжнародна організація здоров'я (ВООЗ) (World Health Organisation) відносить стрес до основних хвороб, небезпечних для здоров'я людини у XXI столітті. Проблема стресу існує в багатьох країнах. Так, у Сполучених Штатах Америки 20% збитків, які виникають від плинності персоналу, прогулів, падіння продуктивності праці, породжені професійними неврозами і стресами. Американці наводять цифри збитків від стресових факторів: 500 мільйонів доларів на рік. 33% канадських працівників повідомили, що їм доводилося брати відгули за власний рахунок, оскільки вони відчувати себе виснаженими.
Тривожний показник сьогодення: більш ніж на 90% працівників визнають, що їх психологічний стан визначають саме результати роботи, а не внутрішні ресурси, такі як, наприклад, впевненість в собі.
За даними досліджень страхової компанії St.Paul Fire and Marine Insurance Co, проблеми на роботі викликають захворювання частіше, ніж будь-які інші стресові фактори, такі як фінансові або сімейні проблеми. У багатьох випадках стресовий вплив стає причиною виникнення небезпечних ситуацій, аварій і нещасних випадків на виробництві.
Як сформувати культуру управління стресом на робочому місці, чи потрібно боротися з ним, як мінімізувати його вплив, як створити сприятливі умови праці на робочому місці - відповіді на ці та інші запитання будуть сформульовані під час заходів із відзначення Всесвітнього дня охорони праці у 2016 році.
Методи зменшення негативного впливу основних несприятливих факторів, які визивають стрес на робочому місці
ОРГАНІЗАЦІЙНІ
Фактори стресу
Методи боротьби
- Перевантаження людини
Розроблення системи пріоритетів в своїй роботі.
Планування робочого часу.
- Конфлікт ролей
Налагодження ефективних і надійних відносин з начальником.
Визначення пріоритетних завдань по роботі.
- Невизначеність ролей
Обговорення робочих завдань
- Нецікава робота
Інакше організувати робочий час, урізноманітнити види діяльності.
- Відсутність мотивації та т.д.
Відпочити, змінити обстановку.
Поміняти робочий графік. Змінити вид діяльності.
- Не кондиціоноване приміщення, шум, безлад на робочому місці, несприятливі умови праці
Робити короткі перерви на работі. Збільшення фізичної активності. Наведення ладу на робочому місці. Поліпшення стану охорони праці.
ОСОБИСТІСНІ
Фактори стресу
Методи боротьби
Смерть близької людини
Спілкування з друзями.
Виплакати чи обговорити проблему.|
Звернутися до психолога
Звільнення з роботи
Інакше організувати робочий час.
Взяти участь в інших видах діяльності.
Покарання(догана)
Тренінг навиків самоконтролю.
Перехід на іншу роботу
Налагодження ефективних відносин в новому колективі.
Втрата банківських вкладень та т.д.
Обмін інформацією з іншими вкладниками.
Юридична консультація.
Існує достатньо багато способів і методів "боротьби із стресом", як індивідуального, так і організаційного застосування. Більшість з них загальновідомі. Першочерговими доцільніше вважати:
планування власного часу;
забезпечення достатньої тривалості сну;
регулярний активний відпочинок.
З повагою,  Служба охорони праці та навколишнього середовища.