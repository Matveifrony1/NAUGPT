Заголовок: Фахівці НАУ взяли участь у конференції від НАЗК
Дата: 20/09/2022
URL: https://nau.edu.ua/ua/news/2022/9/fahivtsi-nau-vzyali-uchast-u-konferentsii-vid-nazk.html
==================================================

12 вересня науково-педагогічні працівники Юридичного факультету (ЮФ) Національного авіаційного університету разом з деканом факультету Іриною Сопілко взяли участь в онлайн-конференції на тему «Вступна кампанія 2022: ефективність роботи уповноважених закладів вищої освіти (ЗВО)».
Організатором заходу виступило Національне агентство запобігання корупції (НАЗК).
З вітальними словами до учасників звернулися:
- генеральний директор Директорату фахової передвищої, вищої освіти Олег Шаров;
- голова Асоціації юридичних клінік України Юлія Ломжець;
- керівник департаменту запобігання та виявлення корупції НАЗК Сергій Деркач;
- голова Спілки ректорів закладів вищої освіти України, ректор Київського національного університету будівництва і архітектури, доктор економічних наук, професор Петро Куліков та інші.
Спікерами конференції підведено результати пілотного проєкту НАЗК щодо аналізу корупційних ризиків вступної кампанії 2022 року. Експерти відзначили, що вступ за мотиваційним листом є висококорупційним сегментом.
Під час дискусії учасники обмінялися думками з приводу мінімізації корупційних ризиків під час вступної кампанії серед уповноважених осіб.
Завершилась конференція проведенням тренінгу щодо ефективності роботи антикорупційних уповноважених осіб із здобувачами вищої освіти з питань запобігання корупції у вищих навчальних закладах.