Заголовок: Офіційний коментар Національного авіаційного університету щодо публікації матеріалу на сайті Наші Гроші
Дата: 22/01/2024
URL: https://nau.edu.ua/ua/news/2024/1/ofitsiyniy-komentar-natsionalnogo-aviatsiynogo-universitetu-shchodo-publikatsii-materialu-na-sayti-nashi-groshi.html
==================================================

18 січня 2024 року на сайті «НАШІ ГРОШІ» був опублікований матеріал, у якому було згадано Національний авіаційний університет в контексті про нібито завищену вартість закупівель для харчування військових та курсантів.
Наша команда керується принципами прозорості та підзвітності. Тож для ретельної перевірки викладеної інформації вже створена спеціальна робоча комісія всередині НАУ, яка зʼясовує всі факти.
Водночас ми запускаємо зовнішній аудит. Про всі отримані результати буде проінформовано громадськість і відповідні державні органи.
Слід також зазначити, що НАУ з 13.10.2023 року перебуває в процесі реорганізації, тому на момент підписання згаданої додаткової угоди (тривалістю 3 місяці) не було можливим вийти за параметри, визначені тендерною закупівлею, що відбулася ще в лютому 2023 року за попереднього керівництва.