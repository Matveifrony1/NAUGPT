Заголовок: День добра
Дата: 18/05/2015
URL: https://nau.edu.ua/ua/news/2015/5/den-dobra.html
==================================================

16 травня 2015 року відділ по роботі зі студентами Гуманітарного інституту долучився до проведення Всеукраїнської акції «День добра», ініційованої Українським молодіжним форумом. Її метою є не лише об’єднання міст України, популяризація здійснення добрих вчинків, а й згуртування зусиль молоді на шляху до виховання суспільно свідомого покоління українців.
Студенти отримали інформацію про акцію та були запрошені на психологічний тренінг «Твори добро». Вони дізналися про традиційні доброчинні заходи, які проводяться в Гуманітарному інституті та історію ведмедя, який став символом добра у волонтерських акціях.
З теплом у серці, хорошим настроєм і бажанням творити добро присутні радили всім зателефонувати рідним і друзям та побажати їм добра, миру й злагоди.