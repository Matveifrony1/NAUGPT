Заголовок: Викладач НАУ став лауреатом Міжнародного конкурсу з написання тексту франкомовної пісні
Дата: 07/06/2023
URL: https://nau.edu.ua/ua/news/2023/6/vikladach-nau-stav-laureatom-mizhnarodnogo-konkursu-z-napisannya-tekstu-frankomovnoi-pisni.html
==================================================

Фахівець кафедри іноземних мов Факультету міжнародних відносин НАУ Євгеній Мельник втретє став лауреатом Міжнародного конкурсу з написання тексту франкомовної пісні Асоціації «Chansons sans frontières» («Пісні без кордонів»).
У цьогорічному конкурсі на тему «Passagers du temps» («Мандрівники у часі») взяла участь рекордна кількість учасників з 97 країн, якими подано 1275 віршів.
Євгеній Мельник представив Великому журі вірш «Dans un musée, en l’an 3000» («У музеї, в 3000 році»). Членів журі підкорили оригінальність точки зору автора, потужність змісту та літературні якості запропонованого тексту, присвяченого проблемі насильства, жорстокості, ненависті, війн тощо.
Тематика Міжнародного конкурсу з написання тексту франкомовної пісні Асоціації «Chansons sans frontières» відображає поняття цивілізаційних цінностей, свободи слова та прав людини. Партнерами Асоціації є Міністерство культури Франції, Міжнародна організація Франкофонії, Регіональна рада Нормандії, мерія м. Кан, телевізійний канал TV5Monde, міжнародна установа Institut Français.
Вітаємо лауреата з відзнакою та бажаємо нових досягнень!