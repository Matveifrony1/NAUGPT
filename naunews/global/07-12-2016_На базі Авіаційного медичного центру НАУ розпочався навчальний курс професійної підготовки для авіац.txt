Заголовок: На базі Авіаційного медичного центру НАУ розпочався навчальний курс професійної підготовки для авіаційних медичних екзаменаторів
Дата: 07/12/2016
URL: https://nau.edu.ua/ua/news/2016/12/na-bazi-aviatsiynogo-medichnogo-tsentru-nau-rozpochavsya-navchalniy-kurs-profesiynoi-pidgotovki-dlya-aviatsiynih-medichnih-ekzamenatoriv.html
==================================================

5-14 грудня 2016 р. відповідно до Наказу т.в.о. Голови Державної авіаційної служби України, розпочато навчальний курс професійної підготовки для авіаційних медичних екзаменаторів «Базова підготовка для кандидатів на посаду авіаційного медичного екзаменатора» відповідно вимог Додатку ІV Регламенту Комісії (ЄС) № 1178/2011 від 03.11.2011 року (далі – PART MED). Він проводиться у тісній співпраці фахівців ННІ ІПН та Української військово-медичної академії
Вибір Державною авіаційною службою України базою навчання саме АМЦ НАУ, не випадковий. Він пов’язаний з тим, що нині це єдиний в Державі медичний заклад, який повністю відповідає вимогам ICO9001 та має вищу категорію від МОЗ України. До навчання будуть залучені головні лікарі АМЦ та АМЕ зі всієї України.
Курс відкрили завідувач сектору авіаційної медицини Державіаслужби України Людмила Шевчук, головний психофізіолог МОЗ України, начальник кафедри авіаційної, морської медицини та психофізіології УВМА, к.м.н., полковник Ігор Трінька та головний лікар АМЦ НАУ, Президент Української асоціації з авіаційно-космічної медицини Вадим Петлін.
Слід зазначити, що цей курс підготовки є одним із етапів постійного процесу навчання та підвищення кваліфікації уповноважених державою осіб, які займаються питаннями сертифікації авіаційного персоналу ЦА України – авіаційних медичних екзаменаторів (АМЕ).