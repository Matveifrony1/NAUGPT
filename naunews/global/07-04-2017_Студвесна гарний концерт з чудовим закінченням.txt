Заголовок: Студвесна: гарний концерт з чудовим закінченням
Дата: 07/04/2017
URL: https://nau.edu.ua/ua/news/2017/4/studvesna-garniy-kontsert-z-chudovim-zakinchennyam.html
==================================================

5 квітня в Центрі культури та мистецтв НАУ відбувся концерт НН Інституту економіки та менеджменту та факультету Транспортних технологій – другий за програмою «Студентської весни». Команда ІЕМ+ФТТ показала високий рівень підготовки, справивши приємне враження як на журі, так і на глядачів.
Виступ складався з двох частин. У першій була представлена постановка мюзиклу за фільмом «Ла-Ла Ленд», але на тематику ближчу як для студентів, так і для широкої глядацької аудиторії. Напевно, не було в залі тих, хто був байдужий до побаченого, адже проблема недооцінених геніїв в Україні та їх еміграція в інші країни нині постала дуже гостро. І багато хто відчув це на власному досвіді.
Друга частина дозволила розслабитися та забути про всі проблеми. Студенти довго готувалися до виступу і вклали в нього всю свою душу. Це неважко було помітити під час танцю, де кожен викладався на повну, в пантомімі, стемі та, звичайно, в номері оригінального жанру, який просто підкорив серця глядачів. Не менш яскравим завершенням концерту економістів стало документальне відео. Спираючись на тему 39-тої «Студентської весни» «Поверни Судвесні колишню велич» команда інституту Економіки та менеджменту та факультету Транспортних технологій, створила спражній історичний документ – книгу-хроніку Студвесни «Весна завдовжки в життя». Таке видання не може залишити байдужим жодного шанувальника популярного фестивалю. Члени журі стали першими власниками цих книг, і це неабияк підняло їм настрій. Упевнено можна сказати, що це будо чудове закінчення не менш чудового концерту економістів.