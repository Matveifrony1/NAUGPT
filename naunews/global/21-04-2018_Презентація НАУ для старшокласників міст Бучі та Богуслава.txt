Заголовок: Презентація НАУ для старшокласників міст Бучі та Богуслава
Дата: 21/04/2018
URL: https://nau.edu.ua/ua/news/1/4/prezentatsiya-nau-dlya-starshoklasnikiv-mist-buchi-ta-boguslava.html
==================================================

20 квітня 2018 р., на запрошення Київського обласного центру зайнятості, Навчально-науковий інститут неперервної освіти забезпечив участь Національного авіаційного університету  в масовому профорієнтаційному заході для старшокласників «ярмарок професій», що у  місті Бучі Київської області на базі ЗОШ І–ІІІ ступенів № 3 проводив Ірпінський МЦЗ. НАУ на заході представляли: НН Інститут неперервної освіти, НН Гуманітарний інститут, НН Інститут аеропортів, НН Юридичний інститут, НН Інститут аеронавігації, електроніки та телекомунікацій, НН Інститут екологічної безпеки, Коледж інженерії та управління НАУ, Коледж інформаційних технологій та землевпорядкування НАУ.
Перед початком роботи «ярмарки» у м. Бучі, представники університету завітали до старшокласників 3-х ЗНЗ м. Ірпеня, де провели уроки профорієнтації на тему «Національний авіаційний університет – мій майбутній ВНЗ», наголосивши, що важливе значення в житті кожної молодої людини має правильний професійний вибір, виш, де здобувається вища освіта та подальша реалізація особистих професійних якостей фахівця.
На «ярмарку професій», який відвідало понад 400 учнів 9–11 класів із 6-ти ЗНЗ міста, науковці університету докладно поінформували старшокласників про діяльність нашого вишу: ознайомили з умовами зарахування та навчання на підготовчому відділенні ННІ НО, формами навчання, зокрема із заочною формою з елементами дистанційного навчання, з можливістю отримати додаткові 10 балів до загального рейтингу при вступі. Викладачі НН інститутів надали консультації учням, їхнім батькам та вчителям про спеціальності та спеціалізації, за якими здійснюється підготовка фахівців у навчальних структурних підрозділах; діяльність та специфіку кафедр, зокрема випускових; інноваційний англомовний проект, можливості паралельного навчання на другій вищій освіті та кафедрі військової підготовки. З вичерпною інформацією про діяльність будь-якого навчального структурного підрозділу, абітурієнти ознайомилися з інформаційно-рекламних буклетів, інформаційних стендів, газет «Авіатор» та презентацій.
Цього ж дня «ярмарок професій» відбувся також у мальовничому містечку Богуславі, де наш улюблений університет 170 старшокласникам  презентував НН Інститут неперервної освіти.
Тож чекаємо на вас, дорогі випускники ЗНЗ!