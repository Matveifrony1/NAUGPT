Заголовок: Науковці НАУ підвищують кваліфікацію з дистанційного навчання
Дата: 12/11/2020
URL: https://nau.edu.ua/ua/news/2020/listopad/naukovtsi-nau-pidvishchuyut-kvalifikatsiyu-z-distantsiynogo-navchannya.html
==================================================

11 листопада 2020 року на базі лабораторії електронних засобів дистанційного навчання Інституту інноваційних освітніх технологій Національного авіаційного університету відбувся вебінар для освітян України на тему «Початок роботи на платформі Moodle».
Спікер – завідувач лабораторії Людмила Кучерова, технічний супровід здійснювала провідний фахівець Маргарита Нікіфорова
На вебінарі було обговорено питання реєстрації на корпоративній платформі Moodle, продемонстровано різні приклади наповнення дистанційних курсів для навчання студентів та учнів; розглянуто набір діяльностей та ресурсів для створення курсів в Moodle, а саме: «Завдання», «Тест», «Семінар», «Опитування», «Вебінар», «База даних», «Глосарій», «Посилання», «Сторінка», «Книга» та інші.
Також було дано відповіді на запитання учасників вебінару, що дозволило додатково розглянути організаційну структуру сайту
https://moodle.nau.edu.ua
, технічні можливості платформи Moodle, її відмінності від Google Classroom, створення тестових завдань із ключами для автоматичної перевірки робіт студента та можливості зворотнього зв’язку зі студентами.
Учасникам вебінару було запропоновано протестувати платформу Moodle на демонстраційному сайті розробників програмного забезпечення (
https://school.moodledemo.net
). За допомогою цього сайту вдалося показати можливості платформи для організації дистанційного навчання та надихнути викладачів на створення привабливих сучасних інтерактивних навчальних курсів для студентів Національного авіаційного університету.
Переглянути вебінар можна на YouTube каналі Інституту інноваційних освітніх технологій НАУ