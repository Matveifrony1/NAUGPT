Заголовок: Фахівці НАУ взяли участь у Всеукраїнському круглому столі «Як запобігти психологічному насиллю»
Дата: 10/12/2021
URL: https://nau.edu.ua/ua/news/2021/12/fahivtsi-nau-vzyali-uchast-u-vseukrainskomu-kruglomu-stoli-yak-zapobigti-psihologichnomu-nasillyu.html
==================================================

У рамках Всеукраїнської кампанії «16 днів проти насильства» та з метою привернення уваги до проблем подолання насильства в сім’ях, жорстокого поводження з дітьми, протидії торгівлі людьми та захисту прав жінок, проведено Всеукраїнський круглий стіл на тему «Як запобігти психологічному насиллю?».
Участь у заході взяли:
- кафедра педагогіки та психології професійної освіти Факультету лінгвістики та соціальних комунікацій (ФЛСК) Національного авіаційного університету;
- кафедра психології та соціальної роботи Національного університету «Одеська політехніка»;
- кафедра педагогіки та соціальної роботи Факультету педагогіки, психології та соціальної роботи Чернівецького національного університету ім. Ю. Федьковича;
- Громадське об’єднання «Центр суспільних інновацій та партнерства «Успіх»;
- старший інспектор відділу зв'язків з громадськістю Управління патрульної поліції в Чернівецькій області, капітан поліції Анна Харина;
- фахівець із соціальної роботи Центру допомоги особам, які постраждали від домашнього насильства та/або насильства за ознакою статі у Приморському районі ЦСС ОМР Марія Гаренік та інші.
В ході дискусії обговорили актуальність проблеми психологічного насилля, насильство у різних взаємовідносинах, у тому числі й у міжособистісних стосунках із батьками, романтичних чи професійних стосунках, особливо в умовах сьогодення, світової пандемії та переходу на здобуття освіти в дистанційній формі, а також кількість ризиків насильства та експлуатації дітей в інтернеті.
Надзвичайно цікавими для присутніх виявилась інформація щодо ознак й індикаторів, видів психологічного насильства, запобіжних заходів впливу на осіб, що вчиняють насилля над іншими.
Щиро дякуємо усім за активність й участь.