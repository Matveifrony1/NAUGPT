Заголовок: Майбутнім соціологам
Дата: 24/02/2015
URL: https://nau.edu.ua/ua/news/2015/2/majbutnim-socziologam.html
==================================================

19 лютого 2015 року викладачі кафедри соціології Гуманітарного інституту Л. Лясота та М. Кухта провели для учнів одинадцятих класів гімназії «Київська Русь» (м. Київ) профорієнтаційний захід, під час якого проінформували старшокласників про переваги та особливості навчання студентів у НАУ.
Учні дізналися про найвагоміші досягнення Національного авіаційного університету, отримали інформацію про кафедри Гуманітарного інституту та, зокрема, кафедру соціології – її професорсько-викладацький склад і науково-методичну базу. Випускники не лише ознайомилися з переліком предметів, які вивчають майбутні соціологи, але і більше дізналися про можливості, що відкриваються перед студентами НАУ: творчі конкурси, участі у різноманітних конференціях тощо. Старшокласники зацікавилися перспективами, які студенти НАУ можуть отримати вже як майбутні фахівці.