Заголовок: Представники НН аерокосмічного інституту відвідали форум Аерокосмічного інноваційного альянсу «Belt and road» у місті Ціньдао
Дата: 06/11/2017
URL: https://nau.edu.ua/ua/news/2017/11/predstavniki-nn-aerokosmichnogo-institutu-vidvidali-forum-aerokosmichnogo-innovatsiynogo-alyansu-belt-and-road-u-misti-czindao.html
==================================================

З 29 жовтня до 1 листопада 2017 р. делегація представників Навчально-наукового аерокосмічного інституту у складі доцента кафедри конструкції літальних апаратів С. Юцкевича та студента групи АО-412 А. Компанця відвідала форум, організований Аерокосмічним інноваційним альянсом «Belt and road» у місті Ціньдао (Китайська Народна Республіка).
Під час візиту була зроблена доповідь щодо особливостей використання повітряних суден у межах програм з повітряним запуском ракет. Крім того, були представлені розробки наукової групи кафедри конструкції літальних апаратів, які викликали значну зацікавленість у китайських та пакистанських колег.
Учасники форуму відвідали науковий центр Ціньдао, де ознайомилися з науковою базою та роботою китайських фахівців.