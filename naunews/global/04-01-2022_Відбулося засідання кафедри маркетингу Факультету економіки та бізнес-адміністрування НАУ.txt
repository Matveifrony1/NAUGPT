Заголовок: Відбулося засідання кафедри маркетингу Факультету економіки та бізнес-адміністрування НАУ
Дата: 04/01/2022
URL: https://nau.edu.ua/ua/news/2022/1/vidbulosya-zasidannya-kafedri-marketingu-fakultetu-ekonomiki-ta-biznes-administruvannya-nau.html
==================================================

30 грудня 2021 року відбулося розширене засідання кафедри маркетингу Факультету економіки та бізнес-адміністрування (ФЕБА) Національного авіаційного університету щодо реалізації індивідуальної освітньої траєкторії здобувачів вищої освіти першого (бакалаврського) рівня.
У обговоренні реалізації індивідуальної освітньої траєкторії НАУ щодо вільного вибору здобувачами вищої освіти переліку дисциплін для формування каталогу вибіркових навчальних дисциплін фахового вибору першого (бакалаврського) рівня вищої освіти освітньо-професійних програм «Маркетинг» та «Електронний маркетинг» за спеціальністю 075 «Маркетинг» галузі знань 07 «Управління та адміністрування» на 2022-2023 навчальний рік було запрошено студентів освітнього ступеня Бакалавр та стейкголдерів.
На засіданні була заслухана інформації від:
- завідувачки кафедри Тетяни Князєвої;
- гаранта освітньо-професійної програми «Маркетинг» доцента Віктора Сібрука;
- гаранта освітньо-професійної програми «Електронний маркетинг» доцента Олексія Ярмолюка;
- представників робочих груп відповідних ОПП.
Пропозиції дисциплін, їх логічне розташування у парних й непарних семестрах і актуальність та затребуваність ринком, підтвердили запрошені представники стейкголдерів:
- начальник відділу маркетингу ДП «НСК «Олімпійський»;
- голова ради роботодавців ФЕБА Станіслав Заводовський;
- радник генерального директора корпоративного сектору ДП «Міжнародний аеропорт «Бориспіль» Кирило Астахов;
- головний фахівець департаменту обслуговування клієнтів ПАТ «ДТЕК Київські електромережі» Михайло Зайченко та інші.
Результатом заходу стало затвердження переліку дисциплін для подальшого внесення в систему АСФІОТ для освітнього ступеня Бакалавр відповідних ОПП.