Заголовок: На Факультеті міжнародних відносин відбулась лекція-дискусія з видатним економістом, професором Чиказького університету Костянтином Соніним
Дата: 28/05/2024
URL: https://nau.edu.ua/ua/news/2024/5/na-fakulteti-mizhnarodnih-vidnosin-vidbulas-lektsiya-diskusiya-z-vidatnim-ekonomistom-profesorom-chikazkogo-universitetu-kostyantinom-soninim.html
==================================================

Видатний економіст, професор Чиказького університету
Костянтин Сонін прочитав англійською мовою  лекцію
для студентів Факультету міжнародних відносин.
Під час лекції
«Економіка і політика розвитку України після війни» Костянтин Сонін розкрив тонкощі світової економіки
, її процесів, особливостей й актуальних тенденцій та поділився власним баченням того, як Україна може рухатися вперед після перемоги у війні.
Костянтин Сонін звернув увагу студентів на те
, що  одні країни упродовж довгих століть живуть у достатку, інші — у постійних злиднях, а деякі поперемінно то процвітають, то занепадають.  Він зазначив, що відповідь на ці питання розкриває книга всесвітньовідомих економістів Дарона Аджемоґлу і Джеймса Робінсона «Чому нації занепадають? Походження влади, багатства та бідності».
Лектор закцентував увагу
на  головній ідеї книги, зауваживши, що успіх чи неуспіх країни визначається інститутами, які в ній панують. Інститути можуть бути екстрактивні або інклюзивні. Інклюзивні економічні інститути забезпечують широкий доступ до ринків і творчого руйнування. Інклюзивні політичні інститути забезпечують широку участь у політиці та підзвітність для тих, хто перебуває при владі. Екстрактивні економічні інститути блокують вхід на ринок і зберігають чинні монополії. Екстрактивні політичні інститути зберігають владу в руках вузької еліти. Насправді рухає людство вперед активне громадянське суспільство, що ставить на перше місце економічний та політичний добробут кожного громадянина.
Костянтин Сонін нагадав про розвиток України від початку незалежності
, про олігархів та корупцію, що призвело до проблем в  економіці нашої країни. Він наголосив на важливості реформ та боротьби з корупцією для забезпечення стабільного економічного зростання.
Лектор нагадав про «італійське економічне диво»
у 1950-1970 роках, коли Італія досягла стрімкого розвитку завдяки ефективним реформам.
Відповідаючи на запитання студентів, що очікує Україну після війни, лектор зазначив, що
перш за все, це — зруйнована та знищена інфраструктура, яка потребує плану Маршала, сильного і дієздатного уряду; вступу до ЄС, можливостей для реформ, можливостей інвестувати та зростати швидше, розбудови інклюзивних економічних інституцій; децентралізації (і використання місцевих виборів). Водночас він зазначив, що немає ознак того, що інклюзивні політичні інститути України перебувають під загрозою.
Під час жвавої дискусії та запитань-відповідей після основної презентації, Костянтин Сонін зазначив,
що війна довга і жорстока, але Україна переможе. Після завершення війни є чудові шанси на «українське диво» — десятиліття стійкого зростання. Це диво не повинно сприйматися як щось само собою зрозуміле — воно вимагатиме і реформ, і зусиль, і постійної політичної участі.
Ця зустріч стала
корисним досвідом для студентів ФМВ
, розширивши їхні знання в галузі економіки та покращивши навички спілкування англійською мовою.