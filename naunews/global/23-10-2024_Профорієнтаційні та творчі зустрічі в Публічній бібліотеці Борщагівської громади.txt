Заголовок: Профорієнтаційні та творчі зустрічі в Публічній бібліотеці Борщагівської громади
Дата: 23/10/2024
URL: https://nau.edu.ua/ua/news/2024/10/proforientatsiyni-ta-tvorchi-zustrichi-v-publichniy-bibliotetsi-borshchagivskoi-gromadi.html
==================================================

15 жовтня 2024 року
в Публічній бібліотеці Борщагівської громади на Київщині
відбулася зустріч
представників Національного авіаційного університету зі старшокласниками. Захід провела
Тетяна Петровська
, кандидатка педагогічних наук, директорка Центру допрофесійної підготовки та обдарованої учнівської молоді ННІРО НАУ, членкиня Національної спілки письменників України.
Під час зустрічі з учнями 10-х класів Опорного закладу освіти «Софіївсько-Борщагівський ліцей»
Тетяна Петровська презентувала досягнення та переваги навчання в НАУ
, детально розповіла про факультети університету та запросила на екскурсії до Музею історії НАУ й Авіаційного навчального ангару.
Особливу увагу було приділено
профорієнтаційним проєктам Навчально-наукового інституту розвитку освіти. Старшокласників запросили на Підготовчі курси для майбутніх абітурієнтів.
Творча частина зустрічі включала
знайомство з поетичним доробком
Тетяни Петровської
. Учасники прослухали відеозаписи пісень на її слова у виконанні заслужених артистів України
Віктора Кавуна та Руслани Лоцма
н, а також шкільного дитячого хору «Сходинки» під керівництвом заслуженого працівника освіти України
Ірини Якубовської
.
Висловлюємо щиру подяку
за організацію та проведення заходу директорці Публічної бібліотеки Борщагівської сільської ради
Наталії Кустовській
, бібліографу
Анастасії Гарбуз
, учителям
Вірі Прокуді та Зайнеп Ташевій
, а також усім учасникам зустрічі.
Бажаємо всім мирного неба, міцних знань, світлого майбутнього та здійснення мрій! Чекаємо на зустріч у Національному авіаційному університеті!