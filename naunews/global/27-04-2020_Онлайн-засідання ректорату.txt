Заголовок: Онлайн-засідання ректорату
Дата: 27/04/2020
URL: https://nau.edu.ua/ua/news/2020/kopiya-berezen/onlayn-zasidannya-rektoratu.html
==================================================

Сьогодні відбулось чергове онлайн-засідання ректорату Національного авіаційного університету.
Відкриваючи засідання, ректор Володимир Ісаєнко зазначив, що згідно з розпорядженням Кабінету міністрів України в університеті продовжено карантинні заходи, тож «найголовнішим питанням залишається організація дистанційного навчання та якість освітнього процесу в університеті».
Ректор зауважив, що НАУ серед перших ЗВО в яких буде проведено акредитаційну експертизу в онлайн-форматі. «З 29 квітня розпочнеться експертиза освітньо-професійної програми «Підприємницька діяльність в авіації», прошу поставитися до цього питання  відповідально та організувати забезпечення роботи комісії на належному рівні».
Директор департаменту забезпечення якості освіти Оксана Білоус ознайомила з результатами студентського опитування, що  тривало з 2 по 16 квітня 2020 року. Вона зазначила, що більшість студентів задоволена рівнем організації дистанційної освіти в університеті. Наразі департамент працює над впровадженням  пропозицій від студентів та готує  відповіді на їх питання.
На засіданні обговорили порядок денний засідання Вченої ради НАУ, що відбудеться 29 квітня 2020 року. Розглянуто питання академічної доброчесності та організації екзаменаційної сесії і атестації здобувачів вищої освіти в дистанційному форматі у разі продовження карантинних заходів. Також членів ректорату ознайомлено з тестовою версією нового сайту НАУ.