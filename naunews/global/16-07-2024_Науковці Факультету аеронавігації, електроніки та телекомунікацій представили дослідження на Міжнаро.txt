Заголовок: Науковці Факультету аеронавігації, електроніки та телекомунікацій представили дослідження на Міжнародному радіолокаційному симпозіумі 2024
Дата: 16/07/2024
URL: https://nau.edu.ua/ua/news/2024/7/naukovtsi-fakultetu-aeronavigatsii-elektroniki-ta-telekomunikatsiy-predstavili-doslidzhennya-na-mizhnarodnomu-radiolokatsiynomu-simpoziumi-2024.html
==================================================

З 1 по 4 липня 2024
року у Вроцлаві (Польща) відбувся
Міжнародний радіолокаційний симпозіум
(International Radar Symposium IRS 2024) — одна з найвпливовіших конференцій у галузі радіолокації, що набула особливої актуальності в сучасних умовах. Симпозіум проходив у рамках
Мікрохвильового і радіолокаційного тижня
(MRW 2024).
Україну на цьому престижному науковому форумі представляло
єдине дослідження, виконане на кафедрі електроніки, робототехніки і технологій моніторингу та Інтернету речей (ЕРМІТ) Факультету аеронавігації, електроніки та телекомунікацій (ФАЕТ) Національного авіаційного університету. Робота під назвою
«Modification of Newton Method for Solving Coordinate-Trajectory Problems in Passive Automatic Tracking Systems»
була підготовлена колективом авторів
: Феліксом Яновським, Романом Пантєєвим і Владиславом Попковим.
Презентацію дослідження
на конференції здійснив
професор Яновський
, який також виступив у кількох важливих ролях:
Член Програмного комітету конференції;
Голова однієї з наукових сесій;
Член наукового журі конкурсу на кращу роботу серед молодих учених.
Участь українських науковців
у такому авторитетному міжнародному заході підкреслює високий рівень досліджень у галузі радіолокації та сприяє інтеграції України у світову наукову спільноту.