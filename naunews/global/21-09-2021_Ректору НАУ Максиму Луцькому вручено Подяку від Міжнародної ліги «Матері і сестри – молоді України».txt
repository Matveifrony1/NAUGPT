Заголовок: Ректору НАУ Максиму Луцькому вручено Подяку від Міжнародної ліги «Матері і сестри – молоді України»
Дата: 21/09/2021
URL: https://nau.edu.ua/ua/news/2021/9/rektoru-nau-maksimu-lutskomu-vrucheno-podyaku-vid-mizhnarodnoi-ligi-materi-i-sestri-–-molodi-ukraini.html
==================================================

Міжнародна ліга «Матері і сестри – молоді України» вручили Подяку ректору Національного авіаційного університету Максиму Луцькому за активну участь у підготовці та проведенні Міжнародного проекту-конкурсу «Тарас Шевченко єднає народи».
Міжнародний проект-конкурс започаткований у 2016 році Міжнародною Лігою «Матері і сестри - молоді України» на чолі з її президентом - Послом Миру, народною артисткою України Галиною Яблонською. Він має на меті входження України до світового інформаційного простору завдяки творчості величної постаті Тараса Шевченка, привернення уваги світового співтовариства до сучасних проблем України.
Цьогорічний конкурс діє за підтримки Національної Ради жінок України, Київського національного університету імені Тараса Шевченка, Національного музею Тараса Шевченка, Всеукраїнської інноваційної освітньої платформи «Сходи в майбутнє» та Товариства «Знання» України.
У рамках проекту, Інститут міжнародного співробітництва та освіти Національного авіаційного університету презентував
кінострічку «Літературна спадщина України»
. Фільм було створено викладачами кафедри філологічних та природничих дисциплін, слухачами підготовчого відділення та студентами-іноземцями НАУ.