Заголовок: Національний авіаційний університет розпочинає співпрацю з Praedium Consulting Malta в напрямку навчання розмінуванню
Дата: 23/09/2024
URL: https://nau.edu.ua/ua/news/2024/9/natsionalniy-aviatsiyniy-universitet-rozpochinae-spivpratsyu-z-praedium-consulting-malta-v-napryamku-rozminuvannya.html
==================================================

21 вересня відбулася зустріч представників Національного авіаційного університету з компанією Praedium Consulting Malta (PCM), до якої входить тренінговий підрозділ Mine Action and Training Mondial (Kosovo) (MAT Kosovo). Ця зустріч стала першим кроком в напрямку створення на базі НАУ навчального центру з підготовки фахівців з пошуку та знешкодження вибухонебезпечних предметів за стандартами IMAS та STANAG, а також впровадження курсів
PCM
з гуманітарного розмінування в навчальний процес університету.
Навчальний центр прийматиме як студентів НАУ, так і військових та спеціалістів Національного органу з питань протимінної діяльності та Центру досконалості протимінної діяльності, цивільного захисту та екологічної безпеки.
«
MAT Kosovo вже підготувала близько 400 українських фахівців
. Щоб пройти навчання їм потрібно було приїздити в наші центри за кордоном. Звісно, почавши навчання в Україні, ми зможемо охопити більшу кількість спеціалістів
», - прокоментував Бен Ремфрі, директор РСМ та тренінгового підрозділу MAT Kosovo.
«
Розвиток defense tech, звісно, включає великий напрямок з розмінування територій та протимінної діяльності загалом. НАУ має навчальні потужності та, головне, спеціалістів для того, щоб стати академічним осередком гуманітарного розмінування в Україні. Спільно з PCM та MAT Kosovo ми зможемо випускати сотні спеціалістів щороку, які будуть займатися розмінуванням деокупованих територій за міжнародними стандартами. Також, для нас дуже важливо, що студенти НАУ будуть долучені до сучасних методик і стандартів з гуманітарного розмінування
», - прокоментував Сергій Гнатюк, в.о. проректора з наукової роботи, голова Вченої ради НАУ.
В межах зустрічі також було підписано договір про наміри.
Praedium Consulting Malta (PCM) — це міжнародна спеціалізована компанія з управління ризиками вибухонебезпечних залишків війни (ERW).
MAT Kosovo — це міжнародна навчальна школа IMAS EOD, яка навчає цивільних та військових знешкодженню вибухонебезпечних предметів (EOD), знешкодженню саморобних вибухових пристроїв (IED), подоланню загроз від IED, управлінню боєприпасами, поводженню з мінами (протоколи розмінування), наданню першої допомоги на розмінувальних майданчиках у віддалених місцевостях та іншим курсам.