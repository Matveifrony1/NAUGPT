Заголовок: Приділяємо увагу правильному використанню паронімів
Дата: 27/06/2017
URL: https://nau.edu.ua/ua/news/2017/6/pridilyaemo-uvagu-pravilnomu-vikoristannyu-paronimiv.html
==================================================

Продовжуючи публікувати поради щодо правильного оформлення ділового мовлення, звертаємо увагу на проблему паронімії в українській мові.
В українській мові є група слів, близьких за звуковим складом, але різних за значенням. Такі співзвучні слова називаються паронімами (наприклад,
афект
і
ефект
,
досвідчений
і
освічений
). Часто пароніми використовуються в художній літературі для досягнення відповідного стилістичного ефекту, пор.:
Я порушила всі
табу
. /
Нарвані
квіти мої у
Нірвані
. / Пасеться обов’язків цілий
табун
, / а я цілую тебе у вігвамі
(Ліна Костенко).
Незначна відмінність у вимові та написанні паронімів спричиняє труднощі в їх засвоєнні, призводить до помилок, зокрема до неправильної заміни одного слова іншим. Тому необхідно особливо уважно стежити за вживанням подібних між собою слів і в разі потреби звертатися до словника, щоб уточнити їхнє значення.
Пропонуємо Вашій увазі список слів-паронімів, що найчастіше не розмежовуються, змішуються або вживаються в невідповідному значенні. Подаємо їхнє коротке тлумачення.
Удача
// вдача
У
дача
– позитивний, бажаний результат чого-небудь, щасливий збіг обставин для когось; успіх.
Вдача
– сукупність психічних особливостей, з яких складається особистість людини і які проявляються в її діях, поведінці; характер.
Досвідчений // освічений
Д
освідчений
– який має досвід у чомусь.
Освічений
– який має освіту, засвоїв різнобічні знання; культурний; письменний, грамотний.
Відносини // відношення
Відносини
– стосунки, зв'язки, взаємини між ким-небудь.
Відношення
– зв’язок між одиницями-поняттями (числами, словами) в математиці, мовознавстві тощо.
Відпуск // відпустка
Відпуск
– видача, продаж чогось.
Відпустка
– звільнення на певний час від роботи, навчання.
Жорсткий // Жорстокий
Ж
орсткий
– який має тверду, нерівну поверхню, цупкий, шорсткий; різкий, неприємний, грубий.
Жорстокий
– надзвичайно суворий, лютий, нещадний; страшний, жахливий, тяжкий.
Завдання // задача
З
авдання
– те, що визначено або заплановано для виконання.
Задача
– питання, переважно математичного характеру, яке розв’язується за допомогою обчислень за визначеною умовою.
Любимий // Улюблений
Л
юбимий
– той, якого люблять.
Улюблений
– уподобаний; такий, якому надають перевагу.
На протязі // Протягом
Н
а протязі
– під різким струменем повітря, що продуває.
Протягом
– уживається при позначенні часу існування кого-, чого-небудь, тривання якої-небудь дії, якогось процесу.
Степінь // Ступінь
с
тепінь
– добуток декількох однакових співмножників.
Ступінь
– міра чого-небудь; стадія, рівень розвитку; посада, чин, звання; категорія чого-небудь.
Ефектний // ефективний
Е
фектний
– який справляє сильне враження, ефект.
Ефективний
– який приводить до потрібних результатів, наслідків; дієвий, результативний.
Кампанія // компанія
К
омпанія
– група людей, об’єднаних певними інтересами.
Кампанія
– сукупність заходів для здійснення в певний період якого-небудь важливого громадсько-політичного або іншого завдання.
Пропонуємо вам переглянути відео про особливості вживання паронімів