Заголовок: Студенти ФКНТ КАІ здобули призові місця у Всеукраїнському конкурсі наукових робіт з інформаційних технологій
Дата: 19/06/2025
URL: https://nau.edu.ua/ua/news/2025/6/24017.html
==================================================

За результатами другого туру Всеукраїнського конкурсу студентських наукових робіт з галузі «Інформаційні технології» студенти Факультету комп’ютерних наук та технологій Київського авіаційного інституту продемонстрували високий рівень наукової роботи,
здобувши чотири призових місця
з 76 представлених наукових робіт.
Найвищого результату досяг
Дмитро Прищепа
, який отримав диплом І ступеня у секції «Інформаційні системи та технології». Його наукова робота виконувалася під керівництвом
Пилипа Приставки
з кафедри прикладної математики.
Олена Вязнікова
відзначена дипломом ІІ ступеня у тій же секції «Інформаційні системи та технології». Її дослідження проводилося під керівництвом
Олексія Глазка
з кафедри кафедри інтелектуальних кібернетичних систем.
У секції «Комп’ютерна інженерія» диплом ІІ ступеня здобули
Олександр Сорокопуд та Максим Покарець.
Їхня спільна наукова робота виконувалася під наставництвом
Юрія Дегтяра
з кафедри інтелектуальних кібернетичних систем.
Ігор Кривуца
нагороджений дипломом ІІІ ступеня у секції «Комп’ютерні науки». Його дослідження також проводилося під керівництвом
Пилипа Приставки
з кафедри прикладної математики.
Успіх студентів ФКНТ підтверджує високу якість підготовки майбутніх фахівців у галузі інформаційних технологій та ефективність наукової роботи на факультеті.
Факультет комп’ютерних наук та технологій висловлює щирі вітання студентам-переможцям та їхнім науковим керівникам із блискучими результатами, які стали можливими завдяки наполегливій роботі, таланту та професійному наставництву.