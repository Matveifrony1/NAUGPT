Заголовок: Студенти ФМВ взяли участь в онлайн-дискусії організованою Гіссенським університетом (Німеччина)
Дата: 17/02/2023
URL: https://nau.edu.ua/ua/news/2023/2/studenti-fmv-vzyali-uchast-v-onlayn-diskusii-organizovanoyu-gissenskim-universitetom-(nimechchina).html
==================================================

Здобувачі вищої освіти Факультету міжнародних відносин НАУ разом зі студентами Гіссенського університету імені Юстуса Лібіха (Німеччина) взяли участь у дискусії про права людини.
Модератором виступила викладачка Гіссенського університету Катерина Сергеєва.
Дискусія відбулася на базі Інституту славістики Гіссенського університету. Темою дискусії стало обговорення документального фільму «Брати по зброї» українського режисера Сергія Лисенка, в якому показано
період історії з початку збройного конфлікту в Україні з 2014 року.
Співпраця з університетами ЄС надає можливості для проведення подібних заходів, що сприяють розширенню горизонтів наших студентів, підвищують знання в області прав людини, а також покращують мовні навички виступів на іноземну аудиторію.
Факультет міжнародних відносин висловлює вдячність викладачці Гіссенського університету Катерині Сергеєвій та доценту кафедри міжнародного права та порівняльного правознавства ФМВ Наталії Аляб’євій за організовану дискусію.