Заголовок: На «ярмарку професій» у м. Переяславі-Хмельницькому
Дата: 21/11/2014
URL: https://nau.edu.ua/ua/news/2014/11/na-yarmarku-profesij-u-m-pereyaslavi-xmelniczkomu.html
==================================================

19 листопада 2014 року Інститут доуніверситетської підготовки в рамках Угоди про співробітництво між університетом і Київським обласним центром зайнятості організував і провів презентацію НАУ на «ярмарку професій» для старшокласників, що проводив Переяслав-Хмельницький міськрайонний центр зайнятості.
Близько 200 учнів 8-11 класів із 10 ЗНЗ міста та району отримали інформацію про можливість здобуття вищої освіти в НАУ, ознайомилися зі змінами загальнонаціонального ЗНО у 2015 році. Молодь мала можливість ознайомитися і інформаційно-рекламними буклетами навчальних інститутів, особливостями навчання в НАУ та проходження практики, з інформацією про реальну можливість подальшого працевлаштування та кар’єрного зростання.
Старшокласників зацікавила інформація про можливість отриманняпри вступі до НАУ додаткових балів за результатами навчання на підготовчих курсах, також увагу привернула розповідь про навчання англійською мовою за інженерно-технічними і математично-природничими напрямами підготовки та, особливо, можливість паралельного навчання в ІПН університету..
По завершенню масових профорієнтаційних заходів випускників запросили на 4-місячні  курси з підготовки до загальнонаціонального ЗНО та вступу у ВНЗ, а також на екскурсії до університету.