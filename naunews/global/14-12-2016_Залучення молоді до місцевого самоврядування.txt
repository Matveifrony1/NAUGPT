Заголовок: Залучення молоді до місцевого самоврядування
Дата: 14/12/2016
URL: https://nau.edu.ua/ua/news/2016/12/zaluchennya-molodi-do-mistsevogo-samovryaduvannya.html
==================================================

1 грудня 2016 року в НАУ на базі кафедри історії та документознавства Навчально-наукового Гуманітарного інституту відбулося засідання круглого столу «Залучення молоді до муніципального планування». Захід було організовано спільно з кафедрою соціальної філософії та управління Запорізького національного університету, за підтримки Відділу преси, освіти та культури Посольства США в Україні та відбувся в рамках ІІ етапу міжнародного проекту «Involving Youth in Municipal Planning».
На першому етапі проекту у серпні 2016 року на о. Хортиця (Запоріжжя) була проведена Перша літня школа молодіжного муніципального планування, у якій взяли участь студенти із різних регіонів України, в тому числі 5 студентів Навчально-наукового Гуманітарного інституту та експерти з України, Литви, Швейцарії та США. Випускники школи були зорієнтовані на створення власних команд у містах, де вони проживають або навчаються, з метою розробки муніципальних проектів для покращення інфраструктури міст та активізації участі молоді у місцевому самоуправлінні. Згідно з планом проекту, результати роботи школи та перспективні ідеї розвитку молодіжного муніципального самоуправління мають обговорюватися під час круглих столів в партнерських університетах проекту у Вінниці, Києві, Львові, Харкові та Запоріжжі з жовтня 2016 року по лютий 2017 року.
У круглому столі, крім Національного авіаційного університету та Запорізького національного університету, взяли участь викладачі та студенти Одеського національного університету ім. І. Мечнікова, Черноморського національного університету ім. Петра Могили (Миколаїв), Мелітопольського державного педагогічного університету ім. Богдана Хмельницького, Київського університету ім. Б. Грінченка, Національного педагогічного університету ім. М. Драгоманова, також представники всеукраїнської громадської організації «Поруч», Запорізької молодіжної ради та молодіжної ради при Послі США в Україні.
Учасників круглого столу привітали директор Навчально-наукового Гуманітарного інституту А. Гудманян, завідувач кафедри історії та документознавства І. Тюрменко, представник Відділу преси, освіти та культури Посольства США І. Дорф. Від імені Національного авіаційного університету проекти молодіжного муніципального самоуправління представили студенти спеціальності «Документознавство та інформаційна діяльність»: А. Марченко, М. Шморгун, С. Павлюк, М. Матулько, Ю. Степанцова, О. Полюхович,  М. Юзвік.
Наступний круглий стіл у рамках проекту відбудеться 22 грудня 2016 року у Львівському національному університеті ім. І. Франка. Запрошуємо всіх студентів та аспірантів Національного авіаційного університету, які мають ідеї щодо активізації участі молоді у місцевому самоуправлінні та цікаві пропозиції щодо покращення інфраструктури міст та населених пунктів взяти участь у цьому заході.
За більш детальною інформацією можна звернутись до доцентів кафедри історії та документознавства Смольнікова Ю.Б. та Юрченко В.О., а також, відвідавши сайт
http://youthplanning
.
org
та сторінки проекту у соціальних мережах
https://facebook.com/groups/youthplanning
,
https://vk.com/youthplanning