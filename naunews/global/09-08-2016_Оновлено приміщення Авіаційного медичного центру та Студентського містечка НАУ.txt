Заголовок: Оновлено приміщення Авіаційного медичного центру та Студентського містечка НАУ
Дата: 09/08/2016
URL: https://nau.edu.ua/ua/news/2016/8/onovleno-primishchennya-aviatsiynogo-medichnogo-tsentru-ta-studentskogo-mistechka-nau.html
==================================================

За ініціативи головного лікаря Авіаційного медичного центру Вадима Петліна та директора Студентського містечка Петра Станка та за безпосередньої підтримки в. о. Ректора НАУ професора Володимира Харченка було оновлено стан приміщень в Авіаційному медичному центрі університету і введено в експлуатацію кімнати з поліпшеними умовами проживання на 4-му поверсі АМЦ, закріплені за Студмістечком.
Кімнати з поліпшеними умовами використовуватимуться для розміщення не лише бажаючих проживати в них студентів, але й сторонніх осіб з метою отримання додаткових надходжень до спецфонду бюджету від надання платних послуг.
«Крок за кроком, у непростих умовах, ми відновлюємо матеріально-технічну базу НАУ. Зовнішня привабливість університету, належні соціально-побутові умови і, водночас, якість освіти – суттєві переваги у конкурентному середовищі та запорука успіху нашого вишу, – зазначив у своєму коментарі в. о. ректора, професор Володимир Харченко.