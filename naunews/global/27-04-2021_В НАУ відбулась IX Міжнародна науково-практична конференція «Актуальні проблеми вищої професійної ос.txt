Заголовок: В НАУ відбулась IX Міжнародна науково-практична конференція «Актуальні проблеми вищої професійної освіти»
Дата: 27/04/2021
URL: https://nau.edu.ua/ua/news/2021/4/v-nau-vidbulas-ix-mizhnarodna-naukovo-praktichna-konferentsiya-aktualni-problemi-vishchoi-profesiynoi-osviti.html
==================================================

23 квітня 2021 року на Факультеті лінгвістики та соціальних комунікацій відбулась IX Міжнародна науково-практична конференція «Актуальні проблеми вищої професійної освіти» у межах IV Міжнародного симпозіуму «Соціокультурний дискурс глобалізованого світу: наука, освіта, комунікація», зорганізована кафедрою педагогіки та психології професійної освіти ФЛСК НАУ (відповідальна за підготовку і модерацію конференції – доктор педагогічних наук, професор Барановська Лілія Володимирівна; відповідальний за технічне забезпечення проведення онлайн-конференції – доктор педагогічних наук, доцент Рахманов Віталій Олегович; секретарі оргкомітету – старший викладач Дацун Олена Вікторівна; лаборант Михеєва Тамара Олександрівна,).
Конференція була проведена у онлайн форматі на платформі Google meet.
Співорганізаторами міжнародної конференції виступили такі вітчизняні ЗВО, як Льотна академія НАУ, Глухівський національний педагогічний університет імені Олександра Довженка, Уманський державний педагогічний університет імені Павла Тичини, Державний ВНЗ «Національний лісотехнічний університет України», Харківський національний університет Повітряних Сил імені Івана Кожедуба, КЗВО «Барський гуманітарно-педагогічний коледж імені Михайла Грушевського», Тбіліський державний університет імені Іване Джавахішвілі (Грузія), Академія технічно-гуманістична в м. Бєльсько – Бяла (Польща), Холі Крос Коледж Нотр Дам (штат Індіана, США), Університет Хучжоу (КНР).
Учасників конференції привітали: Хращевський Рімвідас Вілімович, перший проректор НАУ, доктор технічних наук, професор; Ладогубець Наталія Віталіївна, декан ФЛСК, кандидат педагогічних наук, професор; Кокарєва Анжеліка Миколаївна, кандидат педагогічних наук, доцент, заступник декана ФЛСК з наукової та міжнародної діяльності; Лузік Ельвіра Василівна, доктор педагогічних наук, професор, завідувач кафедри педагогіки та психології професійної освіти; Савчук Петро Нестерович, кандидат географічних наук, доцент, директор КЗВО «Барський гуманітарно-педагогічний коледж імені Михайла Грушевського».
Метою конференції було обговорення найактуальніших проблем вітчизняної і закордонної вищої освіти, обмін досвідом, вироблення колективної стратегії вдосконалення професійної освіти у період пандемічних трансформацій.
Організатори та учасники конференції висловлюють глибоку прихильність і вдячність професорам ЗВО, які сприяли широкому представництву та високому рівню науковості виступів і статей учасників конференції: Плачинді Тетяні Степанівні, Ковальчуку Василю Івановичу, Гриджук Оксані Євгенівні, Кочубей Тетяні Дмитрівні, Онипченку Павлу Миколайовичу, Мороз Майї Володимирівні, Харадзе Єфемії Мефодіївні, Морській Лілії Іванівні, Лутцю Девіду, Смолінчук Ларисі Симонівні, Пироженко Лідії Володимирівні.
Загалом на пленарному засіданні конференції виступили 14 учених, із них 6 – іноземних. Гострою була тематика виступів:
- доцільність організаційних і методичних трансформацій у вищій освіті у зв’язку з пандемією;
- позитивна й нормативна професійна освіта, формування полікультурної особистості майбутнього фахівця, здоров’язбережувальна компетентність та освітній процес в умовах змішаного навчання, вітчизняний і закордонний досвід моніторингу якості вищої освіти та ін.
У конференції взяли участь 133 учасники, із них 33 – іноземні колеги. Вони є громадянами 8 країн: Польща – 12 осіб; КНР – 7 осіб; Бєларусь - 7 осіб; Грузія - 4 особи; США, Болгарія, Азербайджан, Словаччина - по 1 особі.
Проведення конференції сприяло актуалізації методологічних, змістових, методичних підходів до організації освітньої діяльності зі студентами; поглибленню міжнародної співпраці кафедри, виокремленню нових напрямів наукового й освітнього співробітництва.