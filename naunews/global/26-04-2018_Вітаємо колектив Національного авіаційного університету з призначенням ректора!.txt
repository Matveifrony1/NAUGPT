Заголовок: Вітаємо колектив Національного авіаційного університету з призначенням ректора!
Дата: 26/04/2018
URL: https://nau.edu.ua/ua/news/1/4/vitaemo-kolektiv-natsionalnogo-aviatsiynogo-universitetu-z-priznachennyam-rektora.html
==================================================

Міністерство освіти і науки України підтвердило вибір працівників та студентів НАУ – Володимира Ісаєнка призначено ректором Національного авіаційного університету.
Про це йдеться у наказі Міністерства освіти і науки України №138-к від 13 квітня 2018 року.
«Призначити Ісаєнка Володимира Миколайовича, доктора біологічних наук, професора, ректором Національного авіаційного університету строком на п’ять років з 13 квітня 2018 року по 12 квітня 2023 року як обраного за конкурсом відповідно до статті 42 Закону України «Про вищу освіту» на умовах, викладених у контракті», - повідомляється у документі.
Нагадаємо, згідно з оприлюдненими  результатами голосування на виборах ректора Національного авіаційного університету 51,3 % виборців віддали свої голоси за Володимира Ісаєнка. Члени Наглядової ради Національного авіаційного університету на черговому засіданні 3 квітня 2018 року визнали вибори ректора НАУ такими, що відбулися згідно з чинним законодавством та Положенням про організацію та проведення виборів. Підстави для визнання виборів такими, що не відбулись – відсутні.