Заголовок: Зустріч представників студентських організацій НАУ з в.о. ректора В. Харченком
Дата: 25/08/2016
URL: https://nau.edu.ua/ua/news/2016/8/zustrich-predstavnikiv-studentskih-organizatsiy-nau-z-vo-rektora-v-harchenkom.html
==================================================

На зустрічі були підбиті підсумки конкурсу «Бещадська академія астрономії та авіації», що реалізується в рамках програми Erasmus+. Відповідно до умов конкурсу 10 найкращих студентів НАУ вибороли право 4-16 вересня 2016 р. в Польщі (пансіонат «Чардворк» в с. Пшишетніца) в рамках міжнародного студентського навчального обміну разом з молодими поляками поглиблюватимуть знання в галузі астрономії, авіації, мехатроніки та інформатики, беручи участь у міжнародних проектах на дану тематику. Назвемо цих щасливців: Артем Положенцев, Владислав Гріга, Богдан Кобільник, Ольга Шлапак, Ольга Скульська, Катерина Семенченко, Олександр Курчев, Микита Заманський, Наталія Бовкун, Валерія Шкабарова.
Також відбулося обговорення проекту нового статуту НАУ та ролі студентських організацій. Їхні представники озвучили пропоновані ними корективи, які, на їхню думку, мають бути внесені до проекту.
Керівники студентських організацій підкреслили важливість представлення виборних представників із числа студентів, аспірантів та докторантів у Вченій раді університету. Були обговорені шляхи реалізації такої процедури.
Учасники зустрічі дійшли висновку, що саме студентські організації НАУ і повинні бути тією рушійною силою що творить корпоративний дух студентства одного із провідних вишів України.