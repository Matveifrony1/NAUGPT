Заголовок: В НАУ відкрили виставку присвячену О.К. Антонову
Дата: 08/02/2023
URL: https://nau.edu.ua/ua/news/2023/2/v-nau-vidkrili-vistavku-prisvyachenu-ok-antonovu.html
==================================================

8 лютого в музеї НАУ відбулося урочисте відкриття виставки присвячене видатному авіаконструктору, талановитому вченому, засновнику Державного підприємства «Антонов» (колишній Авіаційний науково-технічний комплекс імені Олега Костянтиновича Антонова) Олегу Костянтиновичу Антонову.
Організатори: Аерокосмічний факультет НАУ
7 лютого 2023 року виповнилося б 117 років від дня народження видатного представника української авіаційної галузі Антонова О.К. До історії світової авіації він увійшов як створювач славетних планерів та літаків, в тому числі народного улюбленця Ан-2 та всесвітньо відомих велетнів Ан-22 «Антей» та Ан-124 «Руслан».
Він мав талант вести за собою, не боявся сміливо втілювати революційні ідеї, які, на перший погляд, вважалися фантастичними.
Захід відвідали представники адміністрації НАУ, яку відзначили важливість постаті Антонова О.К. для української та світової авіаційної спільноти та інші почесні гості.
Невичерпне творче джерело, різноманітність інтересів, постійне прагнення краси й культури в усьому – таким залишився Антонов у пам’яті наступних поколінь авіаторів.