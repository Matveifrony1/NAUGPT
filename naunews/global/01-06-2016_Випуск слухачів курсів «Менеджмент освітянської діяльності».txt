Заголовок: Випуск слухачів курсів «Менеджмент освітянської діяльності»
Дата: 01/06/2016
URL: https://nau.edu.ua/ua/news/2016/6/vipusk-sluhachiv-kursiv-menedzhment-osvityanskoi-diyalnosti.html
==================================================

25 травня 2016 року відбувся випуск курсів підвищення кваліфікації «Менеджмент освітянської діяльності», організованих спільно кафедрою педагогіки та психології професійної освіти Навчально-наукового Гуманітарного інституту та Навчально-науковим Інститутом післядипломного навчання. Випускниками курсів стали  34 науково-педагогічних працівники Національного авіаційного університету, які проходили підвищення кваліфікації у період з 24 лютого по 24 травня 2016 року.
Ці курси, для викладачів НАУ – безкоштовні, дають можливість слухачам оволодіти сучасними психолого-педагогічними парадигмами та компетенціями, що відображають роль і місце викладача  в процесі реформування системи вищої професійної освіти на сучасному етапі розвитку України.
Наявність свідоцтва про проходження цих курсів дає можливість викладачам брати участь в конкурсах на заміщення вакантних посад науково-педагогічних працівників.
Вручення свідоцтв про підвищення кваліфікації відбулося за участі керівника курсів «Менеджмент освітянської діяльності» завідувача кафедри педагогіки та психології професійної освіти НН ГМІ, доктора педагогічних наук, професора Лузік Е. В. та першого заступника директора НН ІПН Шинкарчука М. В., а також науково-педагогічних працівників університету, які викладали на вищевказаних курсах.
У відгуках слухачі високо оцінили викладацьку майстерність та змістовну наповненість курсів. А про загальну оцінку курсів свідчать букети квітів, які слухачі вручили керівнику курсів.
Наступні курси для викладачів НАУ заплановані на жовтень 2016 року.