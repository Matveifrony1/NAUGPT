Заголовок:Про засідання Вченої ради університету від 19 листопада 2020 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-19-listopada-2020-roku/
==================================================
Про засідання Вченої ради університету від 19 листопада 2020 року
19 листопада 2020 року у Національному авіаційному університеті відбулося засідання Вченої ради університету.

Засідання відбулося із дотриманням карантинних обмежень відповідно до постанови Кабінету Міністрів України від 22 липня 2020 року № 641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» (зі змінами).

Ключовим питанням порядку денного постало питання про обрання голови Вченої ради Національного авіаційного університету, який, відповідно до пункту 3.2. Положення про Вчену раду Національного авіаційного університету, обирається таємним голосуванням із числа членів Вченої ради університету, які мають науковий ступінь та/або вчене звання, на строк діяльності Вченої ради. За результатами таємного голосування «за» ‑ 47, «проти» ‑ 3, «недійсних бюлетенів» ‑ 2 головою Вченої ради університету обрано в.о. декана Аерокосмічного факультету КУЛИКА Миколу Сергійовича. Рішення Вченої ради університету від 19 листопада 2020 року (протокол №9) про обрання голови Вченої ради Національного авіаційного університету введено в дію наказом в.о. ректора від 19 листопада 2020 року №481/од.

Наступним питанням порядку денного засідання Вченої ради постало питання про погодження призначення на посади проректорів Національного авіаційного університету. Ректор, відповідно до Статуту, може делегувати частину своїх повноважень проректорам і керівникам структурних підрозділів. Проректори призначаються на посади за погодженням із Вченою радою університету (яке здійснюється шляхом прямого таємного голосування по кожній посаді, по кожній кандидатурі окремо).

Вчена рада університету погодила внесених в.о. ректора Національного авіаційного університету Р. Хращевським кандидатів на посади проректорів: БОРСУКА Павла Сергійовича на посаду першого проректора; ЗАРУБІНСЬКОЇ Ірини Борисівни на посаду проректора з міжнародного співробітництва і освіти; ПОЛУХІНА Анатолія Васильовича на посаду проректора з навчальної роботи; ЮЛДАШЕВА Сергія Олексійовича на посаду проректора з інноваційного навчання та інформатизації.

За сумлінну працю, плідну науково-педагогічну і виховну діяльність та вагомий особистий внесок у підготовку висококваліфікованих фахівців Вчена рада клопотатиме перед Міністерством освіти і науки України про нагородження нагрудним знаком «За наукові та освітні досягнення» СІБРУКА Леоніда Вікторовича – професора кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій, доктора технічних наук, професора.

Вчена рада університету присвоїла вчене звання професора: по кафедрі безпеки інформаційних технологій ІВАНЧЕНКО Євгенії Вікторівні – професору кафедри безпеки інформаційних технологій Факультету кібербезпеки, комп’ютерної та програмної інженерії, кандидату технічних наук, доценту; по кафедрі міжнародного права та порівняльного правознавства СВИРИДЮК Наталії Петрівні – професору кафедри міжнародного права та порівняльного правознавства Факультету міжнародних відносин, доктору юридичних наук, доценту; по кафедрі реконструкції аеропортів та автошляхів СТЕПАНЧУКУ Олександру Васильовичу – професору кафедри реконструкції аеропортів та автошляхів Факультету архітектури, будівництва та дизайну, доктору технічних наук, доценту; по кафедрі аеронавігаційних систем ШМЕЛЬОВІЙ Тетяні Федорівні – професору кафедри аеронавігаційних систем Факультету аеронавігації, електроніки та телекомунікацій, доктору технічних наук, доценту.

Присвоєно вчене звання доцента: по кафедрі іноземних мов та прикладної лінгвістики ГЛУШАНИЦІ Наталії Вікторівні – доценту кафедри іноземних мов та прикладної лінгвістики Факультету лінгвістики та соціальних комунікацій, кандидату педагогічних наук; по кафедрі безпеки інформаційних технологій ІВАНЧЕНКУ Ігорю Сергійовичу – доценту кафедри безпеки інформаційних технологій Факультету кібербезпеки, комп’ютерної та програмної інженерії, кандидату технічних наук; по кафедрі електроніки, робототехніки і технологій моніторингу та інтернету речей МОРОЗОВІЙ Ірині Володимирівні – доценту кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій, кандидату технічних наук; по кафедрі авіаційної психології ПОДКОПАЄВІЙ Юлії Валеріївні – доценту кафедри авіаційної психології Факультету лінгвістики та соціальних комунікацій, кандидату психологічних наук; по кафедрі педагогіки та психології професійної освіти ХОМЕНКО-СЕМЕНОВІЙ Лесі Олексіївні – доценту кафедри педагогіки та психології професійної освіти Факультету лінгвістики та соціальних комунікацій, кандидату педагогічних наук.

У зв’язку з оголошенням конкурсу на заміщення посади ректора Національного авіаційного університету відповідно до частини другої статті 42 Закону України «Про вищу освіту» та з урахуванням Методичних рекомендацій щодо особливостей виборчої системи та порядку обрання керівника вищого навчального закладу, затверджених постановою Кабінету Міністрів України від 05.12.2014 р. № 726 Вчена рада університету затвердила «Положення про вибори ректора університету»; «Положення про організаційний комітет з виборів ректора університету»; «Положення про головну виборчу комісію з виборів ректора університету».

Започатковано провадження освітньої діяльності у сфері вищої освіти – підготовка фахівців першого (бакалаврського) рівня за освітньо-професійною програмою «Бортовий супровід авіаційних пасажирських перевезень» спеціальності 275 «Транспортні технології» галузі знань 27 «Транспорт» англійською мовою у Національному авіаційному університеті.

Відповідно до «Порядку проведення експерименту з присудження ступеня доктора філософії», затвердженого Постановою Кабінету Міністрів України від 06.03.2019 р. № 167 та Порядку захисту дисертації та присудження ступеня доктора філософії у Національному авіаційному університеті Вчена рада університету прийняла рішення щодо створення разових спеціалізованих вчених рад для проведення захисту дисертації здобувачів освітньо-наукового ступеня Доктора філософії:

– АБАКУМОВОЇ Анастасії Олександрівни – аспірантки 4 року навчання за спеціальністю 172 «Телекомунікації та радіотехніка»;

– БАБЕНЮК Ганни Миколаївни – аспірантки 4 року навчання за спеціальністю 272 «Авіаційний транспорт»;

– ДИВНИЧА Василя Миколайовича – аспіранта 3 року навчання за спеціальністю 151 «Комп’ютеризовані системи управління та автоматика.

Окрім того, затверджено навчальні плани зі спеціальностей за якими здійснюється підготовка здобувачів вищої освіти за освітнім ступенем «Бакалавр», «Магістр» та «Доктор філософії» у Національному авіаційному університеті, рекомендовано до друку науковий журнал, монографію та збірник наукових праць.

 

 