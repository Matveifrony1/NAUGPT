Заголовок: Безпілотники НАУ на навчально–тренувальних зборах представників силових відомств України
Дата: 28/09/2018
URL: https://nau.edu.ua/ua/news/1/9/bezpilotniki-nau-na-navchalno–trenuvalnih-zborah-predstavnikiv-silovih-vidomstv-ukraini.html
==================================================

24-26 вересня 2018 року на полігоні Головного центру підготовки особового складу Державної прикордонної служби України імені генерала-майора Ігоря Момота (ГЦПОС ДПСУ), с. Оршанець, Черкаської області відбулися навчально-тренувальні збори представників силових відомств-експлуатантів та виробників безпілотних авіаційних комплексів (БпАК).
На зборах були присутні екіпажі-представники Головного управління розвідки України, Національної гвардії України, СБУ, ЗСУ, Державної прикордонної служби та інші з числа експлуатантів БпАК з одного боку та виробники БпАК з іншого.
Національний авіаційний університет був представлений фахівцями Науково-виробничого центру безпілотної авіації «Віраж» - к.т.н., доцентом М. Матійчиком та О. Рибальченком., а також науковими співробітниками робочої групи «Artificial intelligence laboratory» (AIlabNAU) в складі В. Рябоконь, В. Клобуков та О. Зиков.
В ході проведення зборів фахівці демонстрували можливості різних моделей БпАК,  обмінювалися досвідом, обговорювали питання обміну інформацією та оперативної взаємодії.
Учасники зборів проявили жвавий інтерес до навчального безпілотного авіаційного комплексу, до БПС «Небесного патруля». Також зацікавив спеціалістів та представників промисловості комплекс «Модуль» в комплекті з багатоцільовим автоматичним комплексом обробки інформації на основі штучного інтелекту «Визначання та супроводу об’єктів»  (КП ВСУ), створеного науковцями НАУ під керівництвом проф. В.Харченко
Під час проведення зборів відбулась демонстрація виставки безпілотних комплексів, на якій представники підприємств-виробників ознайомили з їхніми новітніми розробками в даній галузі та їх можливостями.
Крім того під час виставки було представлено системи «антидрон». В них використовуються різноманітні пристрої для подавлення, перехоплення радіосигналу управління літальним апаратом, подавлення сигналу GPS передавача (місцезнаходження) літального апарату. Після успішного використання цієї системи літальний апарат в повітрі стає «сліпим» і повністю керованим даною системою.