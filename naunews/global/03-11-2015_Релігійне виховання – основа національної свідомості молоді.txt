Заголовок: Релігійне виховання – основа національної свідомості молоді
Дата: 03/11/2015
URL: https://nau.edu.ua/ua/news/2015/11/religijne-vixovannya-–-osnova-naczionalnoi-svidomosti-molodi.html
==================================================

У жовтні 2015 року студенти академічних груп ПР-103, ПР-304 Навчально-наукового Юридичного інституту у супроводі наставників Марини Зеленової  та Анни Омельченко відвідали Храм Свято-Успенської Києво-Печерської Лаври.
Екскурсанти ознайомилися з історією заснування Лаври і зведення її головних святинь. Студенти були присутні на богослужінні, яке відбувалося у головному храмі Києво-Печерської Лаври – Великій Печерській Церкві (Успенському соборі), яка знаходиться навпроти Святих воріт, посеред центральної площі Верхньої Лаври.
Один із найдавніших в Київській Русі храм має особливе значення для Православної Церкви і вітчизняної культури. З його створенням відкрилася нова сторінка історії давньоруської архітектури та іконопису. Жодна церква в стародавній Русі не була настільки шанованою, як соборна Велика церква Печерської обителі. Всі головні святині Лаври завжди зберігалися у Великій церкві. Під підлогою Великої церкви були поховані останки багатьох руських князів, гетьманів, київських воєвод, митрополитів, єпископів та архімандритів. Відвідання святині має велике значення для всього православного світу.
Екскурсія дозволила студентам ближче познайомитись з духовною та культурною спадщиною минулих поколінь, а також подарувала багато позитивних вражень.