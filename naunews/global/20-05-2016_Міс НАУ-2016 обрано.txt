Заголовок: Міс НАУ-2016 обрано
Дата: 20/05/2016
URL: https://nau.edu.ua/ua/news/2016/5/mis-nau-2016-obrano.html
==================================================

17 травня в Центрі культури на мистецтв Національного авіаційного університету відбувся конкурс жіночої краси та харизми «Міс НАУ-2016». 10 красунь з 10 інститутів змагалися за титул найкрасивішої студентки університету.
Дівчат оцінювали за 3-ма виходами: танцювальний конкурс «Стюардеси», інтелектуальний конкурс (проходив у вигляді інтерв’ю) та вихід у купальниках.
Визначало переможницю поважне журі, до складу якого увійшли: редактор відділу культури газети «Сегодня» Олександр Панченко; директор студії Алли Духової «Тодес» у Києві Андрес Капіньш; випускниця НАУ, «старик Студвесни» ІМВ, шеф-редактор журналу «JOY» Анастасія Драмарецька; випускниця НАУ, Міс НАУ-2001, а нині директор Злати Огневич – Вікторія Некрасова; акторка, головна героїня кінофільму «Тіні незабутих предків», телеведуча, обличчя українського бренду Anabel Arto Альона Мусієнко; стиліст, телеведуча, викладач Academy Andre Tan Ольга Дмітриєнко; режисер, продюсер, засновник першого в Україні арт-простору «High-UP», артист театру класичної драми Ігор Іващенко.
У перервах між виходами публіку дивували запрошені гості: дитяча зразкова хореографічна студія «Форс», народний ансамбль ЦКМ НАУ «Політ», Лаліко, студія танцю «Diamond» та Денис Табачний з цирковими номерами.
Результати конкурсу:
Міс НАУ 2016 Гмиря Анастасія  (ІЕБ)
Перша Віце-Міс Галенко Влада (ІІДС)
Друга Віце-Міс Бородавко Анна (ІАП)
Номінації:
Міс Грація – Гмиря Анастасія (ІЕБ)
Міс Посмішка – Гневковська Діана (ЮІ)
Міс Жіночність – Піпа Дар'я (ІАН)
Міс Витонченість – Соколенка Поліна (ІКІТ)
Міс Екстравагантність – Ткаченко Анна (ІМВ)
Міс Артистичність – Зайцева Анастасія (ІЕМ)
Міс Елегантність – Яковлева Єлизавета (АКІ)
Міс Чарівність – Кришталь Катерина (ГМІ)
Міс Анабель Арто – Галенко Влада (ІІДС)
Міс Глядацьких Симпатій – Кришталь Катерина (ГМІ)
Відразу після оголошення результатів Міс НАУ-2016 Анастасія Гмиря розповіла нам про свої враження від конкурсу.
Що стало стимулом взяти участь у «Міс НАУ»?
На 1 курсі прийшла на конкурс «НАУ має талант», побачила цю сцену і загорілася бажанням бути на ній. Розуміла, що я не «студвісьонщиця», а просто люблю увагу та ходити на каблуках. Тому вирішила, що обов’язково буду на цій сцені. Не важливо як: чи Міс НАУ, чи ні. Титул не був для мене головним. Бути на цій сцені – ось чого я хотіла.
Що ти отримала від участі у конкурсі?
Позитивні емоції та багато друзів. Дійсно, всі дівчата підтримували. Особливо Влада (Міс ІІДС). Ми з нею здружилися, не було жорсткої конкуренції, тому підтримували до останнього одна одну. Надалі продовжуватимемо спілкування та сподіваюсь, що у нас все буде добре.
Який момент тобі найбільше запам’ятався?
Найбільше – сам виступ, а особливо – те, що було в гримерці: «кіпіш», нерви… (Дякую моїм друзям за підтримку). І, звичайно, інтелектуальний конкурс. Це моя фішка: я «туплю», просто скрізь «туплю»
Який рецепт перемоги від Міс НАУ-2016?
Повинна бути підтримка друзів. Мене вмовили піти вдруге на міс інституту друзі. Саме вони сказали, що я повинна там бути, повинна виграти, повинна бути на сцені ЦКМ НАУ. Тому головне – це підтримка. Якщо в тебе вірять –  усе вийде.
Вітаємо учасниць з хорошими результатами, а переможниці бажаємо удачі на представленні нашого університету на «Студміс Київ-2016».