Заголовок: Студенти університету у п'ятірці кращих команд гри «Що? Де? Скільки?»
Дата: 25/03/2019
URL: https://nau.edu.ua/ua/news/2019/3/studenti-universitetu-u-pyatirtsi-krashchih-komand-gri-shho-de-skilki.html
==================================================

Команда «Авіатор» Факультету економіки та бізнес адміністрування увійшла до п'ятірки кращих команд за підсумками гри «Що? Де? Скільки?», яку проводив Національний банк України в рамках проекту «Global Money Week».
Шістдесят студентів економічних спеціальностей із дев’яти київських ЗВО протягом декількох годин змагалися за звання найбільш ерудованих у фінансовій сфері. Гра «Що? Де? Скільки?» відбувалася за правилами брейн-рингу: перша команда, яка надала правильну відповідь, отримувала бал.
Global Money Week (Всесвітній тиждень грошей) – щорічна глобальна ініціатива, що включає акції та заходи по всьому світу. Гасло Global Money Week у 2019 році – «Навчайся! Накопичуй! Заробляй!», тому що дітям і молоді потрібно здобувати знання і розвивати навички, необхідні для ухвалення впевнених і зважених фінансових рішень упродовж життя. Вперше заходи Global Money Week були проведені у 2012 році. У 2019 році Global Money Week вже ввосьме об’єднає учасників з різних країн світу.