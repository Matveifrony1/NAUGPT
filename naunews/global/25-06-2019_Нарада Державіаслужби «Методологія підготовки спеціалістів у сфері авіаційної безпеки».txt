Заголовок: Нарада Державіаслужби «Методологія підготовки спеціалістів у сфері авіаційної безпеки»
Дата: 25/06/2019
URL: https://nau.edu.ua/ua/news/2019/6/narada-derzhaviasluzhbi-metodologiya-pidgotovki-spetsialistiv-u-sferi-aviatsiynoi-bezpeki.html
==================================================

Управління системою авіаційної безпеки Державної авіаційної служби України спільно з Інститутом ІКАО НАУ провели нараду «Методологія підготовки спеціалістів у сфері авіаційної безпеки» для керівників навчально-тренувальних центрів з підготовки персоналу з авіаційної безпеки (АБ) України.
У доповіді «Нові стратегії ІКАО в сфері підготовки персоналу з авіаційної безпеки» директор Інституту ІКАО НАУ Галина Суслова наголосила, що «Міжнародна організація цивільної авіації не тільки окреслює проблеми, пов'язані з безпекою цивільної авіації, а й визначає шляхи їх реалізації». Галина Андріївна закцентувала увагу на Глобальному плані забезпечення АБ, який містить: системний підхід до визначення загрози і управління ризиком, розвиток культури авіаційної безпеки, розширення технічних ресурсів та інновацій, удосконалення нагляду, контролю і забезпечення якості; розвиток співпраці і підтримки між навчальними центрами ІКАО.
З доповіддю «Культура авіаційної безпеки» виступила старший інструктор навчального центру з АБ Державного підприємства «Украерорух» Тамара Підгаєць. Вона, зокрема, зауважила, що ефективна культура авіаційної безпеки – одна з основних цінностей, а не зобов'язання або стаття обтяжливих витрат. З цікавим аналізом документів України та ІКАО щодо усунення невідповідностей  виступила інструктор ІКАО Тетяна Загній. Начальник відділу підготовки з АБ управління системою авіаційної безпеки Державіаслужби  Римма Оскілко та державний інспектор з авіаційного нагляду за безпекою авіації Володимир Поліщук проаналізували невідповідності за результатами перевірок підготовки персоналу з АБ. Начальник навчально-методичної частини навчального центру ІКАО з авіаційної безпеки ДП «Міжнародний аеропорт «Бориспіль» Оксана Іванченко поділилась досвідом аеропорту щодо методів підготовки з авіаційної безпеки.
На нараді проанонсовано проекти Державіаслужби України у сфері підготовки з АБ, зокрема нові правила; нові керівництва державних інспекторів з АБ; введення модулю 0 в навчальні програми із зазначенням підтеми «Управління ризиками», «Культура авіаційної безпеки»; стандартизація навчальних програм з АБ; створення робочих груп з розробки національних програм та інше.
Безперечно, проведення таких заходів істотно впливають на підвищення безпеки авіації.