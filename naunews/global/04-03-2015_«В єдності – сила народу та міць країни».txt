Заголовок: «В єдності – сила народу та міць країни»
Дата: 04/03/2015
URL: https://nau.edu.ua/ua/news/2015/3/v-ednosti-–-sila-narodu-ta-micz-kraini.html
==================================================

27 лютого 2015 року в методичному кабінеті Юридичного інституту відбулася тематична виставка на тему «В єдності – сила народу та міць країни», присвячена Дню Соборності та Свободи України.
У цей непростий для України час особливо важливим є закладення у свідомості розуміння значення єдності й цілісності України, національної ідеї розвитку вільної, незалежної, демократичної та заможної держави, любові до Батьківщини, патріотизму та духовності.
До уваги студентів були представлені експозиції сучасних наукових видань, історичних альманахів та інших цікавих публікацій про історію України, матеріали «круглих столів» та міжнародних конференцій, в яких відображено історичні події, філософські роздуми та концепції, ознайомлення з якими дозволяє пізнати сутність таких понять як «українська державність», «унітаризм», «соборність», «Майдан гідності» та подвиг «Небесної сотні», що стали невід’ємними складовими нового етапу становлення нашої держави і творення нової моделі світу.