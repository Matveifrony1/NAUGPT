Заголовок: Знайомимо учнів з НАУ
Дата: 20/02/2016
URL: https://nau.edu.ua/ua/news/2016/2/znajomimo-uchniv-z-nau.html
==================================================

8–19 лютого 2016 року викладачі кафедри української мови та культури І. Круть, І. Олександрук, Г. Онуфрійчук, О. Осадча та А. Терефера провели ряд профорієнтаційних заходів серед школярів-старшокласників у таких навчальних закладах: НВО Спеціалізована загальна школа І-ІІІ ст., центр естетичного виховання «Натхнення» Кіровоградської міськради; Тростянецька середня ЗОШ І-ІІІ ступенів № 2, що на Вінниччині; ЗОШ № 31 І-ІІІ ступенів м. Чернівці; Київська середня загальноосвітня школа № 215 та СЗОШ І-ІІІ ступенів № 1, м. Кодима Одеської області.
Викладачі розповіли про історію, традиції та особливості навчання студентів у Національному авіаційному університеті. Одинадцятикласники дізналися про найвагоміші досягнення університету в цілому і Гуманітарного інституту зокрема. Вони ознайомилися з інформацією про кафедри Гуманітарного інституту, почули про предмети, які обов’язково вивчають студенти-філологи, про науково-методичну базу, платформу не лише професійного зростання, але й творчого розвитку, отримали уявлення про педагогічно-професорський склад. Школярі активно цікавилися перспективами, які студент НАУ може отримати у майбутньому вже як фахівець.