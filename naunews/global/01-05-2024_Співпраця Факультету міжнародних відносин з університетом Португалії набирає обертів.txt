Заголовок: Співпраця Факультету міжнародних відносин з університетом Португалії набирає обертів
Дата: 01/05/2024
URL: https://nau.edu.ua/ua/news/2024/5/spivpratsya-fakultetu-mizhnarodnih-vidnosin-z-universitetom-portugalii-nabirae-obertiv.html
==================================================

Декан Факультету міжнародних відносин
Юрій Волошин
провів онлайн-зустріч з деканом Політехнічного інституту в місті Лейрія (Португалія)
Педро Морусу
. До зустрічі також долучилися заступники декана ФМВ
Катерина Сидоренко
та
Олександр Бушок
; представники Політехнічного інституту: заступники декана Факультету педагогіки та соціальних наук
Діна Таварес
і
Жорж Валера
, доцентка кафедри соціальних наук
Сюзана Монтейро
.
Сторони
обговорили подальші напрями співпраці
щодо можливості отримання подвійних дипломів, організації спільних наукових конференцій, майстер-класів, вебінарів та проведення авторських курсів викладачів ФМВ для студентів Політехнічного інституту в місті Лейрія.
Юрій Волошин розповів
, що на факультеті вже рік триває вивчення португальської мови як другої іноземної. Він відзначив, що одна студентка ФМВ вже перебуває на навчанні Політехнічного інституту в місті Лейрія  та запропонував обговорити
збільшення кількості студентів за програмою Еразмус+
.
Декан ФМВ наголосив
, що на факультеті функціонує потужна наукова школа з міжнародного права, фахівці якої читають лекції в університетах Естонії, Литви, Польщі та Франції. Він зазначив, що для наших студентів та викладачів буде цікавим вивчення досвіду інтеграції Португалії до Європейського Союзу, аналізу національного права Португалії та права ЄС.
Педро Морусу заявив
, що Політехнічний інститут завжди готовий до співпраці задля налагодження успішного освітнього процессу. Він зауважив, що факультет педагогіки та соціальних наук активно розвиває академічну мобільність, кожного року оновлюючи програми Еразмус+. Він розповів, що наразі у них створено курс для майбутніх дипломатів за яким навчаються студенти з Китаю.
Декан Політехнічного інституту в місті
Лейрія Педро Морусу запросив декана ФМВ Юрія Волошина
та представників факультету до Португалії для обговорення подальшої співпраці, зокрема, щодо створення стипендіальної програми для навчання в Португалії українських студентів.
За результатами зустрічі
сторони домовились про
посилення співпраці, зокрема, щодо розробки спільних навчальних програм для підготовки майбутніх фахівців з міжнародного права, міжнародного бізнесу та міжнародних відносин. Також домовились про проведення авторських курсів професорів ФМВ з міжнародного права, національної та міжнародної безпеки. Для  студентів факультету запропоновано стажування у форматі літнього табору у Португалії з вивчення європейського права та покращення мовних навичок з португальської мови.
Зустріч відбулась в рамках підписаної
Угоди про співробітництво
в галузі науки і освіти між Національним авіаційним університетом і Політехнічним інститутом міста Лейрія.