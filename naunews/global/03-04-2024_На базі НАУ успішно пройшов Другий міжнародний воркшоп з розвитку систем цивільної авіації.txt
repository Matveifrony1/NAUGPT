Заголовок: На базі НАУ успішно пройшов Другий міжнародний воркшоп з розвитку систем цивільної авіації
Дата: 03/04/2024
URL: https://nau.edu.ua/ua/news/2024/4/na-bazi-nau-uspishno-proyshov-drugiy-mizhnarodniy-vorkshop-z-rozvitku-sistem-tsivilnoi-aviatsii.html
==================================================

26-27 березня 2024 року
на базі Факультету аеронавігації, електроніки та телекомунікацій Національного авіаційного університету відбувся Другий міжнародний воркшоп
«Advances in Civil Aviation Systems Development»
. Захід, присвячений
актуальним питанням розвитку
систем цивільної авіації, об’єднав провідних науковців, фахівців галузі та студентів.
Робота воркшопу проходила в рамках двох тематичних треків:
«Development of civil aviation systems»
та
«Reliability and efficiency analysis of civil aviation systems»
. Загалом було представлено
32
ґрунтовні
доповіді
від представників Національного авіаційного університету, Льотної академії НАУ, Національного технічного університету України «Київський політехнічний інститут імені Ігоря Сікорського», Національного університету оборони України імені Івана Черняховського, Харківського національного університету радіоелектроніки, Державного торговельно-економічного університету, Інституту проблем машинобудування ім. А.М. Підгорного НАН України, ДП «Антонов», Shanxi Agricultural University (Китай), Georgian Aviation University (Грузія), IP Solutions Satellite Applications Inc (Японія) та Dublin City University (Ірландія).
Окремою родзинкою воркшопу стала
онлайн
-
лекція
представників компанії
«Boeing Ukraine»
— лідера авіаційної галузі. Усі доповіді викликали жваві професійні дискусії та конструктивні обговорення серед учасників.
Матеріали Другого міжнародного воркшопу «Advances in Civil Aviation Systems Development»
будуть опубліковані
у періодичному виданні Springer, що індексується науково-метричною базою Scopus.
Проведення такого масштабного заходу на базі НАУ стало
вагомим внеском
у розвиток систем цивільної авіації та сприяло обміну передовим досвідом між представниками авіаційної спільноти з різних країн світу. Висловлюємо вдячність організаторам та учасникам за високий рівень підготовки та плідну співпрацю.