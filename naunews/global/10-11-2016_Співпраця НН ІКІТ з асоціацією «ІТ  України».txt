Заголовок: Співпраця НН ІКІТ з асоціацією «ІТ  України»
Дата: 10/11/2016
URL: https://nau.edu.ua/ua/news/2016/11/spivpratsya-nn-ikit-z-asotsiatsieyu-it-ukraini.html
==================================================

Протягом вересня-листопада 2016 р. відповідальна за навчально– організаційну роботу НН ІКІТ О. Дубчак на запрошення  Асоціації «ІТ України» взяла участь у роботі Комітету з питань освіти асоціації.
9 листопада 2016 р. відбулося чергове засідання Комітету, присвячене підготовці IV Міжнародної конференції «СИНЕРГІЯ: ІТ-освіта та ІТ-бізнес». На засіданні, яке пройшло під  головуванням Радника Міністра освіти і науки України, директора Асоціації В. Валєєва, були присутні представники провідних ВНЗ м. Києва  (НТУУ «КПІ ім. І. Сікорського», КНУ ім. Т. Шевченка, НАУ) та ІТ-компаній.
Серед важливих питань щодо розвитку автономії ВНЗ та шляхів підвищення рівня підготовки ІТ-фахівців розглядалося також і питання освітніх стандартів спеціальностей галузі 12 «Інформаційні технології». Зокрема, представники ТОВ «БМС Консалтинг», як приклад, запропонували освітній стандарт зі спеціальності 125 «Кібербезпека», розроблений Підкомісією з кібербезпеки, яку очолює директор НН ІКІТ професор О. Юдін.