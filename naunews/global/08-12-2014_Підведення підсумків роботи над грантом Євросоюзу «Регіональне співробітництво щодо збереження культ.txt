Заголовок: Підведення підсумків роботи над грантом Євросоюзу «Регіональне співробітництво щодо збереження культурної спадщини»
Дата: 08/12/2014
URL: https://nau.edu.ua/ua/news/2014/12/pidvedennya-pidsumkiv-roboti-nad-grantom-evrosoyuzu.html
==================================================

28 листопада 2014 року у виставковій залі Інституту аеропортів відбулася презентація результатів роботи за грантом Євросоюзу «Регіональне співробітництво щодо збереження культурної спадщини».
В роботі брали участь ІКОМОС Грузії, ІКОМОС Вірменії; з боку України – ТОВ «Архітектура і престиж», НДІПОД, Національний заповідник «Софія Київська», УкрНДІпроектреставрація та ІАП НАУ.
Очолювала роботу завідувач кафедри дизайну інтер’єру, віце-президент НСАУ, регіональний координатор проекту Олена Олійник. В роботі брали участь співробітники кафедри дизайну інтерєру: доц. Л. Гнатюк, ст. викл. О. Сидорова. Н. Блажієвська, співробітники кафедри архітектури: доц. Н. Бут, ст.викл. О. Васильченко.
Результатом роботи стало проведення 10 міжнародних семінарів підвищення кваліфікації, написання статей для електронного журналу ЄС та видання документу «Національна політика щодо культурної спадщини».
Робота, яка має велике державне та міжнародне значення, дістала схвальні відгуки промовців. Прийнято рішення продовжити діяльності на ниві охорони культурної спадщини в ІАП НАУ, а найближчим часом це буде праця над міжкафедральною темою «Охорона культурної спадщини».