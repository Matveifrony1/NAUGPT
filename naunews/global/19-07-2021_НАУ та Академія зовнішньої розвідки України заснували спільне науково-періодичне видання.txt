Заголовок: НАУ та Академія зовнішньої розвідки України заснували спільне науково-періодичне видання
Дата: 19/07/2021
URL: https://nau.edu.ua/ua/news/2021/7/nau-ta-akademiya-zovnishnoi-rozvidki-ukraini-zasnuvali-spilne-naukovo-periodichne-vidannya.html
==================================================

Академія зовнішньої розвідки України, в особі ректора Олександра Кононенка та Національний авіаційний університет, в особі ректора Максима Луцького, спільно заснували наукове періодичне видання «Національна безпека, державне управління, міжнародні відносини».
Сторони об’єднали свої виробничі та інтелектуальні можливості задля сприяння розвитку наукового періодичного видання, метою якого є публікація наукових статей компетентних науковців, що спрямовані на розвиток теорії та практики національної безпеки, державного управління та міжнародних відносин.
Видання створено з метою:
- надання можливостей науково-педагогічній спільноті висвітлення результатів сучасних наукових досліджень з національної безпеки, державного управління та міжнародних відносин,
- формування професійних компетентностей фахівців у галузі національної безпеки, державного управління та міжнародних відносин;
- створення умов для публіцистичного обговорення та апробації теоретичних і практичних науково-методичних розробок в заявленій тематиці тощо.