Заголовок: Четверта міжнародна конференція «Методи та системи навігації та управління рухом»
Дата: 24/10/2016
URL: https://nau.edu.ua/ua/news/2016/10/chetverta-mizhnarodna-konferentsiya-metodi-ta-sistemi-navigatsii-ta-upravlinnya-ruhom.html
==================================================

18-20 жовтня в Національному авіаційному університеті пройшла Четверта міжнародна конференція «Методи та системи навігації та управління рухом».
Конференція здійснювалась під егідою IEEE (Інститут інженерів з електротехніки та електроніки, США). Головував на ній д.т.н., проф. В. Синєглазов).
Представлені на конференції роботи одразу потрапляють до наукометричної бази Scopus. В роботі форуму взяли участь вчені України (Київ, Харків, Херсон, Одеса, Кропивницький, Миколаїв, Івано-Франківськ), Польщі та ще ряду країн.
Було представлено змістовні доповіді з тематики систем штучного інтелекту, робастних систем керування рухомими об’єктами, оптимального оцінювання, тренажерів та імітаторів польоту, сучасних підходів до керування безпілотними літальними апаратами. Відбувся плідний обмін думками між представниками різних наукових шкіл. Проведення таких конференцій в НАУ буде сприяти подальшому розвитку науки в Україні та зростанню авторитету українських учених у світі.