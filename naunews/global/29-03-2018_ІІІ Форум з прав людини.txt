Заголовок: ІІІ Форум з прав людини
Дата: 29/03/2018
URL: https://nau.edu.ua/ua/news/1/3/iii-forum-z-prav-lyudini.html
==================================================

23 березня 2018 р. в НН юридичному інституті відбувся ІІІ Форум з прав людини, приурочений Міжнародному дню права на встановлення істини щодо грубих порушень прав людини та гідності жертв.
Захід проходив за підтримки Київської обласної організації Спілки юристів України та Управління сім’ї, молоді та спорту Департаменту освіти і науки, молоді та спорту м. Києва.
У роботі взяли участь представники місцевих судів,Верховного суду України, Конституційного Суду України, адвокатури, вищих навчальних закладів, серед яких: Руслан Добровольський - голова ГО «ВО «Суспільна Служба України», Леся Дубчак - адвокат, доцент кафедри цивільного та кримінального права Інституту політології та права Національного педагогічного ун-ту ім. М. П. Драгоманова, к.ю.н., доцент, Володимир Кампо - суддя Конституційного Суду України у відставці, к.ю.н., професор, Тетяна Костецька – ст. науковий співробітник Інституту держави і права ім. В.М. Корецького НАН України, к.ю.н., с.н.с., Оксана Кушнір – адвокат, представник Першого Київського міського центру надання вторинної правової допомоги, Сергій Малярчук - віце-президент Міжнародної поліцейської автомобільної корпорації України, Микола Матьора - Голова Київської обласної організації Спілки юристів України, Заслужений юрист України, Галина Муляр – викладач вищої категорії Київського професійно-педагогічного коледжу ім. Антона Макаренка, Володимир Пашинський - докторант кафедри адміністративного права Київського національного ун-ту ім. Т.Г. Шевченка, к.ю.н., доцент, Микита Симончук – адвокат, Тимур Хамзін - суддя Куйбишевського районного суду Запорізької обл., Олексій Шерстобаєв - радник керівника Київського регіонального центру НАПрН України, Ігор Шумак - к.ю.н., доцент кафедри публічного управління та адміністрування Національного ун-ту біоресурсів та природокористування України, Анатолій Шустерович     - журналіст, Лариса Завгородня – аспірантка НН ЮІ.
Під час засідання відбулося он-лайн включення від регіонального представника Уповноваженого Верховної Ради України з прав людини Олени Деменєвої (м. Запоріжжя). Вона звернулась до учасників з вітальним словом та окреслила стан захищеності людини і громадянина в Запорізькому регіоні.
Форум став відкритим майданчиком для обговорення питань захисту гідності і прав людини, пошуку шляхів виходу із соціальної кризи, збереження довіри населення до держави. Учасникам було запропоновано також для обговорення Проект Закону України «Про повагу гідності людини», розроблений Комітетом конституційного права, адміністративного права і прав людини Асоціації правників України.
Даний захід проведено в стінах НАУ як відповідь на виклик часу - тотальне нехтування гідністю та порушення прав людини, проведення антитерористичної операції на сході України, збільшення кількості людей з інвалідністю, недосконале пенсійне забезпечення та проблеми захисту прав дітей, що ставить на межу виживання колосальну кількість людей.