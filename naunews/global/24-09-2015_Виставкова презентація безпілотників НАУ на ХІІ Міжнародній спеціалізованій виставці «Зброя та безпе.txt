Заголовок: Виставкова презентація безпілотників НАУ на ХІІ Міжнародній спеціалізованій виставці «Зброя та безпека - 2015»
Дата: 24/09/2015
URL: https://nau.edu.ua/ua/news/2015/9/vistavkova-prezentacziya-bezpilotnikiv-nau-na-zbroya-ta-bezpeka-2015.html
==================================================

Проректор з наукової роботи Національного авіаційного університету Володимир Харченко взяв участь в роботі конференції «Перспективи розвитку озброєння. Кооперація підприємств оборонної промисловості з іноземними компаніями - головний напрямок ВТС та основа для створення нових зразків ОВТ», яка проводиться в рамках ХІІ Міжнародній спеціалізованій виставці «Зброя та безпека - 2015». В своїй доповіді проректор з наукової роботи розповів про наукові надбання та розробки науковців НАУ в галузі безпілотної авіації. На думку доповідача досягнення в галузі безпілотної авіації, це адекватна відповідь на виклик економічних та соціальних негараздів. В доповіді були представлені не тільки суто теоретичні схеми, доповідач розповів про конкретні екземпляри «безпілотників» класів MRE, mini, mikro та let, які були створені та прийняті до експлуатації науковцями НАУ в умовах обмеженого фінансування та стислих термінів проведення дослідницьких робіт. В доповіді були презентовані багатоцільовий безпілотний комплекс М-6 «Жайвір», проект М-7 «Небесний патруль» та безпілотна авіаційна система «Україна» на базі БПС М-7В5 «Небесний патруль». На думку доповідача така модель дослідницьких робіт, це єдиний шанс виживання корпусу дослідників та збереження надбання наукових шкіл у вищих навчальних закладах України.