Заголовок: Національний авіаційний університет та Укртрансгаз підписали меморандум про співпрацю.
Дата: 25/06/2024
URL: https://nau.edu.ua/ua/news/2024/6/natsionalniy-aviatsiyniy-universitet-ta-ukrtransgaz-pidpisali-memorandum-pro-spivpratsyu.html
==================================================

Національний авіаційний університет
розпочинає співпрацю з Укртрансгаз
з підготовки та перепідготовки кадрів, наукової та дослідницької діяльності, а також має намір запрошувати молодих спеціалістів працювати у структурних та виробничих підрозділах компанії. На зустрічі з в.о.ректора
Ксенією Семеновою
та членом Наглядової Ради
Ігорем Кравчишиним
був підписаний
меморандум про співпрацю.
«Попри війну, Укртрансгаз постійно розвиває нові напрями роботи та вдосконалює поточну діяльність. Для цього нам потрібні висококваліфіковані та вмотивовані фахівці, яких ще студентами ми плануємо запрошувати на навчальні та виробничі практики. Найкращі з них матимуть можливість працювати пліч-о-пліч з нашими досвідченими інженерно-технічними спеціалістами.
Партнерство підвищує якість освіти для студентів
та допомагає відповідати вимогам часу, реагувати на виклики, які стоять перед нами зараз. Розширення співпраці
відкриває нові можливості
як нашому підприємству, так і студентам НАУ», — зазначив очільник Укртрансгазу
Роман Малютін.
Спільно з університетом
Укртрансгаз планує розробляти та впроваджувати науково-дослідні програми
у галузі новітніх технологій з експлуатації та ремонту основного технологічного обладнання, енергетичних установок та їх систем.
«Для нас дуже ва
жливо аби наші студенти отримували комплексні знання та мали перспективи працевлаштування.
Співпраця з Укртрансгазом
надасть можливість їм проходити практику на підприємстві
, вчитися у досвідчених спеціалістів та бути в контексті найновітніших змін. Плануємо плідну співпрацю, яка передбачатиме підготовку та перепідготовку кадрів, наукову роботу та методичну, проте не обмежуємося цим.
Університет відкритий до співпраці з бізнесом,
адже тільки так ми зможемо виростити якісних фахівців в Україні», — зазначила в.о.ректора Національного авіаційного університет
у Ксенія Семенова.
Університет висловлює вдячність
Ігорю Кравчишину,
члену Наглядової ради НАУ, за його активну роль у розширенні партнерських зв’язків університету з провідними компаніями нафтогазової та енергетичної галузей. Його зусилля
сприяють створенню нових можливостей для студентів
та зміцненню позицій НАУ як провідного освітнього закладу у підготовці фахівців для стратегічно важливих секторів економіки.