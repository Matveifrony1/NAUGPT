Заголовок: На виконання рішення Вченої ради НАУ на погодження до МОН скерований проєкт Розпорядження КМУ «Про передачу цілісного майнового комплексу Льотної академії Національного авіаційного університету до сфери управління Міністерства оборони України»
Дата: 02/10/2023
URL: https://nau.edu.ua/ua/news/2023/10/na-vikonannya-rishennya-vchenoi-radi-nau-na-pogodzhennya-do-mon-skerovaniy-proekt-rozporyadzhennya-kmu-pro-peredachu-tsilisnogo-maynovogo-kompleksu-lotnoi-akademii-natsionalnogo-aviatsiynogo-universitetu-do-sferi-upravlinnya-ministerstva-oboroni-ukraini.html
==================================================

«Передати цілісний майновий комплекс Льотної академії Національного авіаційного університету (код згідно з ЄДРПОУ 37939527) зі сфери управління Міністерства освіти і науки до сфери управління Міністерства оборони України з приєднанням його до Харківського національного університету повітряних сил імені Івана Кожедуба (ХНУПС) як відокремленого структурного підрозділу та надалі іменувати його – Льотна академія Харківського національного університету повітряних сил імені Івана Кожедуба.
2. Взяти до відома, що особи, які навчаються в Льотній академії Національного авіаційного університету, продовжують навчання в Льотній академії Харківського національного університету повітряних сил імені Івана Кожедуба.
3. Відповідно до частини шостої статті 23 Бюджетного кодексу України передати бюджетні призначення, передбачені у 2023 році Міністерству освіти і науки на функціонування Льотної академії, Міністерству оборони України», - йдеться у тексті проєкту Розпорядження.
У пояснювальній записці до проєкту Розпорядження зазначається наступне:
«В умовах мобілізації усіх сил держави та суспільства, спрямованих на протидію широкомасштабній військовій агресії російської федерації, особливе місце належить Повітряним Силам Збройних Сил України, що надзвичайно актуалізує завдання підготовки висококваліфікованих фахівців для військової авіації. Приєднання до Харківського національного університету повітряних сил імені Івана Кожедуба Льотної академії Національного авіаційного університету, яка має значний досвід підготовки пілотів, повною мірою сприятиме реалізації безумовного виконання вимог Президента України – Верховного Головнокомандувача Збройних Сил України щодо нарощування оперативних спроможностей сил безпеки і оборони та рівня їх готовності до невідкладного реагування на виклики й загрози національній безпеці».
У супровідному листі до прем’єр-міністра України Дениса Шмигаля, міністра освіти і науки України Оксена Лісового та інших зацікавлених відомств зауважується на тому, що вказаний проєкт Розпорядження, на відміну від будь-якого іншого (пропонованого на розгляд КМУ збоку Міносвіти без відома колективу та відповідного рішення Вченої ради Національного авіаційного університету) повною мірою відповідає потребам забезпечення обороноздатності країни, а також чинному законодавству України, оскільки розроблений суворо виходячи з гарантованих чинним нормативно-правовими актами України принципів автономії вищих навчальних закладів, положень ЗУ «Про вищу освіту» і вимог п.7 Положення про національний заклад (установу) України, затвердженого Указом Президента України.
«Реалізація вказаного проєкту (Розпорядження) не потребує додаткового фінансування з державного чи місцевого бюджетів.
Реалізація проєкту (Розпорядження) потребуватиме передачі частини бюджетних призначень, передбачених Міністерству освіти і науки на 2023 рік у державному бюджеті за програмою 2201160 «Підготовка кадрів вищими навчальними закладами ІІІ й ІV рівнів акредитації та забезпечення діяльності їх баз практики» та програмою 2201190 «Виплата академічних стипендій студентам (курсантам) вищих навчальних закладів», Міністерству оборони України для функціонування Льотної академії Харківського національного університету повітряних сил імені Івана Кожедуба (ХНУПС)», - йдеться у супровідному листі.