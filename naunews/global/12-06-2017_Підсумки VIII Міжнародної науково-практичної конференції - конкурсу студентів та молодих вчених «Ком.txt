Заголовок: Підсумки VIII Міжнародної науково-практичної конференції - конкурсу студентів та молодих вчених «Комп'ютерні технології проектування конструкцій будівель і споруд»
Дата: 12/06/2017
URL: https://nau.edu.ua/ua/news/2017/6/pidsumki-viii-mizhnarodnoi-naukovo-praktichnoi-konferentsii-konkursu-studentiv-ta-molodih-vchenih-kompyuterni-tehnologii-proektuvannya-konstruktsiy-budivel-i-sporud.html
==================================================

5 червня 2017 у Національному авіаційному університеті відбувся заключний етап VIII Міжнародної науково-практичної конференції - конкурсу студентів та молодих учених «Комп'ютерні технології проектування конструкцій будівель і споруд». Участь у конкурсі взяли студенти Національного авіаційного університету, Київського національного університету будівництва та архітектури, Харківського національного університету міського господарства ім. О. Бекетова, Одеський національний морський університет, Одеський коледж транспортних технологій, Національний транспортний університет, Криворізький національний університет, Запорізький національний технічний університет. Конкурсна комісія відібрала 10 кращих робіт, автори яких виступили з доповідями на науково-практичній конференції.
Основними критеріями оцінювання робіт були: актуальність завдання, наукова новизна і універсальність використовуваного підходу.
Було прийнято рішення присудити одне перше, 2 других та 2 третіх місця.
Переможцями очної секції стали:
перше місце:
Андрій Томашевський (Криворізький національний університет). Тема роботи: Розробка інформаційної моделі будівлі з покриттям у вигляді геодезичного купола в середовищі Autodesk Revit та її передача в ПК ЛИРА-САПР;
друге місце:
Іван Буртовий (Київський національний університет будівництва і архітектури). Тема роботи: Розрахунок та проектування висотної окремостоячої споруди;
Руслан Шмагай (Одеський національний морський університет). Тема роботи: Анализ напряжённо-деформированного состояния причальной конструкции типа «больверк» при действии статических и сейсмических загрузок;
третє місце:
А. Гончар, М. Ковальська (Харківський національний університет міського господарства ім. О. Бекетова). Тема роботи: Новые энергетические принципы рационализации конструкции с использованием ЛИРА-САПР.
Андрій Комар (Київський національний університет будівництва і архітектури). Тема роботи: Напружено-деформований стан конструкцій висотної будівлі на пальових фундаментах, при різних способах моделювання грунтової основи;
молоде дарування
:
Юлія Казачонок, Богдан Охрименко (Київський національний університет будівництва і архітектури). Тема роботи: Применение BIM-технологий на примере деревянного каркаса 11-ти этажного жилого дома.
По закінченню конкурсу учасникам були вручені дипломи, сертифікати  на одноразове безкоштовне навчання програмним комплексам ЛІРА-САПР, МОНОМАХ-САПР, ЕСПРІ, або САПФІР на вибір, та інші подарунки. Кафедрі був презентований диск ACADEMIC set 2016 (ПК ЛІРА-САПР, ПК МОНОМАХ-САПР, ПК ЕСПРІ, ПК САПФІР-3D) з ліцензійними програмами для навчання студентів.
Організатори конкурсу вітають переможців та висловлюють подяку науковим керівникам: Є. Люльченко, М. Буту, Д. Безушко, В. Шмуклеру, Д.Михайлівському, К. Медведєву, В. Доненко, О. Церковній, П. Резнику.