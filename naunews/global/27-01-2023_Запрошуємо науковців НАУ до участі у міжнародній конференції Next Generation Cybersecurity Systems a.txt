Заголовок: Запрошуємо науковців НАУ до участі у міжнародній конференції Next Generation Cybersecurity Systems and Applications
Дата: 27/01/2023
URL: https://nau.edu.ua/ua/news/2023/1/zaproshuemo-naukovtsiv-nau-do-uchasti-u-mizhnarodniy-konferentsii-next-generation-cybersecurity-systems-and-applications.html
==================================================

Науковці НАУ можуть взяти участь у міжнародній конференції Next Generation Cybersecurity Systems and Applications (NGSec 2023), метою якої є надання можливостей та платформи для обміну інформацією про теоретичні, наукові та практичні досягнення з обговоренням викликів, з якими стикаються дослідники, науковці та інженери в галузі мережевої та інформаційної безпеки.
Організаторами є Національний авіаційний університет, Харківський національний університет радіоелектроніки та Харківський національний університет імені В.Н. Каразіна.
Зокрема, представниками організаційного і програмного комітету є співробітники Науково-дослідної лабораторії протидії кіберзагрозам в авіаційній галузі Факультету комп’ютерних наук та технологій та кафедри телекомунікаційних та радіоелектронних систем Факультету аеронавігації, електроніки та телекомунікацій.
Актуальні теми для обговорення: кібервійна, квантова криптографія та квантові комунікації, пост-квантова криптографія, безпечні хмарні обчислення, передові моделі кібербезпеки, криптографічні примітиви, моделі та механізми, малоресурсні обчислення та інші.
Матеріали конференції будуть опубліковані в Springer book та індексовані у Scopus. Кращі відібрані роботи будуть рекомендовані для публікації в Міжнародному науковому журналу, що індексується у Scopus.
Кінцевий термін подання матеріалів: 20 березня 2023 року.
Детальніше на
вебсторінці
конференції.