Заголовок: Освітній форум «Три місяці до ЗНО»
Дата: 12/02/2019
URL: https://nau.edu.ua/ua/news/2019/2/osvitniy-forum-tri-misyatsi-do-zno.html
==================================================

Відповідальний секретар Приймальної комісії НАУ Кирило Ніколаєв виступив спікером панельної дискусії освітнього форуму «Три місяці до ЗНО». Під час виступу він докладно розповів абітурієнтам та батькам про особливості вступної кампанії-2019, акцентувавши увагу на Правилах прийому до НАУ та їх змістовних складових.
Індивідуальне консультування та розповсюдження інформаційно-рекламних матеріалів забезпечив Олександр Бугайов, доцент кафедри базових і спеціальних дисциплін Інститут інноваційних освітніх технологій НАУ.
Освітній Форум «Три місяці до ЗНО» – це безкоштовний захід для учнів старших класів та їхніх батьків започаткований компанією ЯвКурсі. Учні під час заходу мали можливість написати пробне тестування з предметів ЗНО та отримати аналіз типових помилок та поради наставників, а батьки – відвідати індивідуальні консультації з експертами провідних університетів країни.
Проведення таких заходів спільно з партнерами і в подальшому сприятиме популяризації діяльності Національного авіаційного університету серед громадськості.