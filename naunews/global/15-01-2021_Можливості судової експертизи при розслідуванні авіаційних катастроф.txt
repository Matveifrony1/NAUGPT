Заголовок: Можливості судової експертизи при розслідуванні авіаційних катастроф
Дата: 15/01/2021
URL: https://nau.edu.ua/ua/news/2021/1/mozhlivosti-sudovoi-ekspertizi-pri-rozsliduvanni-aviatsiynih-katastrof.html
==================================================

В рамках співпраці з Київським науково-дослідним інститутом судових експертиз кафедрою кримінального права і процесу Юридичного факультету для студентів 4 курсу організовано проведення тренінгу на тему: «Можливості судової експертизи при розслідуванні авіаційних катастроф».
До участі в даному заході запрошено завідувача лабораторії наукової та методичної роботи Київського науково-дослідного інституту судових експертиз, кандидата юридичних наук, доцента Олександра Садченка, який звернув увагу студентів на специфіку роботи судово-експертних установ, розповів про види та призначення судових експертиз, які безпосередньо проводяться в інституті, особливості здійснення судово-експертної діяльності та порядок контролю за дотриманням судовими експертами вимог законодавства. Основний акцент зроблено також на розгляді питань щодо можливостей судових експертиз під час розслідування авіаційних катастроф, зокрема тих експертиз, які призначаються в першу чергу і яке доказове значення мають отримані результати в подальшому для кримінального провадження.
Проведення тренінгів є необхідним елементом навчального процесу майбутніх фахівців в галузі права та правоохоронної діяльності. Адже розуміння практичних аспектів і спілкування з діючими експертами надає змогу здобувачам вищої освіти оцінити власні знання та співставити теоретичну складову з реальною практикою.