Заголовок: В НАУ відбулась онлайн-зустріч ректора Максима Луцького з Надзвичайним і Повноважним Послом Японії в Україні Мацуда Кунінорі
Дата: 22/12/2021
URL: https://nau.edu.ua/ua/news/2021/12/v-nau-vidbulas-onlayn-zustrich-rektora-maksima-lutskogo-z-nadzvichaynim-i-povnovazhnim-poslom-yaponii-v-ukraini-matsuda-kuninori.html
==================================================

Сьогодні відбулась робоча онлайн-зустріч ректора Національного авіаційного університету Максима Луцького з Надзвичайним і Повноважним Послом Японії в Україні Мацуда Кунінорі.
У зустрічі також взяли участь:
- декан Факультету міжнародних відносин Юрій Волошин;
- викладач японської мови, доцент кафедри іноземних мов Дарія Ржевська.
Максим Луцький та Мацуда Кунінорі обговорили:
- організацію співпраці НАУ з Посольством Японії в Україні;
- перспективи розширення контактів з закладами вищої освіти Японії;
- важливість налагодження міцних зв’язків з компаніями та фірмами ІТ-сфери Японії, зацікавленими у розвитку співробітництва у галузі освіти і науки тощо.
Пан Мацуда Кунінорі висловив наміри підтримати студентів НАУ у вивченні японської мови, наголосив на важливості впровадження такої діяльності та вагомих здобутках університету в цьому напрямку.
Крім того, було підтверджено дружній візит у січні 2022 року Надзвичайного і Повноважного Посла Японії в Україні Мацуда Кунінорі до Національного авіаційного університету.
На завершення зустрічі сторони привітали один одного з прийдешнім Новим роком.