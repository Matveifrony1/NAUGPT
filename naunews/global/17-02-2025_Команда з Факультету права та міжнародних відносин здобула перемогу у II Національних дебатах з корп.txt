Заголовок: Команда з Факультету права та міжнародних відносин здобула перемогу у II Національних дебатах з корпоративного права
Дата: 17/02/2025
URL: https://nau.edu.ua/ua/news/2025/2/komanda-z-fakultetu-prava-ta-mizhnarodnih-vidnosin-zdobula-peremogu-u-ii-natsionalnih-debatah-z-korporativnogo-prava.html
==================================================

Дві команди Факультету права та міжнародних відносин КАІ взяли участь II
Національних дебатах з корпоративного права
, організатором яких є локальний осередок ELSA Kharkiv за підтримки ELSA Ukraine.
Дебати проходили
8-9 лютого 2025 року
в онлайн форматі та складались з 4 раундів: відбіркового, чвертьфіналу, півфіналу та фіналу. Кожна команда виступала на підтримку позиції (сторона «за»), викладеної у Фабулі або проти неї (сторона «проти»).
За результатами моделювання дискусії щодо питання «Чи є в Україні підприємства та товариства різними організаційно-правовими формами юридичної особи?», наші
дві команди потрапили у півфінал.
Команди:
Director
’s Bench,
у складі студенток спеціальності 081 «Право»
Анастасії Тюбай та Аліни Бесчаснової;
Lex Duo
, у складі студенток спеціальності 081 «Право»
Маргарити Григоренко та Ольги Слуцької.
Команда Director’s Bench
переконливо обґрунтувала свою позицію у півфіналі та фіналі щодо таких питань як:
Чи є законною конвертація кредиторських вимог кредиторів товариства в акції без проведення загальних зборів акціонерів товариства щодо збільшення статутного капіталу? Зокрема, чи існує конфлікт між ст. 17 ЗУ «Про акціонерні товариства» та ст. 53 КУзПБ?
Чи призводить така конвертація кредиторських вимог в акції до порушення прав поточних акціонерів товариства?.
Підтвердженням цього є здобуте I місце у Дебатах.
Вітаємо Анастасію Тюбай, Аліну Бесчаснову та їх тренерку Ніну Троцюк з перемогою
та бажаємо їм нових звершень!