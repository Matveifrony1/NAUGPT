Заголовок: Кафедра електроніки, робототехніки і технологій моніторингу та Інтернету речей продовжує проводити профорієнтації серед потенційних абітурієнтів
Дата: 20/02/2025
URL: https://nau.edu.ua/ua/news/2025/2/kafedra-elektroniki-robototehniki-i-tehnologiy-monitoringu-ta-internetu-rechey-prodovzhue-provoditi-proforientatsii-sered-potentsiynih-abiturientiv.html
==================================================

Кафедра електроніки, робототехніки і технологій моніторингу та Інтернету речей Факультету аеронавігації, електроніки та телекомунікацій провела
профорієнтаційні зустрічі з випускниками шкіл
міста Обухів Київської області. Заходи відбулися
14 лютого та 20 грудня
для учнів 11-х класів шкіл №3 та №5.
Представники кафедри — доценти
Олександр Пітерцев та Євген Габрусенко
, разом зі студентами – поділилися з майбутніми абітурієнтами інформацією про особливості навчання та перспективи професійного розвитку.
Доцент
Олександр Пітерцев
розкрив перед школярами захопливий світ сучасних технологій,
розповівши про:
теоретичні та експериментальні дослідження в мікро- та наноелектроніці;
проєктування та конструювання електронних приладів різної складності;
розробку електронних інформаційних систем із використанням штучного інтелекту;
впровадження нейронних мереж та бездротових сенсорних технологій.
Координатор профорієнтаційної роботи
Євген Габрусенко детально пояснив умови вступу 2025 року
та представив освітньо-професійні програми кафедри. Особливу увагу було приділено можливостям, які відкриваються перед студентами під час навчання та після закінчення університету.
Школярі виявили активний інтерес до представленої інформації,
жваво обговорювали особливості навчального процесу та можливості майбутнього працевлаштування. Важливим елементом зустрічей стало спілкування з студентами кафедри, які поділилися власним досвідом навчання.
Кафедра ЕРМІТ висловлює вдячність адміністраціям шкіл №3 та №5 міста Обухів за плідну співпрацю та сподівається на подальшу взаємодію у підготовці майбутніх фахівців у галузі електроніки та робототехніки.