Заголовок: Стартував Всеукраїнський конкурс творчих робіт серед молоді з питань державного управління
Дата: 18/07/2024
URL: https://nau.edu.ua/ua/news/2024/7/startuvav-vseukrainskiy-konkurs-tvorchih-robit-sered-molodi-z-pitan-derzhavnogo-upravlinnya.html
==================================================

Національне агентство України з питань державної служби та Центр адаптації державної служби до стандартів Європейського Союзу
оголосили про проведення Всеукраїнського конкурсу творчих робіт серед молоді.
Цей конкурс має на меті
підтримку та розвиток амбітної й вмотивованої молоді, розширення її участі у формуванні та реалізації державної політики, а також покращення іміджу державної служби в Україні.
Учасники конкурсу
можуть подати свої роботи в одній з
семи номінацій:
Рівні права і можливості жінок і чоловіків;
Політична освіта та політична культура;
Відбудова та відновлення системи освіти в умовах воєнного стану;
Публічна служба моєї мрії;
Відновлення України на цінностях прав людини;
Інструменти ефективності в державних установах;
Молодь у системі публічного управління: новітні підходи та перспективи.
Конкурс відкритий для всіх
активних, амбітних та креативних молодих людей, які цікавляться питаннями державного управління та мають ідеї щодо удосконалення державної політики у різних сферах. Особливо заохочуються до участі ті, хто планує в
майбутньому стати публічними службовцями.
Для участі у конкурсі
необхідно
до 30 вересня 2024 року
подати заявку
за встановленим зразком та конкурсну роботу на електронну адресу:
konkurs@center.gov.ua
.
Цей конкурс є чудовою можливістю для молоді
проявити свої творчі здібності, поділитися своїми ідеями щодо розвитку держави та зробити внесок у формування майбутнього країни.
Запрошуємо всіх зацікавлених молодих людей взяти участь та зробити свій внесок у розбудову сучасної та ефективної системи державного управління в Україні.