Заголовок: Юрія Волошина обрано Головою Науково-експертної ради НАЗК
Дата: 25/06/2019
URL: https://nau.edu.ua/ua/news/2019/6/yuriya-voloshina-obrano-golovoyu-naukovo-ekspertnoi-radi-nazk.html
==================================================

На спільному засіданні керівництва Національного агентства з питань запобігання корупції (НАЗК) з членами Науково-експертної ради НАЗК  декана Факультету міжнародних відносин Юрія Волошина обрано Головою Науково-експертної ради НАЗК.
Відповідно до положення до складу Експертної Ради ввійшли представники наукових установ, вищих навчальних закладів, громадських організацій, державних органів, науковці, фахівці, експерти, які за характером своєї діяльності пов`язані з питаннями протидії корупції.
Основними завданнями Ради є: розроблення науково обґрунтованих рекомендацій для створення належних умов реалізації повноважень Національним агентством; забезпечення системної взаємодії між Національним агентством та науковими (експертними) організаціями, фахівцями; визначення актуальних напрямів для наукових досліджень з питань запобігання корупції; наукове супроводження процесу впровадження успішного світового досвіду у сфері запобігання корупції та ін.
Дана подія відкриває для студентів Факультету міжнародних відносин перспективи проходження науково-дослідної практики магістрів, нормопроектної та аналітичної діяльності в центральному органі виконавчої влади України зі спеціальним статусом, який забезпечує формування та реалізує державну антикорупційну політику.