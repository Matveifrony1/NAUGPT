Заголовок:Мотиваційний лист

Дата: ----------
URL: https://pk.kai.edu.ua/motyvaczijnyj-lyst/
==================================================
Мотиваційний лист
Що таке мотиваційний лист?
Це ваша письмова розповідь про те, чому ви хочете вступити саме на цю спеціальність в КАІ. У листі ви розповідаєте про свої цілі, досягнення, сильні сторони та чому саме ця освітня програма та спеціальність вам підходить.

Чи обов’язково подавати мотиваційний лист?
Так, обов’язково! Без мотиваційного листа вас не допустять до конкурсу.

Як подавати?
Онлайн: завантажуєте в електронний кабінет при подачі заяви.
Вимоги до оформлення
Обсяг: 1-2 сторінки А4 (до 4 тисяч знаків без пробілів).
Стиль: діловий, стриманий, серйозний (без зайвих емоцій).
Мова: українська.
Структура: поділ на абзаци з логічним викладенням.
Структура листа
1. Шапка
Кому: Голові Приймальної комісії КАІ Ксенії СЕМЕНОВІЙ.
Від кого: ваше ім’я, прізвище, email, телефон.
2. Вступна частина
Коротко про себе.
Де дізналися про КАІ.
Яку спеціальність обрали і чому.
3. Основна частина
Ваші особисті якості та здібності.
Досягнення в навчанні та інших сферах.
Чому саме ви найкращий кандидат для цієї спеціальності.
Ваш досвід (робота, волонтерство, проєкти, курси).
4. Висновок
Підтвердіть готовність навчатися.
Покажіть впевненість у правильності вибору.
Важливо пам’ятати!
✅ Пишіть чесно та оригінально.
✅ Уникайте граматичних помилок.
✅ Один лист можна подавати на різні форми навчання однієї спеціальності.

Розгляд мотиваційних листів здійснюється Приймальною комісією Державного університету «Київський авіаційний інститут» без присвоєння їм конкурсних балів.

Додаток 12. Вимоги до мотиваційних листів вступників до Державного університету «Київський авіаційний інститут» у 2025 році