Заголовок: Застосування електронних засобів контролю в Україні
Дата: 23/11/2015
URL: https://nau.edu.ua/ua/news/2015/11/zastosuvannya-elektronnix-zasobiv-kontrolyu-v-ukraini.html
==================================================

18 листопада 2015 року у загальноосвітній середній школі № 121 та ліцеї «Еко» № 198 м. Києва доцент кафедри кримінального права і процесу Навчально-наукового Юридичного інституту Назар Малярчук провів для учнів старших класів лекцію на тему «Застосування електронних засобів контролю в Україні».
Були розглянуті: поняття «електронні засоби контролю»; підстави та порядок імплементації даного інституту в кримінальному процесі з урахуванням досвіду зарубіжних країн; проблеми правового регулювання, фінансового забезпечення інституту електронних засобів контролю; технічні особливості впровадження електронних засобів контролю в Україні.
Старшокласники взяли участь в обговоренні шляхів усунення прогалин у законодавстві щодо гарантій застосування та забезпечення дієвості електронних засобів контролю в Україні.