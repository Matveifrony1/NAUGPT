Заголовок: Керівництвом Факультету міжнародних відносин НАУ проведено онлайн-зустрічі з викладачами та студентами
Дата: 18/03/2022
URL: https://nau.edu.ua/ua/news/2022/3/kerivnitstvom-fakultetu-mizhnarodnih-vidnosin-nau-provedeno-onlayn-zustrichi-z-vikladachami-ta-studentami.html
==================================================

Протягом 15-17 березня, деканом Факультету міжнародних відносин (ФМВ) Національного авіаційного університету Юрієм Волошиним проведено ряд онлайн-зустрічей з викладачами, старостами всіх курсів та студентами 4 курсу спеціальностей факультету.
У зустрічах також взяли участь заступники декана та завідувачі кафедр ФМВ НАУ.
Учасники обговорили:
- питання відновлення навчального процесу;
- зміни до графіку проходження семестрового контролю з урахуванням умов воєнного стану;
- індивідуальні графіки для здобувачів вищої освіти, які перебувають в умовах окупації, тимчасово переміщені до інших регіонів України або виїхали закордон та інше.
Студентам розповіли про порядок подання і захисту курсових та дипломних проєктів. Також було зазначено, що захист дипломних робіт та написання кваліфікаційних іспитів відбудеться дистанційно.