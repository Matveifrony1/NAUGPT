Заголовок: Третій міжнародний симпозіум «Соціокультурний дискурс глобалізованого світу»
Дата: 17/03/2020
URL: https://nau.edu.ua/ua/news/2020/berezen/tretiy-mizhnarodniy-simpozium-sotsiokulturniy-diskurs-globalizovanogo-svitu.html
==================================================

У режимі відеоконференції у НАУ розпочав роботу третій Міжнародний симпозіум «Соціокультурний дискурс глобалізованого світу: наука, освіта, комунікація». Організатор – Факультет лінгвістики та соціальних комунікацій (ФЛСК). Співорганізатори – 37 освітніх та наукових установ, зокрема, 17 – закордонних.
Цього року у роботі Симпозіуму, що проходитиме протягом березня-травня, передбачено проведення семи міжнародних, п’яти всеукраїнських конференцій, семінарів, круглих столів, серії науково-популярних заходів для молодих учених і студентів.
Учасників Симпозіуму привітав проректор з навчальної роботи Артур Гудманян. Декан ФЛСК Сергій Ягодзінський зазначив, що цьогорічний Симпозіум відбуватиметься у форматі віртуального обговорення нагальних для наукового глобалізованого світу проблем, а кафедри факультету відкриють творчі майстерні для співпраці, спільних напрацювань та  рекомендацій.
Подальша робота пленарного засідання відбувалася у формі відеоконференції. Кожен спікер мав змогу виступити з доповіддю в режимі реального часу. Зокрема, до онлайн конференції долучились: проректор з науково-педагогічної та виховної роботи Національної академії керівних кадрів культури і мистецтв Людмила Степаненко; президент Всеукраїнської асоціації корейців, завідувачу кафедри корейської філології Київського національного лінгвістичного університету Кан Ден Сік;
начальник гуманітарного інституту Національного університету оборони України імені Івана Черняховського Василь Осьодло та інші.
Факультет лінгвістики та соціальних комунікацій запрошує до участі в заходах Симпозіуму: Skype-група Симпозіуму –
https://join.skype.com/oDeIyHeVj41L