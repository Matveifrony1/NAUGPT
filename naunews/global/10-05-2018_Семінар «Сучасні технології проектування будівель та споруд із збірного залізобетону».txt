Заголовок: Семінар «Сучасні технології проектування будівель та споруд із збірного залізобетону»
Дата: 10/05/2018
URL: https://nau.edu.ua/ua/news/1/5/seminar-suchasni-tehnologii-proektuvannya-budivel-ta-sporud-iz-zbirnogo-zalizobetonu.html
==================================================

7 травня 2018 р. у рамках Фестивалю «Архітектура, дизайн, будівництво 2018» у Навчально-науковому інституті аеропортів на кафедрі комп'ютерних технологій будівництва для студентів 4 курсу відбувся науково-практичний семінар на тему: «Сучасні технології проектування будівель та споруд із збірного залізобетону».
Доповідь асистента кафедри Дарії Скребнєвої була присвячена:
розвитку збірного залізобетону в Європі, Україні та країнах СНД;
сучасним технологіям швидкого проектування-BIM-технологіям із Німеччини;
контролю якості проектних рішень;
автоматизації моделювання виробів та видачі комплекта залізобетонних виробів;
методиці формування збірно-монолітних перекриттів «Баблдек», які мають підвищену міцність, кращі теплоізоляційні та шумозахисні характеристики, меншу вагу, а тому значно знижують навантаження на фундамент будівлі;
технології «Філігран», перевага якої полягає в тому, що вона потребує вдвічі менше опалубки та не потребує укладання основної арматури.
Оскільки тема BIM-технологій є дуже актуальною, основну увагу приділили перевагам проектування із застосуванням однієї з таких технологій, а саме Allplan Precast (Planbar). Було відзначено, що швидкість проектування може бути збільшена завдяки застосування автоматичного моделювання основних параметрів усіх виробів поверху, автоматизованого вибору вузлів стиків, генерування креслень виробів зі всього поверху однією кнопкою. Максимальна швидкість досягається при доналаштуванні бізнес-процесів: оптимізації проектних рішень та завдяки діалогу з виробництвом. Безпомилковість забезпечується завдяки інтелекту відповідної будівельної системи, які вже закладені в Allplan Precast (Planbar), що використовує для проектування дані архітектури, розрахунку (двосторонній зв'язок з LIRA, SCAD тощо), виробництва та будмайданчика. Успіх гарантується за рахунок інтеграції процесів, прив'язки обладнання будь-якого степеню та взаємодії проектування, виробництва і логістики.