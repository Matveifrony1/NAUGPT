Заголовок: Випуск–2016 слухачів в ІДП
Дата: 15/06/2016
URL: https://nau.edu.ua/ua/news/2016/6/vipusk–2016-sluhachiv-v-idp.html
==================================================

15 червня 2016 року в Інституті доуніверситетської підготовки відбулися урочистості з нагоди вручення слухачам підготовчих курсів випуску–2016 Свідоцтв встановленого зразка про завершення навчання. Адміністрація ІДП привітала випускників із успішним завершенням навчання на підготовчих курсах та побажала здійснення мрій, втілення в життя надій і сподівань, а головне, зробити правильний професійний вибір, стати студентами одного із кращих вищих навчальних закладів України – Національного авіаційного університету, здобути якісну вищу освіту, досягти професійного успіху та служити на благо українського народу.
Понад 95 % випускників мають наміри вступати до нашого університету. Адже слухачам підготовчих курсів, які будуть вступати до НАУ на природничо-математичні та інженерно-технічні спеціальності, до загального рейтингу додається до 10 балів.
За результатами моніторингу рівня успішності випускників середній показник якості (достатній та високий) перевищує 72 %. Не виникає сумніву, що ці результати буде підтверджено рейтинговими сертифікатами загальнонаціонального ЗНО–2016 і кращі з наших випускників поповнять лави студентів, які підготовлені не тільки до вступу у ВНЗ України, але й до успішного подальшого навчання в ньому.
До зустрічі, дорогі випускники, і нехай Вам щастить!