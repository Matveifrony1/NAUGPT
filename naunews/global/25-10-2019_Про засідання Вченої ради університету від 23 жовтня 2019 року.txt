Заголовок: Про засідання Вченої ради університету від 23 жовтня 2019 року
Дата: 25/10/2019
URL: https://nau.edu.ua/ua/news/2019/10/pro-zasidannya-vchenoi-radi-universitetu-vid-23-zhovtnya-2019-roku.html
==================================================

23 жовтня 2019 року у Національному авіаційному університеті відбулося засідання Вченої ради університету.
Ректор університету Володимир ІСАЄНКО відзначив кращих співробітників університету та вручив нагороди.
Диплом кандидата технічних наук вручено ГОЛИЧУ Юрію Володимировичу – співробітнику ПАТ «Укртатнафта», науковий керівник Бойченко Сергій Валерійович.
Грамоту Верховної ради України за заслуги перед Українським народом вручено МАЧАЛІНУ Ігорю Олексійовичу – декану Факультету аеронавігації, електроніки та телекомунікацій.
Грамоту Міністерства освіти і науки України вручено ВАХНОВАН Вікторії Юріївні – директору Науково-технічної бібліотеки Національного авіаційного університету.
Подяку Міністерства освіти і науки України вручено:
БОЛОТОВУ Григорію Івановичу – доценту кафедри містобудування Факультету архітектури, будівництва та дизайну.
ЛИХОВІЙ Софії Яківні – завідувачу кафедри кримінального права і процесу Юридичного факультету.
ЧЕРЕВАТЮК Вікторії Богданівні – доценту кафедри теорії та історії держави і права Юридичного факультету.
Вчений секретар Галина Єнчева зачитала вітальний лист від Президента Ради ІКАО Олумуіва Бенарда Аліу в якому, він повідомляє про нагородження пам’ятною медаллю з нагоди 75-ї річниці ІКАО ректора НАУ Володимира ІСАЄНКА, директора Інституту ІКАО Галини СУСЛОВОЇ та професора кафедри радіоелектронних пристроїв та систем Факультету аеронавігації, електроніки та телекомунікацій Володимира ІВАНОВА. Зазначив, що нагорода на честь цієї знаменної події в історії авіації є визнанням від ІКАО та його особистої вдячності Національному авіаційному університетові за внесок та служіння справі розвитку цивільної авіації світу.
На засіданні Вченої ради університету ректор Володимир Ісаєнко вручив завідувачу кафедри двигунів внутрішнього згорання та транспорту Жешувського технологічного університету Казиміру Лейді мантію та диплом «Почесний доктор Національного авіаційного університету».
Вчена рада університету шляхом таємного голосування висунула кандидатуру ТУНІКА Анатолія Азарійовича – професора кафедри аерокосмічних систем управління Факультету аеронавігації, електроніки та телекомунікацій, доктора технічних наук, професора на здобуття довічної державної стипендії видатним діячам науки.
Вчена рада університету присвоїла вчене звання професора по кафедрі аеронавігаційних систем КОНІНУ Валерію Вікторовичу – професору кафедри аеронавігаційних систем Факультету аеронавігації, електроніки та телекомунікацій, доктору технічних наук, старшому науковому співробітнику. На засіданні присвоєно вчене звання доцента по кафедрі фізичної та психофізіологічної підготовки ГАЛІМСЬКІЙ Інні Іванівні – доценту кафедри фізичної та психофізіологічної підготовки Льотної академії Національного авіаційного університету, кандидату педагогічних наук. Присвоєно вчене звання доцента по кафедрі технологій аеропортів ПРИЙМАК Людмилі Борисівні – доценту кафедри технологій аеропортів Аерокосмічного факультету, кандидату технічних наук та вчене звання доцента по кафедрі цивільного права і процесу ЯМНЕНКО Тетяні Михайлівні – професору кафедри цивільного права і процесу Юридичного факультету, доктору юридичних наук.
Створено Навчально-наукову лабораторію комп’ютерної діагностики складних технічних систем при кафедрі комп’ютеризованих електротехнічних систем і технологій Аерокосмічного факультету та Науково-дослідну лабораторію протидії кіберзагрозам в авіаційній галузі в структурі Факультету кібербезпеки, комп’ютерної та програмної інженерії.
Вчена рада університету затвердила квоти делегатів на Конференцію трудового колективу Національного авіаційного університету.
Також затверджено освітньо-професійні програми підготовки здобувачів першого (бакалаврського) та другого (магістерського) рівня вищої освіти зі спеціальностей університету, затверджено навчальні та робочі навчальні плани. Окрім того, затверджено теми докторських дисертацій, рекомендовано до друку низку наукових журналів, монографій, збірників наукових праць та наукових журналів.