Заголовок: Здобувачі освіти Юридичного факультету відвідали судові засідання Київського апеляційного суду
Дата: 30/04/2024
URL: https://nau.edu.ua/ua/news/2024/4/zdobuvachi-osviti-yuridichnogo-fakultetu-vidvidali-sudovi-zasidannya-kiivskogo-apelyatsiynogo-sudu.html
==================================================

17 квітня 2024 року
студенти третього курсу Юридичного факультету разом із старшою викладачкою кафедри цивільного права і процесу
Юлією Белугою
взяли участь в
судових засіданнях Київського апеляційного суду м. Києва
.
Дану можливість для студентів реалізовано в рамках тісної співпраці із Київським апеляційним судом, зокрема
керівником апарату Олегом Радченко
, який
являється випускником Юридичного інституту «Інституту повітряного і космічного права» 2007 року
та на даний час є
членом Ради роботодавців
своєї alma mater.
На початку зустрічі
заступниця начальника відділу міжнародно-правового співробітництва та взаємодії з засобами масової інформації
Зуліана Антіпова
ознайомила студентів з регламентом роботи відділу канцелярії, структурою та особливостями роботи апарату суду, характером співпраці працівників суду із громадянами.
Студенти, як вільні слухачі,
були присутні при розгляді
цивільних, житлових та трудових спорів, проте, найбільше зацікавлення у них викликала справа за позовом Акціонерного товариства Комерційного банку «Приватбанк» до особи про стягнення заборгованості за кредитним договором. Керуючись статтею 357 Цивільного процесуального кодексу України (далі — ЦПК України) суд ухвалив рішення відмовити у відкритті апеляційного провадження за апеляційною скаргою.
Друга цивільна справа
стосувалася розгляду апеляційної скарги від об’єднання співвласників житлового будинку «Кантрі-Хаус», за результатами розгляду якої Київський апеляційний суд, керуючись ст.ст. 365, 366, 369 ЦПК України, ухвалив рішення закінчити проведення підготовчих дій.
Наступна справа
стосувалась розгляду заяви представника про виправлення описки у Постанові Київського апеляційного суду. Керуючись статтею 269 ЦПК України (Виправлення описок та арифметичних помилок у судовому рішенні) суд ухвалив рішення залишити заяву без задоволення.
Під час судових засідань
студенти отримали унікальну можливість
поспостерігати за різними етапами судового процесу та побачити, як відбувається сам процес, які кроки виконують учасники та як вони взаємодіють між собою та суддею. Це дозволило їм також глибше зрозуміти суть судових процесів, їх структуру та динаміку.
Після судових засідань здобувачі освіти
поспілкувались із суддями
із розгляду цивільних справ
Галиною
Мостовою
та
Оленою
Лапчевською
та поставили їм запитання, які виникли в них під час розгляду справ.
Студенти висловили слова вдячності
працівникам апарату суду та суддям за надану можливість наочно поспостерігати за ходом судового процесу в апеляційній інстанції та побачити роботу досвідчених юристів.