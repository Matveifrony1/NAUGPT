Заголовок: Студентська конференція НАУ
Дата: 08/11/2017
URL: https://nau.edu.ua/ua/news/2017/11/studentska-konferentsiya-nau.html
==================================================

Напередодні виборів до студради Національного авіаційного університету 8-го листопада у актовому залі першого корпусу пройшла  конференція студентів НАУ. Згідно з протоколами про пряме таємне голосування на конференцію було делеговано 182 студенти, з яких було присутньо 154.
До президії були запрошені помічник ректора по роботі зі студентами Оксана Вовк та представники юридичного відділу Олексій Смєхов.
На порядку денному були винесені три основні питання. Перше – звіт Олексія Клочківського за рік діяльності на посаді Голови Студентської ради НАУ та звіт про використання бюджету. Звіт було визнано задовільним більшістю голосів («проти» - 1, «утримались» - 8). Другим питанням було затвердження складу центральної виборчої комісії до наступних виборів студради. Склад комісії також затвердили більшістю голосів (« проти» - 3, «утримались» - 4). Третє питання - внесення правок до положень про вибори.