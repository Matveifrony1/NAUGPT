Заголовок: На Факультеті архітектури, будівництва та дизайну НАУ пройшли захисти дипломів освітнього ступеня Бакалавр
Дата: 23/06/2022
URL: https://nau.edu.ua/ua/news/2022/6/na-fakulteti-arhitekturi-budivnitstva-ta-dizaynu-nau-proyshli-zahisti-diplomiv-osvitnogo-stupenya-bakalavr.html
==================================================

Згідно з графіком навчального процесу, з 14 по 18 червня на Факультеті архітектури, будівництва та дизайну (ФАБД) Національного авіаційного університету відбулися захисти дипломних робіт студентів 4-го курсу факультету освітнього ступеня Бакалавр денної форми навчання за спеціальностями 022 «Дизайн», 191 «Архітектура та містобудування» та 192 «Будівництво та цивільна інженерія».
Випускники продемонстрували глибокі знання у галузі проектування, будівництва, технічної експлуатації будівель та інженерних споруд, а також належне вміння використовувати у своїх дипломних роботах рішення, що відповідають положенням нормативних документів і кваліфікаційній характеристиці у відповідності з вимогами Вищої школи.
Розрахунково-графічна частина та оформлення дипломних робіт виконані з використанням сучасних програмних комплексів ЛІРА, МОНОМАХ, АutoCAD, ArchiCAD.
Тематика дипломних робіт за освітньо-професійною програмою «Автомобільні дороги і аеродроми» присвячена капітальному ремонту і реконструкції автомобільних доріг та аеродромів з використанням інноваційних матеріалів й сучасних технологій.
Студенти спеціальності «Дизайн» такоє добре показали свої набуті упродовж чотирьох років навчання на кафедрі дизайну інтер’єру навички. В цьому їм допомагали та усіляко підтримували їх викладачі на чолі з завідувачем кафедри Лілією Гнатюк.
Здобувачі вищої освіти спеціальності 191 «Архітектура та містобудування» гідно підтвердили свої професійні знання і захистили дипломні проекти. Кращі проєкти виставлено у виставковому просторі на другому поверсі 1-го корпусу НАУ.
Цьогорічні теми дипломних робіт є надзвичайно актуальними та відповідають сучасному стану науки, техніки і економіки. Усі студенти-дипломники на високому науково-практичному рівні підготували і захистили свої дипломні роботи.
Вітаємо молодих фахівців та бажаємо їм кар’єрного зростання.