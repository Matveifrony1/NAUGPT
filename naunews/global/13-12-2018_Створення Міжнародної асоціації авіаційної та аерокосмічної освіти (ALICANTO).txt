Заголовок: Створення Міжнародної асоціації авіаційної та аерокосмічної освіти (ALICANTO)
Дата: 13/12/2018
URL: https://nau.edu.ua/ua/news/1/12/stvorennya-mizhnarodnoi-asotsiatsii-aviatsiynoi-ta-aerokosmichnoi-osviti-(alicanto).html
==================================================

Сьогодні на Форумі авіаційних університетів, що проходить в рамках Другого Всесвітнього Саміту ІКАО «Нове покоління авіаційних спеціалістів» (Шеньчжень, КНР), відбулось підписання Угоди про створення Міжнародної асоціації авіаційної та аерокосмічної освіти (ALICANTO). Від Національного авіаційного університету Угоду підписав ректор Володимир Ісаєнко.
Мета Асоціації – керувати, представляти, просувати і захищати інтереси університетів, які пропонують програми, пов'язані з авіацією, на глобальному і регіональному рівнях. Зокрема, Асоціація братиме участь в роботі Програми NGAP ІКАО, яка представляє інтереси зацікавлених сторін: держав, промисловості та закладів вищої освіти.
Разом з НАУ Угоду підписали представники понад 50 провідних авіаційних університетів з Австралії, Білорусі, Великобританії, Венесуели, Грузії, Німеччини, Італії, Канади, Китаю, Південної Кореї, Південно-Африканської республіки, Польщі, Росії, Румунії, Сінгапуру, Словаччини, США, Туреччини, Франції, Чехії.
Створення Асоціації ініційовано ректором НАУ у штаб-квартирі ІКАО (Монреаль, Канада) у листопаді 2017 року під час підписання Меморандуму між ІКАО і НАУ про координацію та організацію стажування фахівців авіаційного профілю України в апараті ІКАО.