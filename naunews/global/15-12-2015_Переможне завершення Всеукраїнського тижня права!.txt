Заголовок: Переможне завершення Всеукраїнського тижня права!
Дата: 15/12/2015
URL: https://nau.edu.ua/ua/news/2015/12/peremozhne-zavershennya-vseukrainskogo-tizhnya-prava.html
==================================================

11 грудня 2015 року Навчально-науковий  Юридичний інститут спільно з Координаційною радою молодих юристів України при Міністерстві юстиції України організував проведення Всеукраїнського правового VIP-турніру серед студентів-правників кращих  вищих навчальних закладів України.
Щороку НН ЮІ НАУ активно відзначає тиждень права. Завдяки проведенню VIP-турніру майбутні юристи не тільки отримують нові практичні навички, а й демонструють на практиці здобуті теоретичні знання.
Під час  відкриття  співорганізатори турніру: директор НН ЮІ І. Сопілко, голова Координаційної ради молодих юристів України А. Бутенко, заступник голови Координаційної ради молодих юристів України Є. Которобай, голова НТСА НН ЮІ Д. Бондаренко висловили  сподівання на те, що участь у брейн-рингу допоможе учасникам проявити всі свої здібності.
У турнірі взяло участь 14 команд ВНЗ України. За результатами правової боротьби 3 місце зайняла команда Юридичного факультету Чернігівського технологічного університету,  2 місце – Факультету психології та права Національного університету «Львівська політехніка», а перемогу здобула  команда Навчально-наукового Юридичного інституту Національного авіаційного університету.
За правилами турніру команда-переможець зіграла у суперфіналі з командою провідних юристів України, де також здобула перемогу!
Щиро вітаємо наших інтелектуалів! Ми пишаємося вами!