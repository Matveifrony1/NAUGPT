Заголовок: СКАСОВАНО дозвіл на будівництво 14 житлових комплексів на території НАУ
Дата: 29/04/2024
URL: https://nau.edu.ua/ua/news/2024/4/skasovano-dozvil-na-budivnitstvo-14-zhitlovih-kompleksiv-na-teritorii-nau.html
==================================================

24 квітня 2024 року Державна інспекція архітектури та містобудування України анулювала дозвіл (Реєстраційний номер ІУ013210909218) на виконання будівельних робіт на території Національного авіаційного університету за заявою в.о.ректора НАУ Ксенії Семенової. Скасуванню забудови передувало відповідне рішення Наглядової ради НАУ.
На засіданні Наглядової ради НАУ, що відбулося минулого тижня, були розглянуті та детально вивчені всі документи щодо інвестиційної угоди на забудову території, укладеної ще у 2007 році, хронологію подій, що відбувалися після підписання, вивченні звіти аудиторської служби, інших відповідних органів, що зафіксували всі порушення, невиконані зобов'язання та втрати, яких зазнав НАУ внаслідок підписання угоди попереднім керівництвом університету.
Беручи до уваги всі наявні факти та матеріали, було
прийнято рішення про наступні дії:
провести претензійно-позовну роботу щодо інвестиційної угоди, яка суперечить інтересам університету, анулювати дозвіл на будівництво 14 житлових комплексів, добитися відповідальності посадових осіб, що спричинили ухвалення рішень, які призвели до втрати державного майна і стагнації університету.
Нагадаємо, що 19 липня 2022 року суд прийняв до розгляду позовну заяву ДІАМ щодо визнання протиправними та скасування містобудівних умов від 29.04.2014 року, які передували видачі дозволу на будівництво нових 14 житлових комплексів на території НАУ.