Заголовок: Наші викладачі – серед європейської наукової еліти
Дата: 23/10/2015
URL: https://nau.edu.ua/ua/news/2015/10/nashi-vikladachi-–-sered-evropejskoi-naukovoi-eliti.html
==================================================

22 жовтня 2015 року на кафедрі іноземних мов і прикладної лінгвістики Навчально-наукового Гуманітарного інституту відбулася презентація монографії «Ревіталізація цінностей: мистецтво і література». Одним з авторів якої є завідувач кафедри Оксана Шостак. Монографія була видана в Університеті Масарика чеського міста Брно.
Творчий колектив монографії дослідив ґенезу філософсько-естетичного категорії «цінність» від становлення цього поняття до теперішнього часу, розглянув історико-культурне висвітлення цього поняття у різних традиціях – західно- та східноєвропейській, а також частково і північноамериканській, що дозволило вивести проблему цієї естетичної категорії в контекст новітніх естетичних проблем.
Колектив монографії багатонаціональний, серед авторів є знані науковці з Німеччини, Польщі, Чехії, Угорщини, Македонії, Великобританії, Болгарії. Ми дуже пишаємося тим, що серед такого шанованого товариства є і представниця Національного авіаційного університету.