Заголовок: Запрошуємо студентів НАУ до участі у науково-дослідному стажуванні
Дата: 15/09/2022
URL: https://nau.edu.ua/ua/news/2022/9/zaproshuemo-studentiv-nau-do-uchasti-u-naukovo-doslidnomu-stazhuvanni.html
==================================================

Канадська організація Mitacs розпочала набір студентів для участі у науково-дослідницькому стажуванні Mitacs Globalink Research Internship у 2023 році.
До участі у програмі Canada’s Mitacs Globalink Research Internship Program for Ukraine запрошуються студенти 3-го курсу денної форми навчання різних спеціальностей (інженерні, технічні, математичні, гуманітарні та соціальні науки). Стажування триватиме 12 тижнів в одному з канадських університетів.
Програма включає:
- роботу над спільним проєктом з професором канадського університету (враховуючи наукові інтереси, знання та попередньо отриманий досвід студента);
- переліт маршрутом «Україна-Канада» та «Канада-Україна»;
- трансфер від аеропорту до місця проживання;
- стипендію на житло та харчування;
- медичне страхування;
- зарахування на період стажування до канадського університету;
- підтримку студентів-менторів канадського університету;
- можливість відвідування заходів, воркшопів, семінарів з професійного розвитку;
- сертифікат, що підтверджує проходження програми.
Для участі у Globalink Research Internship необхідно до 22 вересня подати заявку, яка складається з наступних документів:
1. Онлайн-заявка на участь у програмі.
2. CV з описом наукових інтересів.
3. Лист-рекомендація від професора чи наукового керівника з описом досвіду досліджень та наукових інтересів.
4. Виписка з оцінками від університету (підтвердження рівня середнього академічного балу вище 80%).
Рівень володіння мовою визначається професором з Канади під час Skype-інтерв’ю.
Детальні вимоги та інструкції щодо заповнення документів можна подивитися за
посиланням
.