Заголовок: Викладачі Факультету міжнародних відносин  взяли участь у тренінгу «Особливості викладання міжнародного гуманітарного права в умовах міжнародного збройного конфлікту»
Дата: 22/02/2024
URL: https://nau.edu.ua/ua/news/2024/2/vikladachi-fakultetu-mizhnarodnih-vidnosin-vzyali-uchast-u-treningu-osoblivosti-vikladannya-mizhnarodnogo-gumanitarnogo-prava-v-umovah-mizhnarodnogo-zbroynogo-konfliktu.html
==================================================

Викладачі Факультету міжнародних відносин взяли участь у дводенному тренінгу
«Особливості викладання міжнародного гуманітарного права в умовах міжнародного збройного конфлікту»
.
Організатори
— Український Червоний Хрест за підтримки Британського Червоного Хреста й Міністерства закордонних справ у справах Співдружності та розвитку Великої Британії.
Сесії для учасників заходу проводили фахові спікери, які мають значний досвід діяльності у сфері міжнародного гуманітарного права та його викладанні. Участь у тренінгу взяли
викладачі з 15 закладів вищої освіти України.
Професорка кафедри міжнародного права та порівняльного правознавства
Наталія Камінська
, доцент кафедри
Аліна Замула
та викладачка кафедри
Марина Головатенко
долучитися до обговорення питань щодо ризиків та викликів для викладання міжнародного гуманітарного права в умовах збройного конфлікту; основних категорій та інформаційних ресурсів з міжнародного гуманітарного права.
Також на тренінгу розглянули питання:
про зміни форм та методів викладання міжнародного гуманітарного права в умовах повномасштабного міжнародного збройного конфлікту;
методологію викладання теми «Відповідальність у міжнародному гуманітарному праві» різним цільовим групам і відповідальності рф у збройному конфлікті проти України.
Подібні заходи сприяють підвищенню рівня професійної компетентності викладачів і покращенню якості освіти в галузі міжнародного гуманітарного права.