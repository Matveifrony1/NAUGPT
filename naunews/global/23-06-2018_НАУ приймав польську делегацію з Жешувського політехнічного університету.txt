Заголовок: НАУ приймав польську делегацію з Жешувського політехнічного університету
Дата: 23/06/2018
URL: https://nau.edu.ua/ua/news/1/6/nau-priymav-polsku-delegatsiyu-z-zheshuvskogo-politehnichnogo-universitetu.html
==================================================

22 червня у ректораті НАУ відбулася зустріч, яка пройшла у дружній та невимушеній обстановці, із польською делегацією Жешувського політехнічного університету.
Ректор НАУ, Володимир Ісаєнко, висловив подяку представникам польського політеха за багаторічну плідну співпрацю із Жешувським університетом і висловив сподівання на подальше ще краще співробітництво, адже контакти між нашими двома навчальними закладами постійно розширюються. Зокрема, останніми роками було розширено підготовку авіаційних фахівців і у певній мірі – пілотів.
Володимир Миколайович також розповів польським колегам, що НАУ останнім часом активно співпрацює з ІСАО (Міжнародною організацією цивільної авіації), і наголосив, що президент цієї поважної організації – випускник 1980-х років саме нашого навчального закладу.
«Свідченням того, що ми серйозно займаємося розширенням проектів, зокрема  аерокосмічних, - продовжив розповідь ректор НАУ, - є захист нами (декілька днів тому) в Кабінеті Міністрів України проекту по створенню Міжнародного центру підготовки пілотів: ми отримали від державу на це близько 300 мільйонів гривень. Центр буде розміщено у двох місцях: під Києвом на аеродромі «Гостомель» (де випробовуються літаки АН) та у місті Кропивницький (там є Академія, що входить до складу нашого університету). У рамках цього проекту по 15 літаків (плюс тренажери) будуть розміщуватися в цих двох місцях, а формат літаків: від невеликих навчальних одномоторних  і завершуючи літаками «сімейства Антонова» (АН-28). У цих центрах ми намагатимемося дати необхідну фахову підготовку нашим пілотам, а також фахівцям інших напрямків, зокрема, готувати інженерний склад».
Володимир Ісаєнко також висловив сподівання, що будуть проекти не лише з Жешувським політехом, але й із іншими польськими університетами. Проте наголосив, що  саме з університетом, який представляють шановні гості – контактувати найприємніше і найзручніше, адже знаходитеся їх ЗВО досить близько до нашого державного кордону.
«Хотілось би, щоб польські професори також приїздили до нас і включалися у навчальний процес, - додав Володимир Миколайович. - Наразі ми даємо нашому університету нове життя, адже поставили акценти на здійснення великих, стратегічних  проектів. У нас (разом із Державним підприємством «Антонов») з’явилися партнери в Канаді, в Китаї. Адже світ сьогодні такий, що вимагає кооперації та розширення контактів. Співпрацюючи з ІСАО, ми бачимо, що на найближчі роки (як мінімум до 2035 року) – у світі відбудеться вдвічі збільшення авіаційних потужностей, а відповідно й підготовка фахівців усіх рівнів причетних до цієї галузі.
Тож починаючи із цього напрямку ми зможемо розширити нашу співпрацю: обмінюватися фахівцями, готувати спільні міжнародні проекти, що дасть можливість частіше працювати й отримувати задоволення, як від спілкування так і від співпраці».
Представник польської делегації пан Казимір щиро подякував за теплу зустріч і підтвердив наміри щодо подальшої співпраці між його навчальним закладом і НАУ.
Ректор НАУ також нагадав гостям, що наш університет у жовтні цього року буде святкувати своє 85-річчя з дня заснування. Володимир Ісаєнко запросив польських колег взяти участь в майбутніх урочистостях і вручив керівнику польської делегації запрошення.
Завершилася зустріч – спільним фото на згадку.