Заголовок: Наступний крок –  навчання в НАУ
Дата: 11/04/2016
URL: https://nau.edu.ua/ua/news/2016/4/nastupnij-krok-–-navchannya-v-nau.html
==================================================

4-8 квітня 2016 року співробітники Інституту доуніверситетської підготовки продовжили підписання угод між НАУ та ЗНЗ, а також проведення ряду профорієнтаційних заходів, мета яких, – познайомити учнів 10-11 класів з особливостями навчання у Національному авіаційному університеті та залучити їх до здобуття вищої освіти саме у нашому виші.
Вичерпну інформацію про сьогодення та історію одного з кращих авіаційних ВНЗ отримало близько 400 старшокласників ЗНЗ м. Києва: ЗОШ № 72, № 206, № 235, гімназія № 154, ліцей № 198, (Святошинський район); ліцей № 144 ім. Г. Ващенка, ЗОШ № 69, № 121, гімназія-інтернат № 13 (Солом’янський район); СШ № 92, № 110, № 112, СЗШ № 130 (Голосіївський район); ЗОШ № 275 (Деснянський район); ЗОШ № 11, № 42, гімназія № 30, СШ № 120, гімназія №191 (Дніпровський район); СШ №255 та ліцей № 303 (Дарницький район).
Учнів зазначених ЗНЗ співробітники ІДП поінформували про особливості навчання в НАУ, організацію роботи курсів з підготовки до вступу у ВНЗ та до ЗНО у 2016-2017 н.р. та можливість отримати додаткові 10 балів до загального рейтингу. Неабияк учнів зацікавила інформація про перелік нових спеціальностей НАУ, англомовний проект та другу вищу освіту. Після зустрічі кожен старшокласник отримав інформаційно-рекламні буклети ННІ, а більшість із майбутніх абітурієнтів зазначила, що подальшим кроком після завершення навчання в ЗНЗ та вдалого складання ЗНО 2016 року, буде навчання саме в Національному авіаційному університеті.
Абітурієнтів також запросили на масовий профорієнтаційний захід «Шлях до зірок», присвячений Дню авіації та космонавтики, який пройде 12 квітня 2016 року.
.