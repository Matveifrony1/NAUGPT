Заголовок: Екскурсія студентів ФЕП на завод «Оболонь»
Дата: 26/10/2015
URL: https://nau.edu.ua/ua/news/2015/10/ekskursiya-studentiv-fep-na-zavod-obolon.html
==================================================

22 жовтня студенти факультету економіки і підприємництва відвідали завод «Оболонь», один з найбільших виробників пива, слабоалкогольних та безалкогольних напоїв на Україні.
Під час екскурсії студенти ознайомилися з історією створення підприємства та класичною технологією виробництва пива; побачили повний цикл виробництва пива з допомогою найсучаснішого обладнання, починаючи з докладної розповіді про сировину і закінчуючи найпотужнішими лініями розливу в пляшки: відвідали варильний цех, побачили найбільші бродильні танки, фільтраційні установки, лінії розливу.
Найбільше вразило студентів потужне обладнання заводу, масштаби виробництва, новітні розробки підприємства в напрямку ресурсозбереження, майже безвідходне виробництво і використання відходів основного виробництва для виготовлення кормів для тварин, пакувальних стрічок, пластикових меблів і ящиків тощо.
Наприкінці екскурсії студенти отримали напої та сувенірну продукцію від виробника.