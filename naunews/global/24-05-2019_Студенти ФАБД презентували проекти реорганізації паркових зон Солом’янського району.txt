Заголовок: Студенти ФАБД презентували проекти реорганізації паркових зон Солом’янського району
Дата: 24/05/2019
URL: https://nau.edu.ua/ua/news/2019/5/studenti-fabd-prezentuvali-proekti-reorganizatsii-parkovih-zon-solom’yanskogo-rayonu.html
==================================================

На кафедрі містобудування Факультету архітектури, будівництва та дизайну студенти 2 курсу спеціальності 191 «Архітектура та містобудування» представили на розгляд та обговорення проектні пропозиції щодо реорганізації території паркових зон Києва. Цей захід приурочено до Європейського дня парків.
За ініціативою завідувача кафедри Галини Агєєвої та старшого викладача Наталії Бжезовської у якості базових об’єктів  для проектування було обрано два парка Солом’янського району – «Орлятко» та «Кадетський гай».
Запропоновані студентами проектні рішення дитячих грально-розважальних комплексів,  зон екстремального спорту, штучних водойм та фонтанів  продемонстрували високий рівень засвоєння теоретичних знань та отримання практичних навичок творчої реалізації містобудівних та архітектурних завдань відповідного модуля навчальної дисципліни «Архітектурне планування».