Заголовок: Фахівцям НАУ презентували  роботу технологічного, юридичного та медичного факультетів Університету Бразиліа
Дата: 23/06/2023
URL: https://nau.edu.ua/ua/news/2023/6/fahivtsyam-nau-prezentuvali-robotu-tehnologichnogo-yuridichnogo-ta-medichnogo-fakultetiv-universitetu-brazilia.html
==================================================

Перебуваючи з робочим візитом в Університеті Бразиліа, ректор НАУ Максим Луцький з деканами факультету наземних споруд і аеродромів Віктором Карповим і факультету міжнародних відносин Юрієм Волошиним змогли детальніше ознайомитися з роботою юридичного, технологічного та медичного факультетів UnB.
Всього Університет має 26 інститутів і коледжів та 53 кафедри, а також пропонує 136 очних курсів бакалаврату, 86 магістерських і 68 докторських.
На технологічному факультеті гостям представили передові технології та інженерні рішення, які застосовуються в різних сферах, включаючи авіацію, електроніку та інформаційні технології.
На зустрічі з представниками юридичного факультету обговорили питання інтелектуальної власності та широкий спектр питань пов'язаних з юридичними аспектами сучасних технологій.
Медичний факультет вразив передовими методиками діагностики й лікування, застосуванням новітніх медичних пристроїв та дослідженнями в галузі медичної інформатики.
Максим Луцький, як ректор топового ЗВО України, презентував освітньо-наукову діяльність НАУ та підтвердив готовність розвивати співпрацю з UnB з метою підвищення ефективності навчальної й науково-дослідної роботи та розширення міжнародного співробітництва.
Дякуємо колегам освітньої галузі за цікаві та змістовні зустрічі.