Заголовок: «Тиждень європейських мов»
Дата: 03/12/2014
URL: https://nau.edu.ua/ua/news/2014/12/tizhden-evropejskix-mov.html
==================================================

З метою формування у студентської молоді нового європейського світогляду, сприяння усвідомленню приналежності України до європейської сім'ї народів, розвитку творчого потенціалу підростаючого покоління в Інституті міжнародних відносин НАУ щороку проходить «Тиждень європейських мов». Ось і цього разу 25-28 листопада відбувся захід, підготовлений кафедрою іноземних мов спільно з Інформаційним центром Європейського Союзу університету. Програма заходу включала :
- фестиваль аматорських фільмів «Ми любимо тебе – Україно!», основним завданням  конкурсу була демонстрація якісного опанування студентами ІМВ НАУ європейськими мовами, а також можливість висловити їхні патріотичні почуття і точку зору щодо  майбутнього України.
- благодійна виставка-ярмарок  «Любов не знає кордонів» з  демонстрацією стендів про географію, культуру, історію країн-членів ЄС.
Кожен учасник долучився до акцій і зробив свій внесок. Зібрані студентами ІМВ 3100 грн. будуть передані до інтернату № 2 для дітей з обмеженими можливостями.
Найактивніші учасники заходу були відзначені сертифікатами та подарунками, які надало Представництво ЄС в Україні. Воно також поширило тематичні матеріали про освітні програми ЄС, а також загальну  інформацію про Європейський Союз.