Заголовок: Гостинно зустрічав Ірпінь
Дата: 26/04/2016
URL: https://nau.edu.ua/ua/news/2016/4/gostinno-zustrichav-irpin.html
==================================================

22 квітня 2016 року Інститут доуніверситетської підготовки  забезпечив участь Національного авіаційного університету у «ярмарку професій», що проводив Ірпінський міський центр зайнятості. З метою залучення до навчання якомога більшої кількості обдарованих абітурієнтів, представники університету, перед початком заходу на базі ЦЗ, зустрілися із учнями 9–11 класів із п’яти ЗНЗ міста. Презентації навчально-наукових структурних підрозділів були продемонстровані понад 180 учням.
У центрі зайнятості близько 300 абітурієнтів докладно проінформували про нові спеціальності, звернули увагу на перелік конкурсних предметів у сертифікаті ЗНО, охарактеризували кредитно-модульну систему, наукову діяльність студентів та особливості навчально-виховного процесу загалом.
Кожен старшокласник отримав вичерпні відповіді фахівців НАУ. а також отримав інформаційно-рекламні буклети НН структурних підрозділів.
Разом з Інститутом доуніверситетської підготовки діяльність університету висвітлювали: НН Гуманітарний інститут, НН Юридичний Інститут, Промислово-економічний коледж НАУ, НН інститут Аеронавігації та НН інститут Аеропортів.
А приємним моментом по завершенні роботи стало вручення Національному авіаційному університету Подяки за плідну співпрацю з Ірпінським МЦЗ, пов’язану з щорічною участю у «ярмарках професій» для старшокласників.