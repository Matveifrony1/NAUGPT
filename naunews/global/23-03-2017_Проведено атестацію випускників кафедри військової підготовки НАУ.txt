Заголовок: Проведено атестацію випускників кафедри військової підготовки НАУ
Дата: 23/03/2017
URL: https://nau.edu.ua/ua/news/2017/3/provedeno-atestatsiyu-vipusknikiv-kafedri-viyskovoi-pidgotovki-nau.html
==================================================

Відповідно до наказів Міністерства оборони України та в.о.ректора Національного авіаційного університету з 20 березня 2017 року на кафедрі військової підготовки працює Екзаменаційна комісія, яку очолює полковник Роман Литвин.
Полковник  Литвин ознайомився з  навчально-виховним процесом та перевірив матеріально-технічну базу  кафедри. Згідно з планом роботи, 20 березня курсанти здали комплексний екзамен з фізичного виховання а з 22 по 23 березня проходив захист дипломних проектів за фахом «Будівництво та цивільна інженерія» і «Авіаційний транспорт».
Курсанти-випускники в ході здачі підсумкових іспитів показали змістовні знання. Кращі результати проявили курсанти Сергій Кантерук, Данило Остиненко, Костянтин Карпець і Володимир Весельський, за що й отримали відмінні оцінки.
Щиро вітаємо випускників з успішною здачею іспитів та отриманням освітньо-кваліфікаційного  рівня «Спеціаліст».