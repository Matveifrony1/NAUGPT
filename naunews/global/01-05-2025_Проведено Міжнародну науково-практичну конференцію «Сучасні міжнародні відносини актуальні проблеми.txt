Заголовок: Проведено Міжнародну науково-практичну конференцію «Сучасні міжнародні відносини: актуальні проблеми теорії і практики - 2025»
Дата: 01/05/2025
URL: https://nau.edu.ua/ua/news/2025/5/provedeno-mizhnarodnu-naukovo-praktichnu-konferentsiyu-suchasni-mizhnarodni-vidnosini-aktualni-problemi-teorii-i-praktiki-2025.html
==================================================

18 квітня
на Факультеті права та міжнародних відносин відбулася V Міжнародна науково-практична конференція «
Сучасні міжнародні відносини: актуальні проблеми теорії і практики - 2025».
Модерувала захід заступниця декана
Марина Стригуль
.
Співорганізаторами конференції виступили:
Вільнюський університет (Литва), Гельсінський університет (Фінляндія), Міжнародна Академія Прикладних Наук в Ломжі (Польща), Новий західний університет (США), Університет Тойо (Японія), Люблянський університет (Словенія).
У роботі наукового осередку взяли участь
понад 200 учасників
: науковців та молодих вчених із
більше 40 ЗВО та науково-дослідних установ України
, серед яких: Інститут політичних і етнонаціональних досліджень ім. І.Ф. Кураса НАН України, Інститут держави і права імені В. М. Корецького НАН України, Інститут всесвітньої історії НАН України, Інститут регіональних досліджень імені М. І. Долішнього НАН України, Інститут правотворчості та науково-правових експертиз НАН України, Київський національний університет імені Тараса Шевченка, Львівський національний університет імені Івана Франка, Львівський торговельно-економічний університет, Національна академія Служби безпеки України, Український державний університет імені Михайла Драгоманова, Ужгородський національний університет, Харківський національний університет ім. В.Н. Каразіна тощо.
З доповідями виступили:
Іренеуш Жуховський
— ректор Міжнародної Академії Прикладних Наук в Ломжі (Польща), д.і.н.;
Індре Ізокайте-Валуже
— керівниця Центру українського права, заступник декана юридичного факультету Вільнюського університету (Литва), д.ю.н.;
Йонна Алава
— наукова співробітниця, докторантка Гельсінського університету (Фінляндія);
Олексій Ліончук
— незалежний дослідник, д.і.н. (Польща);
Ігор Тодоров
— професор, д.і.н., професор Ужгородського національного університету;
Наталія Атаманчук
— провідна наукова співробітниця Інституту правотворчості та науково-правових експертиз НАН України;
науково-педагогічні працівники факультету.
Представлені доповіді
охопили широкий спектр
актуальних питань сучасних міжнародних відносин, зокрема:
Теорія та практика дипломатичних відносин у світі, що трансформується;
Геополітичні виклики XXI століття та їхній вплив на глобальну архітектуру безпеки;
Проблеми міжнародної безпеки, протидії тероризму та забезпечення кібербезпеки;
Трансформаційні процеси в міжнародних відносинах в умовах війни;
Стратегічні напрями повоєнного відновлення та розвитку України;
Актуальні питання міжнародного та європейського права в контексті захисту національних інтересів України;
Права людини в міжнародному контексті та виклики для міжнародного гуманітарного права;
Сучасні тенденції розвитку міжнародних економічних відносин;
Інноваційні підходи до ведення міжнародного бізнесу;
Крос-культурні комунікації в умовах глобалізованого світу.
Висловлюємо щиру подяку всім учасникам конференції
та бажаємо творчих успіхів й подальших наукових здобутків!