Заголовок: У стінах НАУ  розпочала роботу практична школа Practical school «GIS for Airports and Aviation»
Дата: 28/11/2016
URL: https://nau.edu.ua/ua/news/2016/11/u-stinah-nau-rozpochala-robotu-praktichna-shkola-practical-school-gis-for-airports-and-aviation.html
==================================================

24 листопада 2016 році в Національному авіаційному університеті розпочала роботу  практична школа «Впровадження ГІС у авіаціїній галузі»  - GIS for Airports and Aviation. Practical school.
Організатори - ГІС Асоціація України та кафедра землеустрою та кадастру. Мета практичної школи - залучити студентську молодь до обговорення проблематики авіаційної галузі різних напрямків діяльності, ознайомити з сучасними технологіями  та програмним забезпеченням.
На засіданнях розглядатимуться питання створення та використання геопросторових даних для цілей землеустрою земель авіаційного транспорту; екологічної безпеки; аеронавігації; обслуговування, будівництва і реконструкція терміналів та злітно-посадкових смуг;  управління службами.
У роботі практичної школи взяли участь президент ГІС-асоціації України  Олександр Мельник, завідувач кафедри землеустрою та кадастру Антон Гордєєв, заступник директора з наукової роботи Навчально-наукового інституту Аеронавігації Світлана Креденцар, заступник директора навчально-наукового інституту Аеропортів Олена Бойко, віце-президент Об'єднання студентів геоінформатики КНУ ім. Т.Г. Шевченка Аліна Юрчик, представники Національного університету біоресурсів та природокористування та інших організацій.
Президент ГІС-асоціації О. Мельник представив напрямки роботи асоціації в авіаційній галузі та збору та обробки геопросторових даних для аеропортових комплексів.
Директор компанії «A4Sound» В. Проказов презентував спеціальні вібропоглинаючи та шумоізоляційні матеріали власного виробництва для використання в аеропортах.
А. Юрчик представила напрямки роботи Об'єднання студентів геоінформатики КНУ ім. Т.Г. Шевченка і надала пропозиції для студентів НАУ про співробітництво. Наступна тема практичної школі: Навігація.
Запрошуємо всіх бажаючих та зацікавлених.