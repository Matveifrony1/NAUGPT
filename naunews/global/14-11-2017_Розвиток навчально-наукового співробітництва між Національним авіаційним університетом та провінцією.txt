Заголовок: Розвиток навчально-наукового співробітництва між Національним авіаційним університетом та провінцією Чжецзян, місто Ханчжоу, Сяошань, Китайська Народна Республіка
Дата: 14/11/2017
URL: https://nau.edu.ua/ua/news/2017/11/rozvitok-navchalno-naukovogo-spivrobitnitstva-mizh-natsionalnim-aviatsiynim-universitetom-ta-provintsieyu-chzhetszyan-misto-hanchzhou-syaoshan-kitayska-narodna-respublika.html
==================================================

За запрошенням Місцевого органу влади провінції Чжецзян місто Ханчжоу, Сяошань делегація НАУ у складі в.о. ректора НАУ проф. Володимира Ісаєнка та заступника начальника відділу міжнародних зв’язків доцента Дмитра Бугайкау період з 5 по 10 листопада 2017 року відвідала місто Ханчжоу, Сяошань (КНР).
Жодних коштів НАУ на відрядження витрачено не було, візит відбувся завдяки фінансуванню приймаючої сторони.
Під час відрядження виконані наступні заходи:
Прийнято участь у 2017  Zhejiang International Talent Exchangeand Project Cooperation Conference. В.о. ректора НАУ проф. Володимир Ісаєнко виступив на Пленарному засіданні з презентацією на тему «Інноваційна освіта і новітні технології у Національному авіаційному університеті».Також під час конференції проведено зустріч із губернатором провінції Чжецзян, міста Ханчжоу, Сяошань Юан Дзіа Дзюном на якій обговорені напрямки розвитку міжнародного науково-освітнього співробітництва між НАУ та Місцевим органом влади провінції Чжецзян, місто Ханчжоу, Сяошань.
Підписано Меморандум про стратегічне співробітництво у галузі інноваційної діяльності між НАУ та Місцевим органом влади провінції Чжецзян, місто Ханчжоу, Сяошаньта відпрацьовано подальші кроки щодо підписання відповідного Договору та подальшого розвитку співробітництва. Сторони на принципах рівності і взаємовигідних переваг дійшли до висновку про доцільність створення
Китайсько-українського навчально-науково-дослідного Інституту аерокосмічних технологій.
Предметом даного Меморандуму є взаємовигідне партнерство та співробітництво між Сторонами в наступних напрямках: підготовка висококваліфікованих кадрів; впровадження проектів подвійних дипломів на базі НАУ та Навчально-науково-дослідного Інституту аерокосмічних технологій; перепідготовка керівних кадрів авіаційної галузі на базі НАУ та Навчально-науково-дослідного Інституту аерокосмічних технологій;стажування науковців та студентів на базі НАУ та Навчально-науково-дослідного Інституту аерокосмічних технологій;спільна розробка та впровадження новітніх технологій та продукції на території Китаю, України та третіх країн за наступними напрямами:авіаційно – космічні технології; інформаційні технології; екобіотехнології; енергозберігаючі технології; матеріалознавство.
Також під час візиту підписано Меморандум про стратегічне співробітництво в галузі інноваційної діяльності між НАУ та ТОВ «Zhejiang golden eggs cience and technology» та проведено ознайомлення з діяльністю індустріального парку та провідних наукоємних підприємств міста Ханчжоу, Сяошань.
Розвиток міжнародних зв’язків Національного авіаційного університету є запорукою його сталого розвитку. Створення спільних освітньо-наукових структур у різних країнах світу надає можливість виконання інноваційних проектів, розвитку наукових досліджень та формує потенціал особистого освітньо - наукового зростання викладачів, науковців, докторантів, аспірантів та студентів університету.