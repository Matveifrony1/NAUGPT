Заголовок: Державний архів Київської області відзначив 95-річчя
Дата: 16/06/2017
URL: https://nau.edu.ua/ua/news/2017/6/derzhavniy-arhiv-kiivskoi-oblasti-vidznachiv-95-richchya.html
==================================================

9 червня 2017 року, в Міжнародний День архівів, Державний архів Київської області відсвяткував своє 95-річчя. На ювілейному заході були присутні представники Архівної служби України, голови Центральних державних архівних установ, керівники архівних підрозділів міських рад Київської області, колеги по професійному цеху.
Колектив головного архіву Київщини є давнім другом і партнером кафедри історії та документознавства Навчально-наукового гуманітарного інституту. Кафедру і архів пов’язують спільні наукові проекти, конференції, практична фахова підготовка студентів-документознавців. Багато років поспіль студенти 3 курсу спеціальності «Інформаційна бібліотечна та архівна справа» пізнають таємниці архівної роботи саме в цьому архівному закладі.
Доцент кафедри історії та документознавства Тетяна Євгенівна Курченко, яка є членом колегії архіву, завітала на ювілей, привітала архівних працівників із професійним святом та ювілеєм установи, побажала усіляких гараздів і висловила надію на майбутню плідну співпрацю.