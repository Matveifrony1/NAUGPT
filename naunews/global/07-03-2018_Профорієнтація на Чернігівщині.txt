Заголовок: Профорієнтація на Чернігівщині
Дата: 07/03/2018
URL: https://nau.edu.ua/ua/news/1/2/proforientatsiya-na-chernigivshchini.html
==================================================

У лютому та на початку березня 2018 року викладачі іноземних мов і прикладної лінгвістики НН ГМІ провели цикл профорієнтаційних заходів у м. Бахмач Чернігівської області. Прикрасою заходів стала участь співробітників Інституту в організації та проведенні інтелектуальної гри «Що? Де? Коли?» для учнів 9-11 класів загальноосвітніх закладів району.
Гра проходила під патронатом Анатолія Усенка, випускника Бахмацької гімназії, чемпіона світу з «Що? Де? Коли», що також виступив у ролі ведучого. За особистим запрошенням Анатолія Усенка та відділу народної освіти м. Бахмач для підвищення мотивації учасників на грі у якості судді була присутня представник одного з найпрестижніших вишів України Анна Колісниченко . Дев’ять команд, п’ятдесят чотири учня, а це найерудованіші та найкмітливіші представники своїх шкіл, зібралися щоб продемонструвати свої знання, амбіції, ентузіазм, командний дух та лідерські якості. Анна Віталіївна привітала юних ерудитів, побажала їм успіхів у грі та запросила їх та їхніх батьків відвідати Київ та побувати на дні відкритих дверей у НАУ.