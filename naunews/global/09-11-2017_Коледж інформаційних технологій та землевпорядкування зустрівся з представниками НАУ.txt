Заголовок: Коледж інформаційних технологій та землевпорядкування зустрівся з представниками НАУ
Дата: 09/11/2017
URL: https://nau.edu.ua/ua/news/2017/11/koledzh-informatsiynih-tehnologiy-ta-zemlevporyadkuvannya-zustrivsya-z-predstavnikami-nau.html
==================================================

8 листопада 2017 року Національний авіаційний університет продовжив роботу щодо інформування випускників відокремлених структурних підрозділів про навчальну, наукову, дослідницьку та міжнародну діяльність.
Представники ННІНО та співробітники кафедр авіоніки; інженерії програмного забезпечення; логістики; історії та документознавства; фінансів, обліку та аудиту; геодезії, картографії та землеустрою; інформаційно-вимірювальних систем завітали на зустріч з випускниками–2018 Коледжу інформаційних технологій та землевпорядкування НАУ.
Була проведена презентація діяльності випускових кафедр за тими спеціальностями та освітніми програмами, за якими у коледжі здійснюється підготовка ОС «Молодший спеціаліст». Науковці провідних кафедр розповіли студентам про забезпечення високоякісної підготовки фахівців різних освітніх ступенів, англомовне навчання, стажування за кордоном, проходження практики та працевлаштування. Студентів коледжу цікавили і навчання на кафедрі військової підготовки; ІІ вища освіта; порядок та умови вступу на ІІ та ІІІ курси університету; організація дозвілля та робота спортивних секцій; розмір стипендії та вартість навчання за кошти юридичних та фізичних осіб; наукова робота та можливість навчатися за кордоном по програмі обміну; організація заочного та дистанційного навчання, паралельне навчання.
На масовому профорієнтаційному заході вичерпні консультації отримали 200 випускників та студентів ІІІ курсу коледжу.
Бажаючих запросили на дні відкритих дверей кафедр університету для докладного ознайомлення з їхньою матеріально-технічною базою, впровадженими інноваційними технологіями, що використовуються в навчальному процесі та фаховим науково-викладацьким складом.
Така плідна співпраця НАУ зі структурними підрозділами університету сприятиме не тільки їх ефективній взаємодії у розбудові вищої освіти, але й розвитку системи неперервної освіти.