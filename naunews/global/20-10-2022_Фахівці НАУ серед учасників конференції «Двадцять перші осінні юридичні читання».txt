Заголовок: Фахівці НАУ серед учасників конференції «Двадцять перші осінні юридичні читання»
Дата: 20/10/2022
URL: https://nau.edu.ua/ua/news/2022/10/fahivtsi-nau-sered-uchasnikiv-konferentsii-dvadtsyat-pershi-osinni-yuridichni-chitannya.html
==================================================

До 30-річчя Хмельницького університету управління та права імені Леоніда Юзькова, 6 жовтня відбулася Міжнародна науково-практична конференція «Двадцять перші осінні юридичні читання», в якій взяли участь викладачі кафедри кримінального права і процесу Юридичного факультету (ЮФ) Національного авіаційного університету.
З вітальними словами до присутніх звернулися:
- Олег Омельчук, ректор Хмельницького університету управління та права імені Леоніда Юзькова, доктор юридичних наук, професор, академік «Національної академії наук вищої освіти України», Заслужений юрист України, Президент Міжнародної громадської організації «Євразійська асоціація правничих шкіл та правників»;
- Євген Гетьман, головний учений секретар Національної академії правових наук України, член-кореспондент Національної академії правових наук України, доктор юридичних наук, професор;
- Ігор Копотун, проректор з міжнародних зв’язків Академії ГУСПОЛ (Чеська Республіка), доктор юридичних наук, професор, заслужений юрист України та інші.
Під час пленарного засідання науковцями та практиками розглянуті актуальні питання юридичної науки, зокрема: проблемні питання нормативно-правового забезпечення безпеки дорожнього руху; міжгалузеві зв’язків кримінального законодавства України; поняття «екологічна безпека» та його регламентація в законодавстві; інтерпретація в праві та правовій доктрині; перспективи реалізації в процесі викладання «права екологічної безпеки» тощо.