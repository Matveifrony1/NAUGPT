Заголовок: ПРІЗВИЩЕ ТА ІНІЦІАЛИ В ДОКУМЕНТАХ: ЩО ЗА ЧИМ
Дата: 07/09/2017
URL: https://nau.edu.ua/ua/news/2017/9/prizvishhe-ta-inicziali-v-dokumentah-shho-za-chim.html
==================================================

Часто при укладанні документів виникає питання: коли вказувати ініціали перед прізвищем, а коли – після нього. Щоб уникнути помилок при найменуванні в документі посадової особи чи громадянина, необхідно запам’ятати такі правила.
1. У реквізиті «Адресат» ініціали розташовують після прізвища особи, якій адресовано документ, напр.:
Директору Інституту філології
Михайленкові О.І.
Запам’ятайте! У реквізиті «Адресант» ім’я по батькові пишеться повністю:
студента групи У-23
Василенка Сергія Дмитровича
2. У реквізитах, до складу яких входить особистий підпис, ініціали ставлять перед прізвищем, напр.:
Завідувач кафедри     (підпис)
О.І.Михайленко
Примітка*. Другий ініціал (по батькові) в підписі може не вказуватися:
Завідувач кафедри           (підпис)
О.Михайленко
Примітка**. Якщо в попередніх реквізитах документа вказувалося прізвище, ім’я по батькові особи, яка уклала документ (заява, автобіографія), то в підписі її дані вже не розшифровуються, напр.:
12.02.2016                                                               (підпис)
3. У тексті документа (списки, накази) ініціали зазначають після прізвища:
…Зарахувати
Поліщука В.О.
на посаду …