Заголовок: Всеукраїнська науково-практична конференція «Інновації в освіті і педагогічна майстерність учителя-словесника»
Дата: 31/10/2018
URL: https://nau.edu.ua/ua/news/1/10/vseukrainska-naukovo-praktichna-konferentsiya-innovatsii-v-osviti-i-pedagogichna-maysternist-uchitelya-slovesnika.html
==================================================

25–26 жовтня 2018 року викладачі кафедри базових і спеціальних дисциплін НН ІНО узяли участь у роботі Всеукраїнської науково-практичної конференції «Інновації в освіті і педагогічна майстерність учителя-словесника», що відбулася в Сумському державному педагогічному університеті імені А.С. Макаренка.
На конференції обговорювалися актуальні питання сучасної освіти, а саме: педагогічна майстерність викладача у вимірах інноваційних підходів; учитель/викладач-наставник і учень/студент: діалог мовних особистостей; традиції та інновації у викладанні дисциплін: позитиви, недоліки та шляхи їх вирішення; академічна культура в добу цифрових технологій; науково-дослідницька діяльність в умовах післядипломної освіти.
Доповіді в очно-дистанційному форматі виголосили: Наталя Муранова, директор НН ІНО – «Особливості впровадження інноваційних технологій дистанційного навчання в умовах сучасної школи», Сергій Черіпко, заступник директора НН ІНО – «Інноваційні практики вивчення творчості Михайла Драй-Хмари в оцінках критики», Олександр Бугайов, доцент – «Можливості використання сучасних комп’ютерних технологій на заняттях із іноземної мови».
Оксана Приходько, завідувач кафедри базових і спеціальних дисциплін НН ІНО провела майстер-клас на тему «Компетентнісний потенціал уроку української літератури в умовах реалізації Нової української школи» для вчителів шкіл, викладачів коледжів, університетів педагогічного і непедагогічного профілю м. Суми та Сумської області.
Участь науково-педагогічного складу Національного авіаційного університету в конференціях, пов’язаних із питаннями інновацій у освіті є показником не лише наукового потенціалу викладачів, спрямованого на підвищення педагогічної майстерності та наукового рейтингу НАУ, а й репрезентує плідну наукову співпрацю із кращими університетами України.