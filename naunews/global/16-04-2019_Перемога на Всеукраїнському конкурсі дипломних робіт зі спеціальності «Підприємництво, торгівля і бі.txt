Заголовок: Перемога на Всеукраїнському конкурсі дипломних робіт зі спеціальності «Підприємництво, торгівля і біржова діяльність»
Дата: 16/04/2019
URL: https://nau.edu.ua/ua/news/2019/4/peremoga-na-vseukrainskomu-konkursi-diplomnih-robit-zi-spetsialnosti-pidpriemnitstvo-torgivlya-i-birzhova-diyalnist.html
==================================================

Студенти кафедри економіки та бізнес-технологій Факультету економіки та бізнес-адміністрування (ФЕБА) отримали вагомі результати на Всеукраїнському конкурсі дипломних робіт зі спеціальності «Підприємництво, торгівля і біржова діяльність», що проходив на базі Одеського національного політехнічного університету.
Наукові напрацювання випускників  магістратури за унікальною освітньо-професійною програмою «Підприємницька діяльність в авіації», стосувались  перспектив економічного розвитку авіаційних підприємств, підтверджених практичним впровадженням та публікацією наукових праць.
За результатами участі в конкурсі:
- дипломом ІІІ ступеня нагороджена Марія Лещенко – за дипломну роботу «Управління кадровим потенціалом авіаційного підприємства» (науковий керівник – завідувач кафедри економіки та бізнес-технологій Наталя Ушенко);
- грамотою «За практичну цінність рекомендацій та пропозицій» нагороджений Олександр Примаченко – за дипломну роботу «Управління ризиками господарської діяльності суб’єкта авіабізнесу» (науковий керівник –  доцент кафедри економіки та бізнес-технологій Оксана Овсак);
- грамотою «За формулювання цілісної концепції досліджуваної проблеми» нагороджена Каріна Могімі – за дипломну роботу «Управління комерційною діяльністю хендлінгової компанії» (науковий керівник – доцент кафедри економіки та бізнес-технологій Наталя Кривицька).
Вітаємо студентів та бажаємо   нових перемог!