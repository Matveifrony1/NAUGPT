Заголовок: Майстер-клас з ebru
Дата: 12/11/2014
URL: https://nau.edu.ua/ua/news/2014/11/majster-klas-z-ebru.html
==================================================

У рамках святкування тижня тюркських мов у Турецькому центрі інформації та досліджень Інституту філології КНУ імені Тараса Шевченка відбувся майстер-клас з техніки живопису ебру. На захід були запрошені студенти-соціологи 5 курсу та старші викладачі кафедри соціології Ірина Шаповал та Неля Грищенко. Відомий ебрист України Наталія Драгунова провела майстер-клас, під час якого розповіла про особливості цього різновиду живопису, а також разом зі студентами зробила кілька малюнків.
Ебру – різновид живопису, характерний для країн Сходу, продуктом якого є малюнок, створений на воді (або спеціальному розчині з водоростей), і згодом обережно перенесений на папір. Впродовж століть цей метод використовувався як основа для створення каліграфії, оздоблення приміщень, прикрашання обкладинок книжок тощо. В Туреччині мистецтво, відоме як ebru, є нині досить популярним.