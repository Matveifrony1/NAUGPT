Заголовок: Особливості вирішення спорів, пов’язаних із порядком та результатами проведення податкових перевірок
Дата: 11/04/2016
URL: https://nau.edu.ua/ua/news/2016/4/osoblivosti-virishennya-sporiv.html
==================================================

6 квітня 2016 року для студентів 2 курсу НН Юридичного інституту було проведене бінарне лекційне заняття на тему «Податкові перевірки. Особливості вирішення спорів, пов’язаних з порядком і результатами проведення податкових перевірок». Проводили його досвідчені практичні працівники Державної фіскальної служби України: Людмила Нижник - начальником відділу Управління аудиту у сфері торгівлі та послуг Головного управління Державної фіскальної служби України в місті Києві та Сергій Старощук - головний державний інспектор Юридичного відділу Державної податкової інспекції у Святошинському районі.
Цей захід допоміг отримати студентам нові знання прикладного характеру, практичні рекомендації щодо застосування норм податкового законодавства. Зацікавлення у майбутніх юристів викликали наведені лекторами приклади реальних ситуацій, пов’язаних з проведенням різних видів перевірок податковими органами, виникненням правових спорів, а також викладена правова позиція механізму їх вирішення.
Гості відзначили важливість професії юриста в налагодженні державно-приватного партнерства в сфері оподаткування та побажали студентам успіхів у опануванні цієї суспільно необхідної професії.