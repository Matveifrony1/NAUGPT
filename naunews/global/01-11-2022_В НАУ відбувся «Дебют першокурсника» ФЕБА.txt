Заголовок: В НАУ відбувся «Дебют першокурсника» ФЕБА
Дата: 01/11/2022
URL: https://nau.edu.ua/ua/news/2022/11/v-nau-vidbuvsya-debyut-pershokursnika-feba.html
==================================================

27 жовтня команда творчого об’єднання студентів і аспірантів факультету економіки та бізнес-адміністрування (ФЕБА) провела щорічний творчий конкурс «Дебют першокурсника», у якому змагалося дві команди талановитих студентів першого курсу «Minus News TV» та «Високоповажні тіпочки».
Було зіграно три конкурси, у яких кожна з команд доводила, що саме вона найсмішніша, найталановитіша та найкреативніша.
З невеликим відривом перемогу здобули «Minus News TV». ТОСА ФЕБА дякує спонсорам, адміністрації та усім, хто прийшов підтримати першокурсників у цей нелегкий час.
На заході також проводився збір коштів у «Благодійний фонд Сергія Притули», що допомагає нашим ЗСУ, завдяки яким студенти мають змогу у мирній Україні навчатись і творчо розвиватись.
Ми сподіваємося, що цей дебют лише початок творчого життя студентів у цьому навчальному році, тому чекайте анонсів про наступні події!