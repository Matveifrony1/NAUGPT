Заголовок: Політ. Гуманітарні науки
Дата: 13/04/2016
URL: https://nau.edu.ua/ua/news/2016/4/polit-gumanitarni-nauki.html
==================================================

7 квітня 2016 року в Навчально-науковому Гуманітарному інституті відбулося Пленарне засідання ХVІ Міжнародної науково-практичної конференції молодих учених і студентів «Політ. Сучасні проблеми науки» за напрямом «Гуманітарні науки». З вітальним словом до учасників заходу виступив проректор НАУ з адміністрування А. Майснер. У вступному слові він відзначив вагому роль студентства у трансформаціях українського соціуму, а також висловив переконання, що студенти НАУ є майбутньою елітою та надією країни. Вітаючи гостей конференції директор ННГМІ, А. Гудманян вказав на здобутки студентів інституту на міжнародних і всеукраїнських конкурсах, олімпіадах, стипендіальних програмах тощо. Він подякував науково-педагогічним працівникам та студентам інституту за вагомий внесок в потужність НАУ.
У роботі Пленарного засідання взяли участь: О. Злобіна – завідувач відділом соціальної психології Інституту соціології НАНУ, д.соціол. н., професор (тема виступу: Ціннісні орієнтації сучасної української молоді); Л. Ніконенко – науковий співробітник Інституту соціальної та політичної психології Національної академії педагогічних наук України (тема доповіді: Медіапрактики студентської молоді як засіб протидії в інформаційній війні); О. Шевчук-Клюжева, науковий та громадській діяч, керівник Центру наукових і соціальних ініціатив «Наш Простір», к. філ. н. (тема виступу: Зрозуміти суржик: долаємо проблему разом);    Л. Шаян – керівник Центру сучасного управління (тема доповіді: Ефективність як критерій успішності). Подальша робота конференції відбулася у форматі секційних засідань. Протягом 7–8 квітня відбулося засідання 13 секцій, 4 з яких – англомовні.
Загалом учасниками конференції за напрямом «Гуманітарні науки» стали понад 550 учасників із 7 країн: України, Білорусії, Російської Федерації, Туреччини, Німеччини, Ірландії, Литви. А тези доповідей подало до друку близько 400 учасників. Відзначимо, що другий рік поспіль тези доповідей проходять перевірку на плагіат в системах eTXT Antiplagiat, Advego Plagiatus (унікальність текстового блоку – 87%), рецензування за принципом «Single Blind Review». Окрім цього збірник тез індексується системою Google Scholar.
Навчально-науковий Гуманітарний інститут дякує Навчально-науковим інститутами Економіки і менеджменту, Післядипломного навчання, Міжнародних відносин, Видавничому відділу НАУ, Науково-технічні бібліотеці НАУ, а також адміністрації університету за сприяння та допомогу в організації та проведенні конференції.