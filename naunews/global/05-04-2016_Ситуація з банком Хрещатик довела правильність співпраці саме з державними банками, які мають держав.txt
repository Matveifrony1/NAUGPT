Заголовок: "Ситуація з банком "Хрещатик" довела правильність співпраці саме з державними банками, які мають державні гарантії", - Володимир Харченко
Дата: 05/04/2016
URL: https://nau.edu.ua/ua/news/2016/4/situacziya-z-bankom-xreshhatik-dovela-pravilnist-spivpraczi-same-z-derzhavnimi-bankami.html
==================================================

Критична ситуація щодо невиконання банком "Хрещатик" своїх зобов'язань перед НАУ та його співробітниками вчергове наочно, дуже болісно для університету та його колективу, демонструє некомпетентність і алогічність ігнорування попереднім керівництвом НАУ необхідності мінімізації ризиків через співпрацю саме з державними банками. Саме вони мають державні гарантії збереження та повернення коштів.
"Брокбізнесбанк, VABбанк, Терра... а тепер ситуація з банком "Хрещатик" - всьому цьому ми вирішили покласти край. Коли декілька місяців тому почалась співпраця з державними банками і мій перший заступник вів відкриті переговори, звільнені екс-проректори почали лити бруд на нього в соцмережах і в такий спосіб боронити інтереси комерційних банків, які вони в свій час "завели" в державний ВНЗ. Всім зрозуміло - чому, але НАУ буде плідно працювати саме з держбанками", - так прокоментував професор Володимир Харченко кризу в банку "Хрещатик" і декількамісячну цілеспрямовану роботу з посилення співпраці з банками державного сектору економіки "Ощадбанк" і "Укргазбанк".
"Я особисто, як і низка інших співробітників, втратив зароблені кошти в трьох попередніх комерційних банках і тому принципово відстоюю співпрацю з державними банками і по заробітній платі, і по стипендіям. Ми до сих пір долаємо наслідки вчинків попередніх горе-керівників", - підкреслив Володимир Харченко.