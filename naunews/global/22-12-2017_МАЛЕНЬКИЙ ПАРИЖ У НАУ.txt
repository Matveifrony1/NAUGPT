Заголовок: МАЛЕНЬКИЙ ПАРИЖ У НАУ
Дата: 22/12/2017
URL: https://nau.edu.ua/ua/news/2017/12/malenkij-parizh-u-nau.html
==================================================

21 грудня 2017 р. Центр харчування НАУ гостинно відкрив двері перед викладачами, студентами та працівниками університету для святкування новорічніх та різдвяних свят. Святкова програма символічно розпочалася з виступу дитячого ансамблю «Аеропорт». Адже діти – наше майбутнє, радість і сподівання. Всі ми, як і діти хочемо вірити в дива новорічної казки, доброго чарівника.
Учасників свята щиро привітав з наступаючим Новим роком в.о. ректора Володимир Ісаєнко, який побажав усім присутнім щастя, здоров’я, творчої наснаги та мирного неба над головою.
Гаслом програми цього року стало «Із Парижа до України з Любов’ю». Саме любов’ю та натхненням була наповнена святкова концертна програма, в першій частині якої взяли участь зірки НАУ – співаки  Христина Маражевська-Сімак,  Настя Деміда, Денис Барканов,  Лалі Ергемлідзе, Народний ансамбль танцю «Політ» ЦКМ НАУ.
У відповідності з лейтмотивом новорічного святкування «Із Парижа до України з Любов’ю» учасники почули чарівну історію кохання французького співака Поля Манадіса та української дівчини. Потім ведучі запросили на сцену Поля Манадіса. А перед його виступом глядачів потішив виступ студії бального танцю «Діамант-еліт».
Яскравим фіналом концертної програми став виступ легенди української естради Іво Бобула.
А ще організаторами свята (ЦКМ, ректоратом та профспілкою НАУ), був анонсований конкурс на краще вбрання або плаття в стилістиці  «Дискотека 80 - 90-х».