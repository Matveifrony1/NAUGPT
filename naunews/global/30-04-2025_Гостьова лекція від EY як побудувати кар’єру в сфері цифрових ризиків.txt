Заголовок: Гостьова лекція від EY: як побудувати кар’єру в сфері цифрових ризиків
Дата: 30/04/2025
URL: https://nau.edu.ua/ua/news/2025/4/gostova-lektsiya-vid-ey-yak-pobuduvati-kar’eru-v-sferi-tsifrovih-rizikiv.html
==================================================

24 квітня 2025 року
здобувачі кафедри кібербезпеки та кафедри технічного захисту інформації Факультету комп’ютерних наук та технологій першого (бакалаврського) та другого (магістерського) рівнів вищої освіти за спеціальністю 125 «Кібербезпека та захист інформації» мали чудову нагоду прослухати гостьову лекцію
«Кар’єра в Digital-ризиках: Як стати експертом з кібербезпеки з EY»
.
Захід відбувся за участі представників компанії
Ernst & Young (EY) Ukraine
, що входить до
Big 4
— четвірки провідних світових аудиторських корпорацій. Лекція була спрямована на ознайомлення студентів із напрямом Digital-ризиків в EY та відкритими кар’єрними можливостями для молодих фахівців у сфері консалтингу, аудиту та кібербезпеки.
Спікерами заходу виступили:
Павло Павленко
— менеджер напряму Digital-ризиків EY та
Олексій Кія
— старший спеціаліст напряму Digital-ризиків EY.
Захід викликав жвавий інтерес та
активне обговорення серед студентів,
адже він не лише розкрив перспективи професійного зростання, а й надав унікальну можливість поспілкуватися з практиками, які формують кібербезпеку на глобальному рівні.
Дякуємо компанії EY за співпрацю та мотивацію для нових звершень у сфері кібербезпеки!