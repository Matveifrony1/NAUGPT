Заголовок: Права дитини в Україні
Дата: 26/11/2014
URL: https://nau.edu.ua/ua/news/2014/11/prava-ditini-v-ukraini.html
==================================================

21 листопада 2014 р. студенти групи ПР-103 Юридичного інституту Андрій Вишновецький та Ілля Кокоша провели в середній загальноосвітній школі № 128 м. Києва для учнів початкових класів лекцію на тему «Права дитини в Україні». Зустріч відбулася на виконання Плану заходів щодо відзначення Всеукраїнського тижня права (9-14 грудня).
Під час зустрічі школярам роз’яснили їхні обов’язки у всіх сферах життя: в школі, вдома, у відносинах між учнями класу, толерантних стосунках між хлопчиками і дівчатками; виховання поваги до вчителів, однолітків та людей похилого віку.
Для кращого розуміння прав учням продемонстрували відеоролики, в яких відтворені основні положення Конвенції про права дитини.
Студенти переконані, що необхідні знання про права та обов’язки є підґрунтям належного захисту прав дитини, що сприятиме повноцінному розвитку маленьких громадян.
В умовах становлення України як правової держави значне місце посідає обізнаність людини у своїх правах та обов’язках. Тому, з метою розширення знань дітей про їхні права, формування у них позиції особистості, навичок життя у спільноті, вміння коригувати свою поведінку, змінювати її у правильному напрямку проведено дану лекцію.