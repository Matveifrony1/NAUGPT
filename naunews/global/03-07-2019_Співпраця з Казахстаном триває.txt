Заголовок: Співпраця з Казахстаном триває
Дата: 03/07/2019
URL: https://nau.edu.ua/ua/news/2019/7/spivpratsya-z-kazahstanom-trivae.html
==================================================

Делегація з Казахстану – представники Алматинського університету енергетики та зв’язку – відвідали НАУ у рамках реалізації підписаного у 2018 році договору про співробітництво.
Завідувач кафедри систем інформаційної безпеки Рат Бердібаєв та професори кафедри Сахибай Тинимбаєв і Турганбек Омар зустрілись з керівництвом університету та обговорили ключові напрямки подальшої  співпраці.
Також вчені Алматинського університету енергетики та зв’язку поспілкувались з науковцями Факультету кібербезпеки, комп’ютерної та програмної інженерії. Сторони домовились про спільну проектну діяльність, підготовку і захист PhD та докторів наук, читання он-лайн лекцій, стажування тощо.