Заголовок: Творчий конкурс на спеціалізації «Архітектура» та «Дизайн»
Дата: 22/07/2016
URL: https://nau.edu.ua/ua/news/2016/7/tvorchiy-konkurs-na-spetsializatsii-arhitektura-ta-dizayn.html
==================================================

22 липня 2016 р. у Навчально-науковому інституті Аеропортів відбувається творчий конкурс на спеціалізації «Архітектура» та «Дизайн».
За умовами першого завдання абітурієнти мали за 6 годин намалювати людську голову з гіпсового зліпку. За словами  доцента  кафедри містобудування, голови предметної комісії творчого конкурсу на архітектурний дизайн Олега Кравченка, мета конкурсу – визначити здібності абітурієнта, його вміння композиційно та пропорційно зобразити на форматі матеріал у перспективі, вирішити постановку і завдяки штриховці показати об’єм та матеріал.
В другому завданні абітурієнти обирають білет з певним геометричним тілом, яке потрібно зобразити на форматі, обрати композицію, динаміку або статику. Закомпонувати на форматі у двомірному або тримірному вимірі, в якому треба показати штриховкою об’єм, повітряну перспективу, елемент композиції, який знаходиться на передньому, середньому та задньому плані.
Результати конкурсу дозволять зробити висновки, чи зможе абітурієнт навчатися на спеціальностях «Архітектура та дизайн». Адже тут необхідно мати навички графіки та креслення, володіти олівцем.
Найвища оцінка роботи на творчому конкурсі - 200 балів, і вона є додатковою оцінкою для вступників.