Заголовок: Права людини в контексті правової держави
Дата: 27/11/2014
URL: https://nau.edu.ua/ua/news/2014/11/prava-lyudini-v-konteksti-pravovoi-derzhavi.html
==================================================

25 листопада 2014 року к.ю.н., доцент кафедри теорії та історії держави і права Юридичного інституту Наталія Пильгун та студенти Тетяна Даценко і Богдан Кравчук провели тематичну бесіду з учнями 10-11 класів Середньої загальноосвітньої школи № 10 м. Києва на тему «Права людини в контексті правової держави».
Мета заходу - надати інформацію про права, свободи та законні інтереси людини і громадянина та їх реалізацію в правовій державі.
Обговорювалися  питання щодо стану нормативно-правової бази, що визначає шляхи реалізації прав людини та державної політики у цій сфері, а також право на життя в Україні і його юридична забезпечуваність.
Наталія Пильгун зазначила, що права людини - це гарантована законом міра свободи особи та її можливість вільно діяти, самостійно обирати вид і міру власної поведінки з метою задоволення матеріальних і духовних потреб у межах, визначених національним і міжнародним законодавством.