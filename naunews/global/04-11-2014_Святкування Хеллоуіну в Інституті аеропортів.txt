Заголовок: Святкування Хеллоуіну в Інституті аеропортів
Дата: 04/11/2014
URL: https://nau.edu.ua/ua/news/2014/11/svyatkuvannya-xellouinu-v-instituti-aeroportiv.html
==================================================

31 жовтня 2014 року другий поверх четвертого корпусу НАУ перетворився на казковий потойбічний світ, в якому панували веселі монстри.
Історія Хеллоуін налічує тисячоліття, починаючи від кельтського фестивалю Самхейн, римського Дня Помони (богині рослин) і християнського «Дня всіх святих». У ньому дивним чином поєднуються кельтська традиція вшановування злих духів і християнська - поклоніння всім святим.
Нині від стародавнього язичницького свята залишилися забавні традиції, які подобаються молоді та студентству. В ніч на 1 листопада прийнято одягатися у вбрання нечистої сили і влаштовувати маскаради.
Студентська рада Інституту аеропортів традиційно організовує до свята веселі костюмовані заходи з залученням усіх охочих: це і боді-арт, і фотосесія з «монстрами», і чай з печивом, і гадання, і чудернацькі подарунки, і конкурс на кращий костюм і, звичайно, багато веселощів та гарного настрою.