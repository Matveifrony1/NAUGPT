Заголовок: Студенти ННЮІ – учасники Школи активних громадян
Дата: 31/10/2016
URL: https://nau.edu.ua/ua/news/2016/10/studenti-nnyui-–-uchasniki-shkoli-aktivnih-gromadyan.html
==================================================

24-28 жовтня 2016 року голова та члени Наукового товариства студентів та аспірантів Навчально-наукового юридичного інституту взяли участь у Школі активних громадян.
Організаторами даного заходу виступили: Четвертий Київський міський центр безоплатної вторинної правової допомоги,  ГО «Ла Страда – Україна»,  ВГО «Громадянська мережа ОПОРА». Для участі в конкурсному відборі було подано 96 заявок та лише третину з них було рекомендовано до очної участі. З них чотири студенти ННЮІ НАУ: Тетяна Корженівська, Юрій Фещенко, Вікторія Лісова, Людмила Такаджі.
З вітальним словом 24 жовтня 2016 року до учасників Школи звернулися: Іванна Щербина – директор Центральної районної бібліотеки ім. Ф.М. Достаєвського, Сергій Бреус – в.о. директора Четвертого київського місцевого центру з надання безоплатної вторинної правової допомоги.
Захід проходив протягом трьох днів (24, 26, 28 жовтня 2016 року)  та складався із лекцій та майстер-класів від провідних практикуючих спеціалістів: Аліни Брезіцької, Мар’яни Добоні, Марини Легенької, Юлії Кішенко, Марини Забари, Анастасії Сліпченко, Максима Несміянова, Дмитра Володька та інших.
За результатами плідної співпраці студенти були нагороджені сертифікатами.