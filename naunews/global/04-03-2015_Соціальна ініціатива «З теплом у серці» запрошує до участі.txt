Заголовок: Соціальна ініціатива «З теплом у серці» запрошує до участі
Дата: 04/03/2015
URL: https://nau.edu.ua/ua/news/2015/3/soczialna-inicziativa-z-teplom-u-serczi-zaproshue-do-uchasti.html
==================================================

З 2014 року активно впроваджується постійно діючий соціальний проект «З теплом у серці». Його започаткували студенти соціального відділу студентського самоврядування Інституту аеропортів «Національного авіаційного університету» та навчально-виховного відділу «Київського національного університету будівництва і архітектури».
В рамках проекту проводяться культурні, соціальні та  навчально-розвиваючі заходи з дітками, які є соціально незахищеними, вихованцями дитячих будинків  або мають вади розвитку та здоров’я.
За проведену роботу соціальний відділ студентської ради Інституту аеропортів отримав подяку від директора Центру розвитку дитини «Успіх» за Олени Мандзюк за активну участь у проведенні свята  до дня Св. Миколая, яке включало святкову виставу, майстер-клас по виготовленню новорічних прикрас, цікаві ігри та подарунок кожній дитині.
Велика подяка всім, хто бере участь у заходах. Проект є постійно діючим, і організатори запрошують усіх бажаючих, і студентів, і викладачів, долучитись до його  реалізації.
У березні планується проведення заходів у трьох дитячих будинках м. Києва – приєднуйтесь!
Координатор проекту від Національного авіаційного університету Тетяна Шеліган, тел. 098-772-05-46.