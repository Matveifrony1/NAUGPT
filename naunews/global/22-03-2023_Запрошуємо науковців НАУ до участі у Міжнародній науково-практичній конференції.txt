Заголовок: Запрошуємо науковців НАУ до участі у Міжнародній науково-практичній конференції
Дата: 22/03/2023
URL: https://nau.edu.ua/ua/news/2023/3/zaproshuemo-naukovtsiv-nau-do-uchasti-u-mizhnarodniy-naukovo-praktichniy-konferentsii.html
==================================================

Кафедра англійської філології і перекладу Факультету лінгвістики та соціальних комунікацій НАУ запрошує до участі в ХV Міжнародній науково-практичній конференції «Фаховий та художній переклад: теорія, методологія, практика», яка відбудеться 20-21 квітня 2023 року.
Тематика конференції охоплює різноманітні аспекти теорії та практики перекладу, підготовки фахівців із перекладу.
Основні проблемні напрямки конференції:
1. Переклад фахових (галузевих) текстів – актуальні проблеми і перспективи. Термінологія та переклад.
2. Соціокультурні та прагматичні аспекти перекладу.
3. Лексичні, граматичні та стилістичні аспекти перекладу.
4. Перекладацька традиція та перекладознавство.
5. Підготовка перекладачів на сучасному етапі.
6. Новітні технології в роботі перекладача.
Статті учасників конференції будуть опубліковані у збірнику наукових праць, який буде розміщено на сайті кафедри англійської філології і перекладу та надіслано разом з програмою конференції та сертифікатом про участь (12 годин, 0,4 кредиту ЄКТС у форматі .pdf) на зазначену у заявці електронну адресу (протягом 3-5 днів).
Збірник наукових праць є науковим виданням, що рекомендується до друку вченою радою Факультету лінгвістики та соціальних комунікацій НАУ та має ISBN.
Робочі мови конференції: українська, англійська, польська. Формат конференції – дистанційний, в режимі ONLINE відеоконференції.
Ознайомитися з умовами та дізнатися подробиці можна за
посиланням
.