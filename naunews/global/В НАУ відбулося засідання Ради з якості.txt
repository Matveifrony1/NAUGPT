Заголовок:В НАУ відбулося засідання Ради з якості

Дата: ----------
URL: https://nau.edu.ua/ua/news/2022/12/v-nau-vidbulosya-zasidannya-radi-z-yakosti.html
==================================================
В НАУ відбулося засідання Ради з якості
Нещодавно, після затвердження остаточного складу оновленої Ради з якості освітньої діяльності та якості вищої освіти Національного авіаційного університету 16 грудня 2022 року в залі засідань Вченої ради Університету відбулося її перше засідання в поточному навчальному році.

Участь у засіданні взяли Голова Ради з якості ‒ перший проректор Олексій Михальченко, заступник голови Ради з якості ‒ проректор з навчальної роботи Анатолій Полухін, адміністративний персонал та представники студентського самоврядування, всього 30 з 44 членів Ради з якості.

На початку засідання були вирішені організаційні задачі, зокрема затверджено план роботи Ради з якості на 2022-23 навчальний рік, обрано Секретаря Ради з якості – начальника відділу моніторингу якості вищої освіти Андрія Гізуна. У роботі засідання Ради з якості проректор з навчальної роботи НАУ Полухін Анатолій Васильович зазначив на важливості питання акредитації освітніх програм університету, а саме розглянуті результати акредитацій у першому семестрі 2022-23 навчального року.

Присутні обговорили основні зауваження та недоліки, отримані від експертів Національного агентства забезпечення якості вищої освіти і можливості їх врахування та усунення.

Крім того, були заслухані звіти про стан процесів академічної доброчесності в Університеті та про формування Ради роботодавців на рівні факультетів та Університету.

З метою більш широкого залучення студентства до співпраці з майбутніми роботодавцями виступив голова Студентської ради НАУ Артем Коваленко з пропозицією щодо посилення участі Студентської ради в процедурі опитування здобувачів вищої освіти. Пропозиція була підтримана всіма учасниками зібрання.