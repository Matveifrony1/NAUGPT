Заголовок: Випуск бакалаврів Факультету економіки  та бізнес-адміністрування
Дата: 10/07/2019
URL: https://nau.edu.ua/ua/news/2019/7/vipusk-bakalavriv-fakultetu-ekonomiki-ta-biznes-administruvannya.html
==================================================

Відбулося урочисте вручення дипломів випускникам Факультету економіки та бізнес-адміністрування. Дипломи отримали 131 випускник (21 з відзнакою) освітнього ступеня «Бакалавр» за напрямами підготовки: «Маркетинг», «Облік і аудит», «Фінанси, банківська справа та страхування», «Економіка підприємства», «Міжнародна економіка», «Економічна кібернетика».
З вітальним словом до випускників звернувся проректор з міжнародного співробітництва і освіти Олександр Запорожець. До привітань долучилися декан факультету Світлана Петровська, завідувач кафедри економіки повітряного транспорту Олена Арєф’єва, завідувач кафедри економічної кібернетики Надія Іванченко, завідувач кафедри фінансів, банківської справи та страхування Надія Соловей.
Кращих студентів за успіхи в навчанні, активну участь у громадському і культурному житті нагородили Грамотами Національного авіаційного університету.
Вітаємо випускників та бажаємо успіху в професійній діяльності!