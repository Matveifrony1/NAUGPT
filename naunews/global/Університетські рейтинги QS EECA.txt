Заголовок:Університетські рейтинги QS EECA

Дата: ----------
URL: https://nau.edu.ua/ua/menu/quality/zovnishni-reytingi/universitetski-reytingi-qs-eeca-2019.html
==================================================
Університетські рейтинги QS EECA
 

Будучи єдиним міжнародним рейтингом, який отримав схвалення Міжнародної рейтингової експертної групи (IREG), рейтинг QS розглядається як один з трьох найбільш відомих рейтингів університетів у світі, поряд з Академічним Світовим рейтингом університетів і світовим рейтингом Times Higher Education. Тим не менш, його критикували за надмірне використання суб’єктивних показників і репутаційних опитувань, які, як правило, змінюються протягом  років. Також існує стурбованість щодо глобальної послідовності та цілісності даних, які використовуються для формування результатів рейтингу QS.

 

Світовий рейтинг університетів QS продовжує користуватися надзвичайно послідовною методологічною базою, складеною з використанням шести простих метрик, які, на нашу думку, ефективно враховують ефективність роботи університету. Таким чином, університети продовжують оцінюватися відповідно до наступних шести метрик:

 

1. Академічна репутація;

2. Репутація серед роботодавців;

3. Коефіцієнт взаємодії факультету / студента (відношення кількості викладачів до кількості студентів);

4. Показник цитування;

5. Відсоток залучення міжнародних викладачів;

6. Відсоток міжнародних студентів.

 

Академічна репутація (40%)

Найвищий коефіцієнт важливості серед всіх метрик має оцінка академічної репутації установи. Цей критерій поєднує експертні висновки понад 80 000 осіб з експертного середовища в галузі вищої освіти щодо якості викладання та досліджень у світових університетах. При цьому він перетворився на найбільше у світі дослідження академічних поглядів і, з точки зору розміру і масштабу, є безпрецедентним засобом вимірювання настроїв в академічній спільноті.

 

Репутація серед роботодавців (10%)

Студенти продовжують сприймати університетську освіту як засіб, за допомогою якого вони можуть отримати цінну підготовку до ринку праці. Звідси випливає, що оцінка того, наскільки успішними є інститути, має важливе значення для рейтингу, чия первинна аудиторія - глобальна студентська спільнота. Показники репутації роботодавців базуються на більш ніж 40 000 відповідях роботодавців на опитування, де їх просять визначити ті установи, з яких вони отримують найбільш компетентних, інноваційних, ефективних випускників. Огляд роботодавців QS також є свого роду найбільшим у світі.

 

Коефіцієнт взаємодії факультету / студента (20%)

Як правило, якість викладання вважаються студентами  метрикою найвищого значення при порівнянні навчальних закладів за допомогою рейтингу. Ми визначили, що вимірювання співвідношення викладача / студента є найбільш ефективним показником для якості викладання. Воно оцінює ступінь можливості установи надати студентам осмислений доступ до викладачів і визнає, що велика кількість викладачів на кожного учня зменшить навантаження для кожного окремого викладача.

Співвідношення між викладачами та студентами визначає 20 відсоткову складову загальної оцінки установи.

 

Показник (індекс) цитування (20%)

Навчання є однією з основних цілей установи. Іншою є результати дослідження. В рейтингу оцінюється якість досліджень, використовуючи метрику цитованості факультету. Щоб розрахувати її загальну кількість цитат на усі документи, які випускає факультет (установа) протягом п'ятирічного періоду, необхідно розділити на кількість членів факультету в цій установі.

 

Із 2015 року проводиться диференціювання цитувань за видами. Це означає, що цитата статті з філософії, оцінюється не так, як статті з анатомії та фізіології, для того, щоб при оцінці справжнього впливу дослідження обидві документи мали однакову вагу.

 

Усі дані щодо цитувань походять з бази даних Scopus компанії Elsevier, найбільшого у світі сховища даних академічного журналу. Цього року QS оцінила 66 мільйонів публікацій.

 

Рівень інтегрованості факультетів в міжнародну сферу (відсоток залучення міжнародних викладачів) / Відсоток міжнародних студентів (по 5%)

Міжнародні університети набувають і надають ряд переваг. Вони демонструють здатність залучати викладачів і студентів з усього світу, що в свою чергу свідчить про те, що вони володіють сильним міжнародним брендом. Це надає глобальні перспективи студентам  і співробітникам, сприяючи обміну кращими практиками. Обидва ці показники дають 5% від загальної суми.

 

Британська агенція Quacquarelli Symonds 27 червня 2023 року представила черговий випуск щорічного рейтингу світових університетів — QS World University Rankings 2024

У цьому році компанією Quacquarelli Symonds було оцінено 2963 університети світу, за результатами оцінювання укладено рейтинг з 1503 кращих закладів вищої освіти.

Всього 11 українських ЗВО увійшли до рейтингу QS World University Rankings 2024, але НАУ поки що не потрапив.

 

У рейтингу QS Виділяють ряд регіональних відділень. Так, до 2023 року Україна входила до регіону країн східної Європи та центральної Азії QS EECA University Rankings, але з 2023 року віднесена до Європи.

 

В 2024 році НАУ посів 551-600 місце у QS Europe University Rankings і 81 місце QS Europe University Rankings: Eastern Europe.

 



 

Сторінка Університету в рейтингу.

 



Динаміка місця НАУ в QS EECA, Europe та Eastern Europe



