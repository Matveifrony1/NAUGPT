Заголовок: Випуск офіцерів кадру на кафедрі військової підготовки НАУ
Дата: 02/03/2015
URL: https://nau.edu.ua/ua/news/2015/3/vipusk-oficzeriv-kadru-na-kafedri-vijskovoi-pidgotovki-nau.html
==================================================

28 лютого 2015 року відбувся черговий випуск офіцерів кадру для Збройних Сил України.
Начальник кафедри полковник Олександр Водчиць зазначив, що вперше після Великої Вітчизняної війни доводиться проводити достроковий випуск офіцерів. Камуфльований однострій замість парадного мундиру є ознакою нинішньої ситуації на Донбасі. Ми щиро віримо, підкреслив він, у перемогу нашої держави над тероризмом і в те, що лейтенанти гідно виконають завдання заради захисту свого народу.
Випускників прийшли поздоровити голова ДЕК полковник О. Кравчук, проректор з навчально-виховної роботи НАУ Я. Козачок, заступник Директора департаменту військової освіти О. Бабенко, голова ради ветеранів НАУ В. Пастухов. За традицією молодих лейтенантів освятив протоієрей Тарас – головний військовий священик Київського гарнізону.
Бажаємо офіцерам–випускникам міцного здоров’я, офіцерської удачі, службового зростання та досягнення найвищих результатів у справі зміцнення обороноздатності нашої держави. Вітаємо батьків та рідних випускників, дякуємо за спільну роботу по вихованню ваших синів.
В добру путь, лейтенанти! Слава Україні та її Збройним Силам!