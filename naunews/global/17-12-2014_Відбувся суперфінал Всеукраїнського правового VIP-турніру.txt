Заголовок: Відбувся суперфінал Всеукраїнського правового VIP-турніру
Дата: 17/12/2014
URL: https://nau.edu.ua/ua/news/2014/12/vidbuvsya-superfinal-vseukrainskogo-pravovogo-vip-turniru.html
==================================================

Виховання поваги до права, активної громадянської позиції, правової культури, відповідальності - мета заходів, які організовує Юридичний інститут під час Всеукраїнського тижня права.
12 грудня в ЮІ відбувся суперфінал Всеукраїнського правового VIP-турніру, де в інтелектуальному двобої зійшлися команда-переможець  юридичного факультету Чернігівського національного технологічного університету та команда відомих юристів-практиків у складі Дмитра Назарця - адвоката юридичної фірми «Дмитро Назарець і партнери», Тетяни Простибоженко - наукового консультанта ВАСУ з розгляду цивільних і кримінальних справ, Анни Мартиненко - юриста «Адвокатської компанії «Кравець і партнери», Констянтина Гамкрелідзе – партнера юридичної компанії « DEGA», Яни Ягниченко – юриста фірми «Логос – форс».
Команди провели три тури, в яких переконливу перемогу здобула команда студентів, тим самим довівши, що теоретичні знання та практичні навички, які юні правники набувають під час навчання у ВНЗ є результативним стартом у їхню майбутню професію.
Вітаємо переможців та бажаємо подальших успіхів!