Заголовок: У зв’язку з оголошеним воєнним станом та ситуацією, яка наразі склалася в Україні повідомляємо!
Дата: 24/02/2022
URL: https://nau.edu.ua/ua/news/2022/2/u-zv’yazku-z-ogoloshenim-voennim-stanom-ta-situatsieyu-yaka-narazi-sklalasya-v-ukraini-povidomlyaemo.html
==================================================

Спеціалісти Відділу цивільного захисту, пожежної та екологічної безпеки НАУ підготували довідкову інформацію для спільноти університету в разі надзвичайної ситуації.
Адміністрація та всі служби НАУ знаходяться на території НАУ, та виконують свої службові обов’язки.
Корпуси НАУ повністю знаходяться під охороною чергових Відділу безпекової діяльності. Територія університету знаходиться під наглядом систем відеоспостереження та відбувається патрулювання черговими Відділу безпекової діяльності спільно з представниками поліції.
Перебуваючи на робочому місці або у гуртожитку, необхідно зачинити вікна, відключити газ, електрику, воду, взяти так звану «тривожну валізку» та йти до місця укриття.
Якщо ви почули звук сирени або оповіщення "Увага всім" слід увімкнути телевізор або радіоприймач, щоб прослухати оголошення загального характеру.
На території університету та Студмістечка розташовано 11 укриттів, а саме:
1. Вул. Голего 7а, Гуртожиток №10
2. Вул. Ніжинська, 29б Гуртожиток №8
3. Вул. Любомира Гузара 1, Центр харчування
4. Вул. Любомира Гузара 1, корпус 1
5. Вул. Любомира Гузара 1, корпус 3
6. Вул. Любомира Гузара 1, корпус 4
7. Вул. Любомира Гузара 1, корпус 7
8. Вул. Любомира Гузара 1, корпус 12
9. Вул. Гарматна 47, медичний центр
10. Вул. Любомира Гузара 1, корпус 8а
11. Вул. Любомира Гузара 1, центр культури
Всі бомбосховища відкриті та забезпечено вільний доступ до укриттів.
Якщо Ви перебуваєте на вулиці, необхідно якнайшвидше дістатися найближчої адміністративної будівлі, прослухати оголошення з інструкціями від місцевої влади та вирушити до місця укриття - це можуть бути станції метрополітену, цокольні підвальні приміщення, підземні переходи, автомобільні паркінги.
Перевірити адреси укриттів на випадок надзвичайних ситуацій для Києва можна на сайті Київської міської державної адміністрації за
посиланням
.
В разі, якщо буде відсутній зв'язок буде передбачена система оповіщення громадян через гучномовець із залученням автомобілів ДСНС, Національної поліції, "швидкої допомоги", в цьому оповіщенні зазначатиметься також адреса, за якою слід зібратися.
«Тривожна валіза» - це може бути місткий рюкзак, куди необхідно покласти документи в непромокному пакеті, готівкові кошти, банківські картки, ключі від оселі й автомобіля, пристрої зв'язку, радіоприймач, аптечку з медикаментами й ліками, які людина приймає на постійній основі.
Також у "тривожну валізку" треба покласти два комплекти одягу, засоби гігієни, воду з розрахунку 1,5-2 літри на людину на день, їжу, що не псується, металевий посуд, сірники, запальничку та нитки з голкою.
Додаткову інформацію можна отримати:
https://mon.gov.ua/storage/app/media/civilniy-zahist/2022/03.02/Broshura-U.razi.nadzvychaynoyi.sytuatsiyi.abo.03.02.pdf
https://abetka.dsns.gov.ua/
Телефон для довідок НАУ : 044 406-72-59
Звертайте увагу на інформацію отриману ТІЛЬКИ з офіційних джерел, не користуйтесь чутками й не піддавайтесь паніці!