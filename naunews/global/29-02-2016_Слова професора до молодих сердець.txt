Заголовок: Слова професора до молодих сердець
Дата: 29/02/2016
URL: https://nau.edu.ua/ua/news/2016/2/slova-profesora-do-molodix-serdecz.html
==================================================

22 лютого 2016 року професор кафедри історії та документознавства Навчально-наукового Гуманітарного інституту В. Гребенніков відвідав дві школи у Вишгородському районі Київської області – Лютізьку загальноосвітню школу І-ІІІ ступенів та Демидівську спеціалізовану школу.
Були проведені зустрічі з учнями випускових класів цих шкіл. Жваву зацікавленість викликала розповідь про Національний авіаційний університет, зокрема про спеціальність «Документознавство та інформаційна діяльність».
Викладачі поінформували старшокласників про історію, традиції та особливості навчання студентів у НАУ.
Школярі поставили чимало запитань, зокрема стосовно переліку конкурсних предметів, вартості навчання за контрактом, кількості ліцензійних місць тощо. Характерно, що минулого року три випускники Демидівської спецшколи вступили до НАУ. Керівництво та вчителі висловили схвальне ставлення до приймальної комісії Національного авіаційного університету.