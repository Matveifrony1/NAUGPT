Заголовок: Актуальні проблеми вищої професійної освіти
Дата: 23/03/2015
URL: https://nau.edu.ua/ua/news/2015/3/aktualni-problemi-vishoi.html
==================================================

19 березня 2015 року в Гуманітарному інституті відбулась ІІІ Міжнародна науково-практична конференція «Актуальні проблеми вищої професійної освіти». Її співорганізаторами виступили кафедра педагогіки та психології професійної освіти та кафедра іноземних мов за фахом НАУ. У конференції взяли участь понад 150 представників різних ВНЗ України та світу, зокрема Академічного товариства Михаїла Балудянського (Словаччина), Грузинського авіаційного університету (Грузія), Вищої лінгвістичної школи м. Ченстохова (Польща), Політехнічного університету м. Ченстохова (Польща), Університету м. Магдебург (Німеччина). Метою заходу було обговорення ефективних способів оновлення змісту сучасної вищої освіти, розвиток полікультурності, доступності та технологічності у цій сфері.
У роботі пленарного засідання та під час секційних обговорень відбулася зустріч українських колег з почесним гостем – Михалом Вархолою, Президентом Академічного товариства Михаїла Балудянського.
На пленарному та секційних засіданнях учасники наукової комунікації виокремили основні проблеми формування та розвитку компетентностей, визначили пріоритет інноваційних методик, представили та обговорили теоретико-методичні надбання викладачів ВНЗ, систематизували висновки та рекомендації.