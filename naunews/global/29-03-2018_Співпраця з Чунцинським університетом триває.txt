Заголовок: Співпраця з Чунцинським університетом триває
Дата: 29/03/2018
URL: https://nau.edu.ua/ua/news/1/3/spivpratsya-z-chuntsinskim-universitetom-trivae.html
==================================================

28 березня 2018 року Національний авіаційний університет відвідала делегація представників Чунцинського університету (КНР). Візит став продовженням співпраці, яка розпочалася у жовтні минулого року, коли сторонами був підписаний Меморандум про співпрацю у сферах спільної підготовки фахівців авіаційних інженерних спеціальностей, підготовки в НАУ громадян КНР за освітніми і науковими рівнями «магістр» і «доктор філософії», створення спільного аерокосмічного інституту для підготовки бакалаврів і магістрів за авіаційними спеціальностями, обміну студентами і викладачами та спільної діяльності у наукових проектах.
До складу делегації увійшли директор Аеронавігаційно-космічного інституту Hu Ning, начальник відділу навчально-педагогічної роботи Чунцинського університету Wang Hongmei, директор відділу міжнародного співробітництва та комунікацій Xu Jun, начальник відділу міжнародного співробітництва  Чунцинського університету Gao Xiang, екс-директор Інституту комунікаційної техніки Zeng Xiaoping, заступник директора Інституту енергетичної техніки Yang Chen, директор Інституту вищої освіти Чунцинського університету Wang Chengqi, декан Інституту вищої освіти Чунцинського університету Li Jingwen, Генеральний директор Українсько-китайського центру культури та освіти Вей Лімін, директор Українсько-китайського центру культури та освіти Валерій Марченко. Гостей зустрічали в. о. ректора НАУ Володимир Ісаєнко, проректор з наукової роботи Володимир Харченко, проректор з   перспективного розвитку та адміністрування Ігор Довбань, керівник ВМЗ В’ячеслав Тимохін, директор НН ІАП Октябрина Чемакіна, в. о. директора НН АКІ Сергій Дмитрієв, директор НН ІЕБ Олександр Запорожець, директор НН ІІДС Сергій Філоненко, директор НН ІАТА Ігор Мачалін та заступник директора НН ІКІТ Вікторія Лукашенко. Метою візиту було обговорення конкретних питань, окреслених у меморандумі про співпрацю.
В. о. ректора Володимир Ісаєнко привітав гостей із першим візитом до України і подякував китайській стороні за гостинність під час відвідання делегацією НАУ Чунцинського університету. Він зробив для гостей короткий екскурс в історію Національного авіаційного університету, розповів про пріоритетні напрямки підготовки фахівців у стінах НАУ та традиції навчання іноземців, у тому числі й з Китаю. Окремо очільник НАУ зупинився на англомовному проекті, який користується неабиякою популярністю як серед українських, так і іноземних студентів. Крім того, Володимир Ісаєнко поінформував китайську сторону щодо активної співпраці НАУ з ІКАО, зокрема, з Президентом Ради ІКАО д-ом Олумуіва Бенард Аліу та Генеральним секретарем Ради ІКАО д-ом Фан Лю у сфері технічного співробітництва та стажування фахівців НАУ у штаб-квартирі ІКАО.
Китайська сторона подякувала колегам з НАУ за теплий прийом і висловила сподівання на подальшу плідну співпрацю. У ході візиту китайська делегація також відвідала Музей історії НАУ, навчальний ангар та безпосередньо інститути, за напрямками яких здійснюватиметься співпраця між навчальними закладами, і поспілкуватися з фахівцями та студентами.
Довідка. Чунциньський університет розташованого в місті Чунцинь і є одним з провідних вищих навчальних закладів КНР, в якому навчається понад 50 тис. студентів. Співпраця такого рівня сприятиме розвитку міжнародних відносин університету та творенню його позитивного іміджу н\а міжнародній арені.