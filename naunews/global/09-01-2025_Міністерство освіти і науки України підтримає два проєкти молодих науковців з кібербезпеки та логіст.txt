Заголовок: Міністерство освіти і науки України підтримає два проєкти молодих науковців з кібербезпеки та логістики
Дата: 09/01/2025
URL: https://nau.edu.ua/ua/news/2025/1/ministerstvo-osviti-i-nauki-ukraini-pidtrimae-dva-proekti-molodih-naukovtsiv-z-kiberbezpeki-ta-logistiki.html
==================================================

За наказом Міністерства освіти і науки України від 27.12.2024 №1801 затверджено два перспективних дослідницьких проєкти, що отримають державне фінансування з 2025 року.
Переможці конкурсного відбору:
«Методи, моделі та програмні засоби управління інцидентами кібербезпеки в критичній інфраструктурі держави».
Керує проєктом
Вікторія Сидоренко
— к.т.н., доцентка кафедри комп’ютерних інформаційних технологій на Факультеті комп’ютерних наук та технологій. Проєкт спрямований на посилення кіберзахисту важливих державних об’єктів.
«Методи та моделі формування сталих ланцюгів постачань в умовах війни на території України з використанням інтелектуальних технологій».
За цей проєкт відповідає
Костянтин Чередніченко
— доктор філософії, старший викладач кафедри організації авіаційних перевезень на Факультеті транспорту і логістики. Дослідження допоможе оптимізувати логістику в складних воєнних умовах.
Обидва проєкти успішно пройшли конкурсний відбір серед наукових досліджень молодих вчених, які працюють (навчаються) у закладах вищої освіти та наукових установах, що належать до сфери управління МОН України.
Варто відзначити, що
проєкти спрямовані на вирішення стратегічно важливих завдань:
посилення кібербезпеки державних об’єктів та оптимізацію логістичних процесів в умовах воєнного стану.
Фінансування проєктів здійснюватиметься за рахунок коштів Державного бюджету України з 2025 року.
Вітаємо переможців та бажаємо успішної реалізації запланованих досліджень!