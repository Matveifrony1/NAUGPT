Заголовок: День фізичної культури і спорту в НАУ
Дата: 17/09/2015
URL: https://nau.edu.ua/ua/news/2015/9/den-fizichnoi-kulturi-i-sportu-v-nau.html
==================================================

11 вересня 2015 року кафедра фізичного виховання та спортивної підготовки Гуманітарного інституту НАУ відзначила День фізичної культури і спорту забігом на дистанцію 600 м. У ньому брали участь 56 учасників з чотирьох ВНЗ м. Києва та НАУ.
Відкрив спортивне свято в.о. ректора НАУ професор Р. Хращевський. З привітанням до учасників звернулися бойові офіцери – завідувач сектором АТО по м. Києву та області в державної службі ветеранів війни В. Примаченко, голова української асоціації інвалідів АТО   С. Тріскач. Також привітали студентів зі святом ветерани спорту України – дворазова Олімпійська чемпіонка, 13-разова Володарка Кубку Європейських чемпіонів, заслужений майстер спорту Л. Порадник та завідувач кафедри фізичного виховання та спортивної підготовки, доцент, майстер спорту міжнародного класу Н. Турчина.
Вітаємо усіх викладачів фізичного виховання НАУ, учасників змагань та усіх прихильників здорового образу життя з цим чудовим святом!