Заголовок: Дуальна освіта в закладах вищої освіти авіаційного спрямування
Дата: 18/11/2019
URL: https://nau.edu.ua/ua/news/2019/11/dualna-osvita-v-zakladah-vishchoi-osviti-aviatsiynogo-spryamuvannya.html
==================================================

У Національному авіаційному університеті відбувся круглий стіл, присвячений питанню впровадження дуальної вищої освіти. Співорганізатори й учасники заходу: радник Федерації роботодавців України Володимир Ковтунець, експерт і керівник проекту з впровадження дуальної системи професійної освіти, що здійснюється за підтримки Фонду імені Фрідріха Еберта і корпорації NordMitall Ганс Гюнтер Трепте та фахівець Фонду Генрі Ціммерман.
Відкрив засідання і привітав його учасників проректор з навчальної роботи Артур Гудманян. Комунікативне забезпечення процесу здійснювала завідувач кафедри германської філології та перекладу Київського національного університету імені Тараса Шевченка Марія Іваницька.
У заході взяли участь завідувачі та викладачі кафедр Аерокосмічного факультету; Факультету аеронавігації, електроніки та телекомунікацій; Факультету транспорту, менеджменту та логістики; Факультету екологічної безпеки, інженерії та технологій; Факультету архітектури, будівництва та дизайну, а також представники відділів університету.
Серед запрошених роботодавців авіаційної галузі: перший заступник генерального директора КП Аеропорт «Київ» (Жуляни) ім. І. Сікорського  Олег Петровський; директор навчально-сертифікаційного центру ДП «УкрАероРух» Ігор Опришко; представники департаменту персоналу ДП «УкрАероРух» Геннадій Слободенюк та  Валер’ян Гриник. Від ДП «Антонов» – начальник відділу кадрів Вадим Гордієнко та начальник відділу «Центр навчання» Олег Зуров. Від ДП «Завод 410 ЦА» – начальник бюро підготовки персоналу Оксана Кротько. Від ТОВ «Інтеравіа» – керівник підрозділу центрівки і координації виробництва Максим Пахомі; керівник групи координації наземного обслуговування і контролю завантаження повітряних суден Олександр Царинник. Від ТОВ «Мастер-Авіа» – інструктор Навчального центру Наталія Вишневська, директор з управління персоналом Олеся Садикова. Від ТОВ «УкрЕЙР» –  заступник Генерального директора з інженерно-авіаційної служби Сергій Нікітюк. ТОВ «МАУтехнік» – начальник відділу підготовки персоналу до технічного обслуговування Олександра Тризна. Від Міжнародної транспортно-логістичної компанії «ZAMMLER Україна» – менеджер з маркетингу Ірина Стельмах.
У ході роботи Круглого столу обговорено актуальні проблеми реалізації проекту дуальної вищої освіти. Про організацію дуальної форми навчання на прикладі закладів освіти Німеччини розповів у доповіді «Duale Bildung: Theorie in Hochschuleinrichtungen und im Betrieb» Ганс Гюнтер Трепте.
Роботодавці Олег Петровський та Ірина Стельмах відзначили у своїх виступах важливість впровадження дуальної форми навчання авіаційного спрямування в університеті. Підтримали їх також і інші роботодавці – Геннадій Слободенюк, Валер’ян Гриник, Вадим Гордієнко,  Сергій Нікітюк та Олександра Тризна, які закцентували увагу присутніх на необхідності врегулювання правового забезпечення підготовки фахівців за дуальною формою здобуття вищої освіти в Україні.
Доповіді учасників засідання супроводжувалися активним обговоренням, дискусія була жвавою та змістовною і, безумовно, матиме продовження.