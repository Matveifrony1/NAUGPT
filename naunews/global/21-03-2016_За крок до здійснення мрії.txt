Заголовок: За крок до здійснення мрії
Дата: 21/03/2016
URL: https://nau.edu.ua/ua/news/2016/3/za-krok-do-zdijsnennya-mrii.html
==================================================

17 березня 2016 року співробітники  Інституту доуніверситетської підготовки взяли участь у «Ярмарку професій», організованому для старшокласників міста Вишгородським РЦЗ. На заході було презентовано діяльність Національного авіаційного університету.
Близько 80 учнів 10-11 класів ЗНЗ м. Вишгорода отримали вичерпні відповіді на запитання щодо особливостей формування кількості місць державного замовлення, Правил прийому до Національного авіаційного університету у 2016 році, умов навчання та підготовки фахівців в університеті, можливості отримати другу вищу освіту, наявності в НАУ спортивних секцій, вартості навчання за кошти юридичних і фізичних осіб тощо.
Зацікавила старшокласників можливість отримати додаткові бали до загального рейтингу при вступі до НАУ після навчання на підготовчих курсах ІДП, а для випускників 2017 року – пройти на базі НАУ пробне ЗНО та відвідати цікаві майстер-класи 28 травня 2016 року.
Старшокласники ЗНЗ подякували співробітникам ІДП за надану можливість докладно ознайомитися із Національним авіаційним університетом, висловили сподівання вдало закінчити школу, скласти ЗНО та стати студентом Національного авіаційного університету.
Співробітникам НАУ було приємно вже вкотре отримати чергову Подяку за якісне проведення профорієнтаційної роботи серед старшокласників.