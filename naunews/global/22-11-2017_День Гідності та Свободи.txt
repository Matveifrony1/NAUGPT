Заголовок: День Гідності та Свободи
Дата: 22/11/2017
URL: https://nau.edu.ua/ua/news/2017/11/den-gidnosti-ta-svobodi.html
==================================================

21 листопада 2017 р. викладачі кафедри соціології та політології НН ГМІ Н. Грищенко та І. Шаповал разом зі студентами СЛ-111 та СЛ-411 на запрошення відвідали Верховну Раду України, де взяли участь у відзначенні Дня гідності та свободи.
Відповідно до Указу Президента України № 872/2014 від 13 листопада 2014 року, з метою утвердження в Україні ідеалів свободи і демократії, збереження та донесення до сучасного і майбутніх поколінь об’єктивної інформації про доленосні події в Україні початку XXI століття, а також, віддаючи належну шану патріотизму і мужності громадян, які восени 2004 р. і в листопаді 2013 - лютому 2014 р. стали на захист демократичних цінностей, прав і свобод людини і громадянина, національних інтересів Української держави та її європейського вибору, встановлено в Україні День Гідності та Свободи, який відзначатиметься щороку 21 листопада.
Студенти мали можливість ознайомитися з порядком роботи Верховної Ради України та поспілкуватися з представниками Апарату ВР.