Заголовок: В рамках робочої поїздки до Республіки Албанія, делегація НАУ відвідала Політехнічний університет міста Тирана
Дата: 23/06/2021
URL: https://nau.edu.ua/ua/news/2021/6/v-ramkah-robochoi-poizdki-do-respubliki-albaniya-delegatsiya-nau-vidvidala-politehnichniy-universitet-mista-tirana.html
==================================================

Сьогодні, в рамках робочої поїздки до Республіки Албанія, члени делегації НАУ на чолі з ректором Максимом Луцьким, відвідали Політехнічний університет міста Тирана.
Після ознайомлення з технічно-науковою базою університету, відбулася зустріч делегації НАУ з ректоратом Політехнічного університету міста Тирана.
На зустрічі був присутній Посол України в Албанії Володимир Шкуров.
В ході перемовин, сторони розглянули можливість розробки та реалізації програм академічної мобільності студентів та викладачів обох вищих закладів освіти, оскільки це є важливою складовою інтернаціоналізації вищих навчальних закладів України та Албанії.
Крім того, учасники обговорили гармонізацію освітніх програм різного рівня, навчально-наукове співробітництво між університетами в рамках споріднених спеціальностей, тощо.
За результатами зустрічі було підписано Угоду про співпрацю, основною метою якої є співпраця у вирішенні завдань науково-технічного співробітництва, забезпечення якості освіти, підвищення ефективності навчальної на науково-дослідної роботи в університетах.
Ректору НАУ максиму Луцькому та Послу України в Албанії Володимиру Шкурову вручено відзнаку – Медаль Вдячності.