Заголовок: Чергова перемога!
Дата: 30/03/2017
URL: https://nau.edu.ua/ua/news/2017/3/chergova-peremoga.html
==================================================

25 березня 2017 року в Національному технічному університеті України «КПІ ім. І.Сікорського» відбувся відкритий Чемпіонат міста Києва зі спортивної аеробіки. Ці змагання є відбірковими до Чемпіонату України.
Збірна команда НАУ «АВІАТОР» зі спортивної аеробіки, під керівництвом старшого викладача кафедри фізичного виховання та спортивної підготовки Навчально-наукового гуманітарного інституту С. Оргєєвої, показала відмінні результати, посівши І місце в програмі степ-аеробіка і ІІ місце в програмі фанк-аеробіка та виборола право представляти місто Київ у фіналі ХІІІ літньої Універсіади серед студентів та у Чемпіонаті України.
Вітаємо Ольгу Ізместьєву, Яну Єременко, Альбіну Посенко, Тетяну Прус, Валерію Палій, Лілію Сметанюк, Олену Сивокінь, Анастасію Шмиріну, Анастасію Затулу, Павла Зубчука, Олексія Пантелеєва і Станіслава Баланчука з перемогою та бажаємо успіхів у фіналі ХІІІ літньої Універсіади України серед студентів та у Чемпіонаті України!