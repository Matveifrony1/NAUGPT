Заголовок: Студенти ФМВ НАУ зустрілись із медіапродюсеркою Вікторією Бурдуковою
Дата: 29/03/2023
URL: https://nau.edu.ua/ua/news/2023/3/studenti-fmv-nau-zustrilis-iz-mediaprodyuserkoyu-viktorieyu-burdukovoyu.html
==================================================

Нещодавно медіапродюсерка Вікторія Бурдукова провела майстер-клас для студентів Факультету міжнародних відносин НАУ на тему «Як створити бренд на телебаченні».
Авторка проєктів на «Новому каналі», найвідомішим з яких став «Ревізор», розповіла про найбільші медіахолдинги України та органи, які регулюють діяльність ЗМІ, пояснила, чому важливі рейтинги та ліцензії. Спікер поділилася знаннями про дослідження цільової аудиторії та роботу з нею, розповіла, як зробити проєкт культовим на прикладі «Ревізора».
Вікторія Бурдукова поділилася досвідом створення бренду на телебаченні та на власному прикладі довела, що навіть маленький проєкт може стати культовим. А також доповідачка порадила студентам дбати про захист своїх ідей, щоб уникнути крадіжки інтелектуальної власності, вивчати брендбуки каналів та навчитися сприймати конструктивну критику.
Під час майстер-класу в студентів та викладачів була можливість поставити запитання й поспілкуватися з Вікторією Бурдуковою.