Заголовок: Професор Факультету міжнародних відносин взяв участь у першому Київському міжнародному форумі з кібербезпеки
Дата: 15/02/2024
URL: https://nau.edu.ua/ua/news/2024/2/profesor-fakultetu-mizhnarodnih-vidnosin-vzyav-uchast-u-pershomu-kiivskomu-mizhnarodnomu-forumi-z-kiberbezpeki.html
==================================================

Професор кафедри міжнародного права та порівняльного правознавства
Андрій Пазюк
став учасником першого Київського міжнародного форуму з кібербезпеки 2024:
«Стійкість під час кібервійни».
На відкритті Форуму
виступили:
секретар Ради національної безпеки і оборони України
Олексій Данілов
;
віцепрем’єр-міністр з інновацій, розвитку освіти, науки та технологій, міністр цифрової трансформації
Михайло Федоров
;
заступник міністра закордонних справ з питань цифрового розвитку, цифрових трансформацій і цифровізації
Антон Демьохін
;
заступниця міністра оборони з питань цифрового розвитку, цифрових трансформацій і цифровізації
Катерина Черногоренко
;
CEO CRDF Global
Майкл Дігнем.
За два дні роботи Форуму
відбулося 10 тематичних панельних
дискусій, що охоплювали широкий спектр тем, серед яких: роль кібербезпеки у сучасних війнах, досвід України у кібервійні, кібервійна і міжнародне право, кібердипломатія, посилення стійкості національної системи кібербезпеки через освіту, захищеність месенджерів, роль розвідки кіберзагроз, кібербезпека регіонів та інші.
Професор
Андрій Пазюк
, який також є радником заступника міністра цифрової трансформації, виступив з доповіддю під час панельної дискусії. Також свої  виступи презентували  провідні експерти з кібербезпеки, науковці та посадовці державних установ, представники  бізнесу тощо.
Подію було започатковано
Національним координаційним центром кібербезпеки при РНБО України спільно з Фондом цивільних досліджень та розвитку США за підтримки Державного департаменту США.
До організації Форуму долучилися
Служба безпеки України, Міністерство оборони України, Міністерство цифрової трансформації України та Міністерство закордонних справ України.