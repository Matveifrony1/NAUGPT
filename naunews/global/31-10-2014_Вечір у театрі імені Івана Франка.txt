Заголовок: Вечір у театрі імені Івана Франка
Дата: 31/10/2014
URL: https://nau.edu.ua/ua/news/2014/10/vechir-u-teatri-imeni-ivana-franka.html
==================================================

29 жовтня 2014 року викладачі кафедри української мови та культури Гуманітарного інституту Н. Шерстюк та Н. Сенчило разом зі студентами першого курсу, які у першому семестрі слухають курс з історії української культури, відвідали Національний академічний драматичний театр імені Івана Франка. Студенти подивилися відому постановку режисера Д. Черипюка «У неділю рано зілля копала» за мотивами однойменної повісті Ольги Кобилянської. Вистава вразила майстерною грою акторів та драматичністю фабули, оригінальними яскравими декораціями та костюмами героїв.
Під час антракту студенти мали можливість познайомитися з творчістю художника-сучасника В. Слєпаченка, картини якого виставлені у залах для відпочинку глядачів. Виставка діє у рамках проекту «Обрані часом» і демонструє зображення Григорія Сковороди, Тараса Шевченка, Івана Франка, Богдана Ступку тощо. Її мета – долучитися до відродження і розвитку національно патріотичної ідеї української держави шляхом створення великої галереї портретів славетних українців з часів Київської Русі і до сьогодення. Працівник театру провела для студентів коротку вікторину зі знання образів славетних синів і дочок України, з якою першокурсники впоралися на відмінно.