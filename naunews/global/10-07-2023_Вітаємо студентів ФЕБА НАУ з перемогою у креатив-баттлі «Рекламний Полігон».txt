Заголовок: Вітаємо студентів ФЕБА НАУ з перемогою у креатив-баттлі «Рекламний Полігон»
Дата: 10/07/2023
URL: https://nau.edu.ua/ua/news/2023/7/vitaemo-studentiv-feba-nau-z-peremogoyu-u-kreativ-battli-reklamniy-poligon.html
==================================================

Нещодавно пройшов креатив-батл «Рекламний полігон» літо 2023, організаторами якого виступили Спілка рекламістів України та Навчально-науковий інститут журналістики КНУ імені Тараса Шевченка.
Сумарний результат НАУ – кубок за І місце та два кубки за ІІІ місце!
У цьогорічному креатив-баттлі було два брифи від партнерів – корпорація «Артеріум» (фармацевтична компанія) та «Дніпро-М» (мережа магазинів із продажу будівельно-ремонтних інструментів).
Після потрапляння у шорт-листи найкращих п’яти команд, здобувачі факультету економіки та бізнес-адміністрування Національного авіаційного університету у командах NAUnique та CreativeВнас презентували свої ідеї перед журі, авторитетами та професіоналами індустрії маркетингових комунікацій.
Переможцями за брифом від Офіційного Партнера Проєкту – корпорації «Артеріум» – були визначені:
1-е місце – команда NAUnique (Національний авіаційний університет);
3-є місце – команда «CreativeВнас» (НАУ).
А за брифом від Офіційного Партнера Проєкту – компанії «Дніпро-М» 3-е місце отримала знову команда NAUnique (НАУ).
Запекла боротьба між 12 командами, які представляли університети України з різних міст України, створила справжнє свято креативу, маркетингу та творчості.
Національний авіаційний університет був представлений двома командами від Факультету економіки та бізнес-адміністрування:
Команда «NAUnique» - Мілена Ткачук (капітан команди), Діана Чорна, Ніна Філімонова, Володимир Підлісний, Алла Наумович, Кароліна Соловей. Керівник команди доцент кафедри маркетингу Ганна Радченко.
Команда «CreativeВнас» - Олена Мариніна (капітан команди), Діана Селегейна, Єлизавета Пікуль, Катерина Ткач, Людмила Камінська. Керівник команди професор кафедри маркетингу Ольга Полоус.
Вітаємо команди! Бажаємо подальших успіхів і натхнення для створення ще більш захопливих і творчих проєктів!