Заголовок: Толерантність як невід'ємна складова демократичного суспільства
Дата: 08/10/2018
URL: https://nau.edu.ua/ua/news/1/10/tolerantnist-yak-nevidemna-skladova-demokratichnogo-suspilstva.html
==================================================

4 жовтня 2018 року старші викладачі кафедри соціології та політології ННГМІ Неля Грищенко та Ірина Шаповал разом зі студентами-соціологами стали учасниками лекції завідувача відділом методології і методів соціології
Інституту соціології,члена-кореспондента НАН
України Євгена Івановича Головахи на тему: «Толерантність як невід'ємна складова демократичного суспільства».
Лекція була присвячена висвітленню питання толерантності в сучасному світі і Україні, зокрема, чому вона є важливою для демократичних європейських суспільств, а також про те, навіщо українцям варто бути толерантними.
Дискусійним моментом стали питання, присвячені толерантності до представників національних меншин, людей без постійного місця проживання та інших категорій. Вчений представив дослідження, що проводилися протягом 2006–2016 років і стосувалися питання толерантності, політичної культури населення України.
Студенти мали змогу поспілкуватися з Євгеном Івановичем і отримати кваліфіковані відповіді стосовно проблем формування нової політичної культури, побудови системи цінностей та ін.