Заголовок: Курси підвищення кваліфікації в ІПН
Дата: 11/12/2014
URL: https://nau.edu.ua/ua/news/2014/12/kursi-pidvishhennya-kvalifikaczii-v-ipn.html
==================================================

З 24 листопада по 5 грудня 2014 р. в Інституті післядипломного навчання відбулися курси підвищення кваліфікації «Контроль завантаження та центрування повітряних суден». Слухачами курсів були фахівці авіакомпанії «Азербайджан хаво йулларі» (Республіка Азербайджан).
Програма курсів розроблена на основі вимог ІКАО щодо забезпечення безпеки польотів та стандартів IATA, що визначають порядок і методи виконання завантаження та центровки рейсів. У процесі навчання значна увага приділялася проблемам аеродинаміки та динаміки польоту, які пояснюють природу обмеження центровок.
На думку слухачів, зміст навчання був дуже корисний. Надалі здобуті знання допоможуть їм у створенні документів для центровок повітряних суден.
На завершення КПК директор Інституту післядипломного навчання О. Михальченко вручив слухачам сертифікати про підвищення кваліфікації.