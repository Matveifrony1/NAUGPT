Заголовок: Візит в Україну Президента Ради ІКАО  Доктора Олумуіва Бенард Аліу
Дата: 21/05/2017
URL: https://nau.edu.ua/ua/news/2017/5/vizit-v-ukrainu-prezidenta-radi-ikao-doktora-olumuiva-benard-aliu.html
==================================================

24 травня з 10-ї по 13-у годину Національний авіаційний унівеситет відвідає президент Ради Міжнародної організації цивільної авіації (ІКАО), випускник Національного авіаційного університету Олумуіва Бенард Аліу. Візит президента ІКАО в Україну у травні 2017 року Україну відбудеться на найвищому рівні, у  його рамках президент ІКАО зустрінеться з керівницвом  країни та
відвідає ряд авіаційних підприємств України, у тому числі, ДП «Антонов».
Міжнародна організація цивільної авіації – це спеціалізована структура ООН. До складу ІКАО нині входить 191 країна світу. Україна стала членом ІКАО у 1992 році.
Мета ІКАО – забезпечення безпеки авіації, впорядкованого та економічно обгрунтованого розвитку усії аспектів міжнародної цивільної авіації на основі розробки та впровадження стандартів та рекомендованих практик.
З метою підготовки фахівців з безпеки авіації у 2003 році у Національному авіаційному університеті (де безпека авіації  є одним з пріоритетних напрямків наукових досліджень) було створено Інститут ІКАО. До його складу увійшли Європейський регіональний навчальний центр ІКАО з авіаційної безпеки,  Європейський регіональний навчальний центр ІКАО з підготовки державних інспекторів з безпеки польотів та льотної придатності повітряних суден, а також національні навчальни центри.
Візит президента впливової міжнародної організації до України – важлива подія в житті країни, ще одне свідчення високого визнання її на міжнародній арені та у європейському середовищі.
Д-р Олумуіва Бенард Аліу закінчив Київський інститут інженерів цивільної авіації у 1983 році за фахом «Інженер-механів з експлуатації літаків», а у 1987 році отримав ступінь кандидата технічних наук.
На офіційному сайті НАУ
http://online.nau.edu.ua/
ви зможете подивитися пряму трансляцію візиту президента Ради ІКАО у Національний авіаційний університет.