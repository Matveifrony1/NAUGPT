Заголовок: Студенти НАУ взяли участь у заходах до Міжнародного дня прав людини
Дата: 21/12/2021
URL: https://nau.edu.ua/ua/news/2021/12/studenti-nau-vzyali-uchast-u-zahodah-do-mizhnarodnogo-dnya-prav-lyudini.html
==================================================

Студенти Факультету міжнародних відносин (ФМВ) Національного авіаційного університету долучилися до міжнародного правозахисного «Марафону написання листів 2021» та онлайн-телемосту «Україна-Білорусь», що були проведені до Міжнародного дня прав людини.
Здобувачі вищої освіти кафедри міжнародного права та порівняльного правознавства Єлизавета Лугова, Владислав Шитіков, Таня Колеснікова, Марія Кривенко, Крістіна Світайло, Назарій Горбунов та Ірина Сахнюк безпосередньо взяли участь у щорічному Марафоні, організованому міжнародною правозахисною організацією Amnesty International.
Під час телемосту перед студентами виступили з доповідями представники Amnesty International Дзвенислава Щерба та Татьяна Мовшевіч, а також регіональний координатор міжнародного мандрівного фестивалю Docudays UA Григорій Курачицький.
Учасники заходу переглянули короткометражний документальний фільм «Кур’єри, а не герої» та взяли участь у дискусії щодо прав людини.
Проведення подібних заходів надзвичайно корисні для студентів, сприяють формуванню уявлень про роботу міжнародних організацій та підвищенню інтересу до майбутньої професійної діяльності.