Заголовок: В НАУ проведені практичні навчання з пожежної безпеки для працівників університету
Дата: 11/04/2023
URL: https://nau.edu.ua/ua/news/2023/4/v-nau-provedeni-praktichni-navchannya-z-pozhezhnoi-bezpeki-dlya-pratsivnikiv-universitetu.html
==================================================

Відділом цивільного захисту, пожежної, техногенної та екологічної безпеки НАУ, за участі виконуючого обов’язки проректора з організаційо-правової та безпекової діяльності Анатолія Велькова, згідно з вимогами правил пожежної безпеки в Україні, Плану невідкладних заходів з пожежної безпеки в НАУ та правил пожежної безпеки у ЗВО, проведено серію практичних тренінгів для працівників університету, які здійснюють цілодобове чергування у будівлях та спорудах університету.
Навчання проводив начальник відділу цивільного захисту, пожежної та екологічної безпеки Юрій Сидоренко з відпрацюванням практичних навичок гасіння реального осередку пожежі із використання первинних засобів пожежогасіння (ПЗПГ).
Співробітники мали змогу особисто взяти участь та спробувати різні засоби пожежогасіння, серед яких порошкові та вуглекислотні ПЗПГ.
Під час тренінгу із працівниками НАУ були також відпрацьовані безпекові питання під час гасіння пожежі, техніка безпеки при використанні ПЗПГ, алгоритм дій при виникненні пожежі. Крім іншого, були розглянуті типи вогнегасників, враховуючи речовини, які в них використовуються для гасіння пожеж, різних класів.
Захід проходив з урахування всіх норм безпеки.