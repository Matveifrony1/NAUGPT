Заголовок: У НАУ відбувся семінар «Розмитнення автотранспортних засобів некомерційного призначення»
Дата: 01/07/2022
URL: https://nau.edu.ua/ua/news/2022/6/u-nau-vidbuvsya-seminar-rozmitnennya-avtotransportnih-zasobiv-nekomertsiynogo-priznachennya.html
==================================================

За ініціативою здобувачів вищої освіти освітньої програми «Митна та біржова справа», кафедрою економіки та бізнес-технологій Факультету економіки та бізнес-адміністрування (ФЕБА) Національного авіаційного університету спільно з Асоціацією митних брокерів України було проведено лекцію «Розмитнення автотранспортних засобів некомерційного призначення».
Спікером заходу виступив митний брокер компанії «Укртрансагент» Даніїл Шага.
Під час лекції обговорили:
- актуальні питання щодо митних процедур, митного оформлення та законодавчих норм;
- переваги й недоліки застосування пільгового режиму розмитнення автомобільного транспорту для фізичних осіб;
- перелік послуг та функціональні обов’язки митного брокера тощо.
На завершення зустрічі доповідач відповів на численні запитання студентів і викладачів ФЕБА НАУ.
Такі зустрічі сприяють надбанню професійних компетенцій майбутніх фахівців та надають можливість студентам поспілкуватися зі стейкхолдерами.