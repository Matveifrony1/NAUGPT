Заголовок: На Аерокосмічному факультеті НАУ відбувся випуск бакалаврів
Дата: 19/07/2022
URL: https://nau.edu.ua/ua/news/2022/7/na-aerokosmichnomu-fakulteti-nau-vidbuvsya-vipusk-bakalavriv.html
==================================================

Нещодавно, 188 випускників Аерокосмічного факультету (АКФ) Національного авіаційного університету отримали дипломи за освітнім рівнем Бакалавр, 10 з яких - з відзнакою.
В Україні стало більше молодих фахівців спеціальностей:
- 134 «Авіаційна та ракетно-космічна техніка», освітні програми «Літаки і вертольоти», «Обладнання повітряних суден» та «Композитні матеріали і конструкції»;
- 141 «Електроенергетика, електротехніка та електромеханіка», освітні програми «Електротехнічні системи електроспоживання», «Енергоменеджмент» та «Світлотехніка і джерела світла»;
- 142 «Енергетичне машинобудування», освітня програма «Газотурбінні установки та компресорні станції»;
- 151 «Автоматизація та комп’ютерно-інтегровані технології», освітня програма «Автоматика та автоматизація на транспорті»:
- 272 «Авіаційний транспорт».
Кращим випускникам АКФ НАУ вручено Грамоти Національного авіаційного університету за успіхи в навчанні та активну участь у громадському і культурному житті.
Вітаємо випускників та бажаємо успіху в професійній діяльності.