Заголовок: Інструкторка НАУ провела курс з безпеки польотів для фахівців «Аеропортів Литви»
Дата: 13/05/2024
URL: https://nau.edu.ua/ua/news/2024/5/instruktorka-nau-provela-kurs-z-bezpeki-polotiv-dlya-fahivtsiv-aeroportiv-litvi.html
==================================================

З 29 квітня по 4 травня 2024 року
інструкторка Інституту ІСАО, доцентка кафедри комп’ютеризованих електротехнічних систем та технологій Аерокосмічного факультету Національного авіаційного університету, кандидатка технічних наук
Світлана Дев’яткіна провела курс «Методи та засоби візуального забезпечення безпеки польотів на аеродромах цивільної авіації»
для фахівців ДП «Аеропорти Литви».
Метою курсу було
оволодіння основними методами та алгоритмами технічної експлуатації наземних візуальних засобів забезпечення безпеки польотів на аеродромах цивільної авіації з урахуванням їх індивідуальних особливостей.
Упродовж тижня
інженери служб світлотехнічного забезпечення литовських аеропортів динамічно працювали, дисципліновано під’єднувалися до навчальних сесій з 8:00 ранку, вивчали теорію, виконували практичні завдання, брали участь в дискусіях та обговореннях. Як результат, усі
слухачі успішно склали підсумкові тести.
Курс проводився англійською мовою
, що дозволило не лише опанувати фахову тематику, а й вдосконалити мовні навички. У відгуках слухачі
високо оцінили професійні якості Світлани Дев’яткіної,
її активну роботу з аудиторією, подякували за надані відеоматеріали та висловили побажання й надалі розвивати можливості курсу в різних форматах його проведення.
Apsveicu! Līdz nākamajai reizei! (Вітаємо! До наступного разу! — литовською)