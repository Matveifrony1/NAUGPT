Заголовок: Доторкнутися до творчості Генія
Дата: 16/03/2016
URL: https://nau.edu.ua/ua/news/2016/3/dotorknutisya-do-tvorchosti-geniya.html
==================================================

11 березня 2016 року студенти І курсу Навчально-наукового Гуманітарного інституту напряму підготовки «Практична психологія» у супроводі викладачів кафедри педагогіки та психології професійної освіти вшанували пам’ять геніального поета  України Тараса Шевченка.
Студенти поклали квіти до могили Кобзаря і хвилиною мовчання вшанували його пам’ять. Вони відвідали хату-музей, в якому відтворено оселю, де народився Тарас. Також побували в музеї Т. Шевченка, де мали нагоду доторкнутися до його творчості, відчути дух бунтаря, а також почути неповторну пісню «Реве та стогне Дніпр широкий…». Тут екскурсанти вперше побачили переклад «Заповіту» близько 150 мовами народів світу.
На могилі митця студенти і викладачі читали величну поезію Генія.
Ця подорож лишиться в серці кожного учасника. Ніколи не пізно пізнавати свою величезну культурну спадщину, ніколи не пізно шанувати й пишатися нею. А Тарас Шевченко – наша гордість, наша честь. І не тільки наше минуле, а й наше майбутнє!