Заголовок: На Факультеті міжнародних відносин відбулась четверта лекція авторського курсу топменеджера та економіста Павла Шеремети
Дата: 29/04/2024
URL: https://nau.edu.ua/ua/news/2024/4/na-fakulteti-mizhnarodnih-vidnosin-vidbulas-chetverta-lektsiya-avtorskogo-kursu-topmenedzhera-ta-ekonomista-pavla-sheremeti.html
==================================================

Топменеджер та економіст, ексміністр економічного розвитку і торгівлі України
Павло Шеремета
прочитав четверту лекцію
«Суспільні цінності, що стимулюють інновації»
в рамках авторського курсу
«Стратегія інновацій»
для студентів та викладачів НАУ.
Павло Шеремета розповів
про радар інновацій, що відображає 12 вимірів бізнес-інновацій, заснованих на пропозиціях, що створює компанія —  клієнтах, яких вона обслуговує; процесах, які вона використовує; точках присутності, які вона використовує, щоб вивести свої пропозиції на ринок.
Павло Шеремета обговорив
виробничі потужності українських та закордонних компаній, продемонструвавши на прикладі Mercedes, Apple, Le Silpo, що висока ціна дорівнює високій цінності. На противагу їм він згадав Daewoo, Huawei, АТБ, McDonald’s, як компанії, що дотримуються позиції
«нижча цінність — нижчі затрати»
.
Спікер згадав книгу Джозефа Пайна, Джеймса Гілмора «Економіка вражень. Битва за час, увагу та гроші клієнта»,
зауваживши, що у боротьбі за свого споживача
бізнес має запропонувати унікальну цінність, яка вирізнятиме його з-поміж інших. Він наголосив, що люди готові переплатити за товар для того щоб отримати враження. Павло Шеремета також о
бговорив питання лідерства
та навів цитату з книги «Диференціюйся або помри» Джека Траута: «Життя — як собача упряжка: тільки у першого собаки змінюється краєвид».
Повітряна тривога не завадила проведенню лекції, тож студенти та викладачі
перемістилися до укриття, де Павло Шеремета продовжив дискусію
.  Топменеджер  створив зі студентами графік сучасних інновацій у ресторанах України. Найкращий заклад, яким виявився McDonald’s, обирали за такими критеріями як: безпека, смак, швидкість обслуговування та комфортність.
Переглянути четверту лекцію Павла Шеремети можна за
посиланням
.
Цикл авторського курсу українського топменеджера, економіста Павла Шеремети складається з
6 лекцій
:
«Інновації як рушій розвитку»;
«Творче руйнування і неруйнівне творення»;
«Управління інноваціями на рівні організації»;
«Суспільні цінності, що стимулюють інновації»;
«Управління інноваціями на рівні міст і країн»;
«Особистісне лідерство і інновації».