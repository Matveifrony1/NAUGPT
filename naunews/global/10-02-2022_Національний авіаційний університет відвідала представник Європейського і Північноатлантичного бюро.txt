Заголовок: Національний авіаційний університет відвідала представник Європейського і Північноатлантичного бюро ІКАО Інга Жгенті
Дата: 10/02/2022
URL: https://nau.edu.ua/ua/news/2022/2/natsionalniy-aviatsiyniy-universitet-vidvidala-predstavnik-evropeyskogo-i-pivnichnoatlantichnogo-byuro-ikao-inga-zhgenti.html
==================================================

7-8 лютого у Національному авіаційному університеті з робочим візитом перебувала представник Європейського і Північноатлантичного бюро ІКАО (м. Париж, Франція) Інга Жгенті, яка провела оцінку відповідності Європейського регіонального навчального центру ІКАО з авіаційної безпеки (Інститут ІКАО) вимогам Міжнародної організації цивільної авіації (м. Монреаль, Канада).
Перевірка передбачала:
- оцінку ефективності та якості підготовки авіаційних фахівців з авіаційної безпеки;
- стан матеріально-технічної бази, інфраструктури та інструкторського потенціалу тощо.
На першій зустрічі з директором Європейського регіонального навчального центру ІКАО з авіаційної безпеки Тетяною Загній, в.о. директора Інституту ІКАО Юлією Шиян та директором Інституту міжнародного співробітництва та освіти Ольгою Шевченко, яка відбулася 07 лютого, пані Інга подякувала за багаторічну співпрацю Інституту ІКАО та регіонального бюро й передала вітання від Девіда Стерланда, керівника секції підготовки та співробітництва Міжнародної організації цивільної авіації, за організацію безперебійної роботи навчального центру навіть в часи пандемії.
Крім того, Інга Жгенті відвідала Музею історії НАУ та Навчальний ангар університету.