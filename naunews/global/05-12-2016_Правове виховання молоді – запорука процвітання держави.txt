Заголовок: Правове виховання молоді – запорука процвітання держави
Дата: 05/12/2016
URL: https://nau.edu.ua/ua/news/2016/12/pravove-vihovannya-molodi-–-zaporuka-protsvitannya-derzhavi.html
==================================================

1 грудня 2016 року студенти-консультанти Юридичної консультації «Юридична клініка» Національного авіаційного університету Вячеслав Ємельянов, Денис Невмержицький та Ігор Омельчук (група ПР-404) у Київському коледжі транспортної інфраструктури провели лекцію на тему «Адміністративні правопорушення та адміністративна відповідальність».
Під час зустрічі майбутні юристи розповіли слухачам про найбільш розповсюджені проступки, які чиняться в суспільстві, поняття, принципи та основні риси адміністративної відповідальності. Студенти пояснили, чим адміністративні правопорушення відрізняються від кримінальних правопорушень.
Наприкінці лекції вихованці коледжу мали можливість поставити запитання, які їх цікавили.
Нині проведення таких заходів є дуже важливим, адже правова освіта стає пріоритетом національної стратегії освіти та виховання.