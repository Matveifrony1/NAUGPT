Заголовок: Секція  «ТЕХНІЧНА ЕСТЕТИКА ТА ДИЗАЙН»
Дата: 28/04/2015
URL: https://nau.edu.ua/ua/news/2015/4/sekcziya-texnichna-estetika-ta-dizajn.html
==================================================

8 квітня 2015 року в Інституті аеропортів працювала секція  «ТЕХНІЧНА ЕСТЕТИКА ТА ДИЗАЙН» в рамках  міжнародної науково-практичної конференції молодих учених і студентів  «Політ. Сучасні проблеми науки». Головував на секції завідувач кафедри комп’ютерних технологій дизайну і графіки Юрій Ковальов, секретарем був доцент кафедри Юрій Холковський.
В роботі взяли участь 39 учасників. У доповідях розглядалися такі основні  наукові та науково-пізнавальні напрямки:
- особливості формоутворення промислових об’єктів та предметів побуту;
- особливості дизайну інтер’єру та предметів побуту різних територіальних областей нашої країни;
- питання оптичних ілюзій, світлотіні тощо;
- особливості творчості відомих митців минулого й сучасності;
- стародавньо-українські традиції у побуті та житловій культурі;
- питання біодизайну;
- особливості концептуального проектування середовищ;
- екологічні проблеми культурних середовищ.
Приємно відзначити, що багато доповідей були присвячені питанням стародавньої і сучасної української історії та культури. Всі доповіді активно обговорювалися, у дискусіях брали участь студенти та викладачі. Різноманітність тематики доповідей свідчить про широке коло наукових інтересів молодих вчених та студентів.