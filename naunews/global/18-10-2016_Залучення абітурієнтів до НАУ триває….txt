Заголовок: Залучення абітурієнтів до НАУ триває…
Дата: 18/10/2016
URL: https://nau.edu.ua/ua/news/2016/10/zaluchennya-abiturientiv-do-nau-trivae….html
==================================================

12 жовтня 2016 року науково-педагогічні працівники Національного авіаційного університету завітали до навчальних закладів освіти № 2, № 3, № 7 та № 9 м. Василькова Київської області, провівши заздалегідь заплановане профорієнтаційне консультування з учнями 9-х, 10-х та 11-х класів. Зустріч відбулася в межах угод про співробітництво з університетом та ЗНЗ.
У цей же день відбулася щорічна подія – «ярмарок професій та вакансій» на базі Васильківського міськрайонного центру зайнятості. Захід відвідало майже 420 старшокласників міста та району. Учасникам було презентовано діяльність як Національного авіаційного університету, так і його структурних підрозділів: Інституту доуніверситетської підготовки, Навчально-наукового юридичного інституту, Навчально-наукового  інституту аеронавігації, Навчально-наукового  інституту міжнародних відносин, Навчально-наукового гуманітарного інституту, Промислово-економічного коледжу НАУ, Коледжу інформаційних технологій та землевпорядкування НАУ.
У процесі роботи в центрі зайнятості, за допомогою відеоматеріалів та мультимедійних презентацій, учасників було проінформовано про: загальну структуру університету та навчально-наукові підрозділи; новий перелік спеціальностей (спеціалізацій); форми навчання; переваги та особливості навчального процесу; кваліфікацію науково-педагогічних працівників;  студентське життя та дозвілля;  наукову, навчальну та міжнародну діяльність університету. Великий інтерес в учнів та батьків викликала виставка-презентація університету, на якій, окрім інформаційних стендів, широко були представленні рекламно-інформаційні буклети навчально-наукових інститутів та різні випуски газети «Авіатор».
Організатори «ярмарку» висловили подяку керівництву НАУ за багаторічну плідну співпрацю щодо проведення профорієнтаційних заходів у центрі зайнятості та школах м. Василькова.