Заголовок: День закоханих – свято чудес, яскравих вражень та кохання
Дата: 17/02/2016
URL: https://nau.edu.ua/ua/news/2016/2/den-zakoxanix-–-svyato-chudes-yaskravix-vrazhen-ta-koxannya.html
==================================================

День святого Валентина щороку набуває в Україні дедалі більшої популярності. На початку лютого, вулиці усіх міст заповнює святкова атрибутика: сердечка, «валентинки», червоні повітряні кульки, звірятка, які кажуть «Я тебе люблю». І щоразу цього свята чекає більша аудиторія.
Романтична атмосфера напередодні цього дня панувала 12 лютого і в Навчально-науковому Юридичному  інституті. Студенти прикрашали коридори червоними сердечками, плакатами у вигляді сердець, приготували поштову скриньку для того, щоб кожен зміг зізнатися у своєму коханні кинувши туди «валентинку». Студентська рада НН ЮІ порадували викладачів та студентів смачними цукерками з побажаннями.
«Кохання - найпрекрасніше почуття, яке дай Бог відчути кожному! Без нього життя людини неможливе!» - в цих словах закладена суть заходів, що відбулися напередодні Дня Святого Валентина у Навчально-науковому Юридичному інституті Національного авіаційного університету.