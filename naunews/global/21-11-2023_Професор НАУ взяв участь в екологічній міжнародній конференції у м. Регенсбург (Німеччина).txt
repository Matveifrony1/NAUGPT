Заголовок: Професор НАУ взяв участь в екологічній міжнародній конференції у м. Регенсбург (Німеччина)
Дата: 21/11/2023
URL: https://nau.edu.ua/ua/news/2023/11/profesor-nau-vzyav-uchast-v-ekologichniy-mizhnarodniy-konferentsii-u-m-regensburg-(nimechchina).html
==================================================

Професор кафедри міжнародного туризму та країнознавства Факультету міжнародних відносин НАУ Віктор Вишневський взяв участь у міжнародній конференції «Екологічні дослідження між Україною та Баварією – зустріч, співпраця та відбудова», що відбулася у м. Регенсбург (Німеччина).
У доповіді, виголошеній на конференції, Віктор Вишневський висвітлив екологічні проблеми України, зокрема, пов’язані з російсько-українською війною. Презентував можливості дистанційного зондування Землі щодо встановлення екологічного стану місцевості.
Під час прийому в мерії, організованому для учасників конференції, офіційним особам міста Віктор Вишневський подарував двомовну книгу, присвячену красі водних об’єктів України.
Поїздка, спонсорова німецькою стороною, дала змогу зав’язати тісніші стосунки з колегами, ознайомитися з багатьма визначними об’єктами, відомості про які збагатять дисципліни «Екологічний туризм», «Географія світу», «Всесвітня спадщина і туризм».