Заголовок: Парко-господарський день на КВП НАУ
Дата: 16/04/2018
URL: https://nau.edu.ua/ua/news/1/4/parko-gospodarskiy-den-na-kvp-nau.html
==================================================

14 квітня 2018 р. згідно з наказом начальника кафедри військової підготовки полковника Олександра Водчиця відбувся парко-господарський день.
О восьмий годині ранку особовий склад вишикувався на території кафедри. Полковник О. Водчиць поставив завдання щодо наведення порядку на закріплених територіях та нагадав заходи безпеки при проведенні робіт. Викладачі, офіцерський склад, курсанти та студенти поставились до виконання завдання відповідально. Впродовж робочого дня був пофарбований паркан, реконструйовані сходи, прибране сміття, наведено порядок в аудиторіях та виконано багато інших робіт. Підбиваючи підсумки парко-господарського дня, начальник кафедри подякував усім присутнім за плідну працю, а багатьом курсантам, студентам оголосив подяку.
Слава Україні та її Збройним Силам!