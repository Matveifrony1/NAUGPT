Заголовок: Майбутні пілоти, які навчаються в НАУ, пройдуть льотну практику у Чехії: на ці потреби виділено 1 млн євро
Дата: 27/04/2023
URL: https://nau.edu.ua/ua/news/2023/4/maybutni-piloti-yaki-navchayutsya-v-nau-proydut-lotnu-praktiku-u-chehii-na-tsi-potrebi-vidileno-1-mln-evro.html
==================================================

Завдяки співпраці ректорату НАУ з Чеською Республікою, студенти Національного авіаційного університету отримали змогу проходити льотну підготовку у Чехії. Йдеться про навчання майбутніх пілотів цивільної авіації. І на ці потреби Чехія виділила 1 млн євро. Ці кошти передбачені програмою гуманітарної та економічної допомоги Україні, затвердженої у 2022 році.
Загалом, дякуючи такому міжнародному співробітництву, навчання у Чехії зможуть пройти 20-25 майбутніх пілотів цивільної авіації.
Цей результат роботи адміністрації НАУ став підсумком проведення довготривалих перемовин та, зокрема,
особистої зустрічі ректора НАУ Максима Луцького з керівництвом Чеського технічного університету у Празі
.
«Попередньо ми підписали з чеським університетом Договір про співробітництво. Його реалізація, серед іншого, також передбачає гармонізацію освітньо-професійних програм підготовки пілотів університетів-партнерів, відповідно до рівня європейських вимог (стандартів EASA).
Звичайно, що я пишаюся нашою командою, і впевнений, що зовсім скоро буду пишатися нашими талановитими студентами-пілотами,
які пройдуть льотну підготовку в Чеській Авіаційній школі F Air
.
Я вдячний нашим чеським партнерам за довіру, за нашу багаторічну дружбу, за підтримку України й нашої молоді», - зауважив ректор НАУ Максим Луцький.
За його словами, наступним кроком співробітництва буде надання можливості студентам-пілотам НАУ навчатися за європейською програмою підготовки пілотів цивільної авіації з подальшим складанням іспитів у Адміністрації цивільної авіації Чеської Республіки та отримання європейської ліцензії професійних пілотів цивільної авіації.
У Міністерстві закордонних справ Чехії, своєю чергою, переконані, що цей навчальний проєкт
«сприятиме якнайшвидшому відновленню повітряного руху і, отже, загальній реконструкції країни»
.