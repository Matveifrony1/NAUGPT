Заголовок: Конкурс на здобуття премій імені видатних учених України у 2016 році
Дата: 10/08/2016
URL: https://nau.edu.ua/ua/news/2016/8/konkurs-na-zdobuttya-premiy-imeni-vidatnih-uchenih-ukraini-u-2016-rotsi.html
==================================================

Національна академія наук України
ОГОЛОШУЄ КОНКУРС
НА ЗДОБУТТЯ ПРЕМІЙ ІМЕНІ ВИДАТНИХ УЧЕНИХ УКРАЇНИ
З метою відзначення вчених, які опублікували найкращі наукові праці, здійснили винаходи і відкриття, що мають важливе значення для розвитку науки і економіки України, Національна академія наук України присуджує премії імені видатних учених України.
*       *       *
1. У конкурсі на здобуття премій імені видатних учених можуть брати участь:
а) дійсні члени і члени-кореспонденти НАН України незалежно від місця їх постійної роботи;
б) окремі особи, які працюють у наукових установах, вищих навчальних закладах, на підприємствах і в організаціях, розташованих на території України;
в) колективи авторів, які виконали запропоновану на здобуття премії роботу, якщо більшість авторів працює в установах, передбачених підпунктом “б” цього пункту.
2. Право висунути роботи на здобуття іменних премій надається:
а) дійсним членам і членам-кореспондентам НАН України;
б) науковим установам, вищим навчальним закладам, дослідним лабораторіям і станціям, конструкторським бюро;
в) науково-технічним радам міністерств і відомств України;
г) науковим радам з проблем науки;
д) технічним радам промислових підприємств;
є) науковим та інженерно-технічним асоціаціям і товариствам.
3. Колектив, висунений на здобуття іменної премії, повинен включати лише основних авторів, чий внесок був найвагомішим. Загальне число авторів не повинно перевищувати трьох осіб. До складу авторського колективу не включаються особи, які вже були раніше удостоєні цієї іменної премії.
4. На здобуття іменних премій можуть бути  висунені:
наукові праці лише після того, як мине не менше 6 місяців, але не більше 5 років після їх опублікування;
винаходи й відкриття – після їх впровадження у народне господарство.
5. Граничний термін подання роботи на конкурс – 1 листопада 2016 р.
6. Організації та окремі особи, які висунули наукову працю на здобуття іменної премії, подають її до відповідного відділення НАН України на бланку організації з написом “На здобуття премії імені ...”:
а) опубліковану працю (серію праць) або матеріали про наукове відкриття (винахід);
б) анотацію, що включає наукову характеристику праці та висновки щодо її значення для розвитку науки і народного господарства (українською мовою);
в) копії авторських свідоцтв та посвідчень про відкриття;
г) у відповідних випадках документи про впровадження роботи у народне господарство (копії постанов, наказів, актів та довідок про техніко-економічні показники впровадження);
д) акти випробувань (для нових конструкцій машин, технологічних процесів тощо);
є) відгуки наукової громадськості, преси про роботу;
ж) детальну довідку
у відсотково-цифровій формі
про творчий внесок кожного члена авторського колективу у висунену на конкурс роботу.  Довідка складається окремо на кожного автора і підписується керівником установи за місцем роботи автора та скріплюється гербовою печаткою;
з) біографічні відомості про автора (авторів) (прізвище, ім’я, по батькові, рік та місяць народження, спеціальність, почесне звання, вчений ступінь, вчене звання, посада, службова та домашня адреси, службовий та домашній телефони; ідентифікаційний код автора) у 2 примірниках, підписані ним, а їх відповідність засвідчена керівництвом і гербовою печаткою установи за місцем роботи, а також кольорове персональне фото 9 х 12 у паперовому та електронному вигляді.
Усі матеріали подаються
у двох ідентично оформлених примірниках
на адресу:
01601, м. Київ,  вул. Володимирська, 54,
Президія Національної академії наук України
телефони для довідок: 8(044) 239-64-24; 8(044) 239-64-63.
На конкурс не приймаються роботи,
які були удостоєні Державної премії України, іменних премій Російської АН, НАН України і галузевих академій країн СНД або спеціальних премій інших відомств, що присуджуються за конкурсами.
Не приймаються на конкурс
і збірники наукових праць більш ніж трьох авторів.
ОГОЛОШУЄТЬСЯ КОНКУРС НА ТАКІ ПРЕМІЇ:
Премія імені М.М.Амосова – за видатні наукові роботи в галузі біокібернетики, проблем штучного інтелекту та розробки нових інформаційних технологій  (Відділення інформатики НАН України).
Премія імені О.К.Антонова – за видатні досягнення в галузі технічної механіки та літакобудування (Відділення механіки НАН України).
Премія імені С.Я.Брауде – за видатні роботи в галузі радіофізики і радіоастрономії  (Відділення фізики і астрономії НАН України).
Премія імені М.П.Василенка – за видатні наукові роботи в галузі держави і права України (Відділення історії, філософії та права НАН України).
Премія імені Б.І.Вєркіна – за видатні роботи в галузі фізики і техніки низьких температур (Відділення фізики і астрономії НАН України).
Премія імені О.С.Давидова – за видатні роботи в галузі теоретичної і біологічної фізики (Відділення фізики і астрономії НАН України).
Премія імені А.О.Дородніцина – за видатні досягнення в галузі комп’ютерної математики та обчислювальної техніки (Відділення інформатики НАН України).
Премія імені  Г.В.Карпенка – за видатні наукові роботи в галузі  фізико-хімічної механіки матеріалів і матеріалознавства (Відділення фізико-технічних проблем матеріалознавства НАН України).
Премія імені А.І.Кіпріанова – за видатні наукові роботи в галузі органічної хімії, хімії високомолекулярних сполук та хімічної технології (Відділення хімії НАН України).
Премія імені В.П.Комісаренка – за видатні наукові роботи в галузі патофізіології і ендокринології (Відділення біохімії, фізіології і молекулярної біології НАН України).
Премія імені М.І.Костомарова – за видатні наукові роботи в галузі історії та історичного джерелознавства (Відділення історії, філософії та права НАН України).
Премія імені П.Г.Костюка – за видатні наукові роботи в галузі фізіології, біофізики і нейрофізіології (Відділення біохімії, фізіології і молекулярної біології НАН України).
Премія імені М.Г.Крейна – за видатні наукові роботи в галузі функціонального аналізу і теорії функцій (Відділення математики НАН України).
Премія імені С.О.Лебедєва – за видатні досягнення в галузі обчислювальної техніки, приладобудування й створення засобів і систем автоматизації та управління (Відділення фізико-технічних проблем енергетики НАН України).
Премія імені О.І.Лейпунського – за видатні роботи у галузі ядерної енергетики (Відділення ядерної фізики та енергетики НАН України).
Премія імені Н.Д.Моргуліса – за видатні роботи в галузі фізики поверхні та фізичної і наноелектроніки (Відділення фізики і астрономії НАН України).
Премія імені О.В.Палладіна – за видатні наукові роботи в галузі біохімії та молекулярної біології (Відділення біохімії, фізіології і молекулярної біології НАН України).
Премія імені  Є.О.Патона – за видатні наукові роботи в галузі створення нових металевих матеріалів і методів їх обробки (Відділення фізико-технічних проблем матеріалознавства НАН України).
Премія імені Г.С.Писаренка – за видатні наукові роботи в галузі міцності матеріалів і конструкцій (Відділення механіки НАН України).
Премія імені О.В.Погорєлова – за видатні наукові роботи в галузі геометрії і топології (Відділення математики НАН України).
Премія імені Г.Ф.Проскури – за видатні роботи в галузі енергетики (Відділення фізико-технічних проблем енергетики НАН України).
Премія імені М.І.Туган-Барановського – за видатні наукові роботи в галузі економіки (Відділення економіки НАН України).
Премія імені П.А.Тутковського – за видатні наукові досягнення в геології, географії, океанології, геоекології, кліматології та метеорології (Відділення наук про Землю НАН України).
Премія імені І.Я.Франка – за видатні роботи в галузі філології, етнології та мистецтвознавства (Відділення літератури, мови та мистецтвознавства НАН України).
Премія імені І.І.Шмальгаузена – за видатні наукові роботи в галузі зоології, морфології, філогенії, екології тварин та біоніки (Відділення загальної біології НАН України).
Премія імені В.Я.Юр’єва – за видатні наукові роботи в галузі генетики і створення нових методів акліматизації, більш високоврожайних сортів сільськогосподарських культур та високопродуктивних порід тварин (Відділення загальної біології НАН України).