Заголовок: Уряд затвердив обсяг держзамовлення на підготовку фахівців у 2019 році
Дата: 27/06/2019
URL: https://nau.edu.ua/ua/news/2019/6/uryad-zatverdiv-obsyag-derzhzamovlennya-na-pidgotovku-fahivtsiv-u-2019-rotsi.html
==================================================

Кабінет Міністрів України затвердив обсяги державного замовлення на підготовку фахівців, наукових, науково-педагогічних та робітничих кадрів, на підвищення кваліфікації та перепідготовку кадрів у 2019 році, а також проектні обсяги державного замовлення на 2020 та 2021 роки.
Загальний обсяг підготовки фахівців у 2019 році передбачений у кількості 182567 осіб, у тому числі за денною формою навчання - 161794 особи. Кількість бюджетних місць на бакалаврат зросте майже на 1 тис - перевагу надано природничим спеціальностям.
Міністр освіти і науки Лілія Гриневич зазначила, що  «за нашим поданням Мінекономіки цьогоріч збільшило замовлення на інженерні спеціальності, а також  спеціальності природничо-математичного циклу. Аналіз ринку праці свідчить, що фахівці з цією освітою є не тільки затребуваними, але й добре оплачуваними. Тобто вже після завершення навчання випускник зможе швидко працевлаштуватися і заробляти реальні кошти».
Державне замовлення на підготовку бакалаврів порівнюючи з 2018 роком збільшено за такими галузями та спеціальностями:
01 Освіта — 5,02%;
114 Статистика – 14,3%;
132 Матеріалознавство – 12,5%;
135 Суднобудування – 13%;
162 Біотехнології та біоінженерія – 25%;
163 Біомедична інженерія – 26,3%;
171 Електроніка – 9,1%.
Ухвалені наступні обсяги прийомів державного замовлення на підготовку фахівців з вищою освітою:
“молодший спеціаліст” - 36732 осіб, у тому числі за денною формою навчання - 33718 осіб, що порівняно з минулим роком збільшено на 2,5%;
“бакалавр” - 79854 осіб, у тому числі за денною формою навчання - 72602 осіб, що порівняно з минулим роком збільшено на 2,9%;
“магістр на основі освітньо-кваліфікаційного рівня бакалавра” - 55379 осіб, у тому числі за денною формою навчання - 45654 осіб, що порівняно з минулим роком зменшено на 10,4%.
Проектні показники державного замовлення на підготовку наукових та науково-педагогічних кадрів становитимуть:
до аспірантури - 4346 осіб, що менше порівняно з 2018 роком на 1,2%;
до докторантури - 459 осіб, що менше порівняно з 2018 роком на 4%.
Детальна інформація за посиланням:
https://www.kmu.gov.ua/ua/news/minekonomrozvitku-uryad-zatverdiv-obsyag-derzhzamovlennya-na-pidgotovku-fahivciv-u-2019-roci