Заголовок: Українська мода: екскурсія епохою змін у світовідчутті людей
Дата: 04/03/2015
URL: https://nau.edu.ua/ua/news/2015/3/ukrainska-moda-ekskursiya-epoxoyu-zmin-u-svitovidchutti-lyudej.html
==================================================

26 лютого 2015 року студенти-соціологи 5 курсу Гуманітарного інституту разом з наставниками І. Шаповал та Н. Грищенко в рамках культурного проекту З. Звіняцьківської «Мода в системі сучасної культури: між індустрією та мистецтвом» прослухали лекцію «Взаємодія професійного та традиційного ужиткового мистецтва в Україні в 10-20 рр. ХХ ст.». Слухачам були представлені різні аспекти розвитку світової та української моди й модної критики останніх десятиліть, тенденції та закони функціонування модної індустрії в системі сучасної культури.
Великий інтерес викликала  перша експозиція 100 унікальних українських етностроїв кінця ХІХ – початку ХХ ст. із провідних музейних колекцій.
Нині в Україні спостерігається значне підвищення інтересу до української національної культури та традицій. Етносимволіка стала частиною нашого щоденного життя, символом солідарності, приналежності до політичної нації, що сформована на загальноцивілізаційних принципах громадянського суспільства.