Заголовок: Представник ГМІ НАУ взяв участь у Форумі «Ми – українці!»
Дата: 05/12/2017
URL: https://nau.edu.ua/ua/news/2017/12/predstavnik-gmi-nau-vzyav-uchast-u-forumi-mi-–-ukraintsi.html
==================================================

1-2 грудня 2017 року за підтримки Міністерства освіти та науки України, Українського Інституту національної пам’яті, Центру національного відродження та інших громадських організацій, відбувся Третій Форум українських патріотичних справ «МИ-УКРАЇНЦІ!». Учасники Форуму проаналізували досвід роботи державних органів усіх рівнів та громадських об'єднань з патріотичного виховання громадян, висвітлений досвід роботи активістів Всеукраїнської дитячо-юнацької військово-патріотичної гри «Сокіл» («Джура»).
Доктор політичних наук, професор кафедри соціології та політології НН ГМІ Л.В. Чупрій виступив з доповіддю «Удосконалення національно-патріотичного виховання молоді в контексті подолання сучасних викликів», у якій акцентував увагу на тому, що національно-патріотичне виховання є важливим безпековим чинником, складовою частиною політики національної безпеки держави в гуманітарній сфері, спрямованої на формування національної ідентичності молоді, поваги до рідної країни, готовності захищати свою Вітчизну. За результатами роботи форуму була підготовлена Підсумкова резолюція, яка буде розіслала усім учасникам та направлена у відповідні органи влади.