Заголовок: Молоді науковці НАУ взяли участь у Міжнародній науковій конференції «Телекомунікації та кібербезпека»
Дата: 23/04/2021
URL: https://nau.edu.ua/ua/news/2021/4/molodi-naukovtsi-nau-vzyali-uchast-u-mizhnarodniy-naukoviy-konferentsii-telekomunikatsii-ta-kiberbezpeka.html
==================================================

14-16 квітня молоді науковці НАУ д.т.н., доцент, заступник декана з наукової роботи ФККПІ НАУ Гнатюк Сергій Олександрович та д.т.н., доцент, зав. кафедри телекомунікаційних та радіоелектронних систем ФАЕТ НАУ Одарченко Роман Сергійович на запрошення Міжнародної наукової асоціації кібербезпеки (
https://scsa.ge/en/
) відвідали Грузію.
Наші колеги ознайомились з інфраструктурою та можливостями Кавказького університету (м. Тбілісі) і взяли участь у Міжнародній науковій конференції «Телекомунікації та кібербезпека».
У своїй доповіді Сергій Гнатюк висвітлив перспективи впровадження квантово-криптографічних технологій у мобільні мережі 5G і пов’язані з цим напрямком проєкти НАУ, а Роман Одарченко розповів про проєкти, присвячені різним аспектам розвитку 5G мереж, у яких він бере активну участь в рамках європейської програми Horizon 2020.