Заголовок: Молоді науковці НАУ запрошуються до участі у конкурсі «Молодий вчений року»
Дата: 08/07/2021
URL: https://nau.edu.ua/ua/news/2021/7/molodi-naukovtsi-nau-zaproshuyutsya-do-uchasti-u-konkursi-molodiy-vcheniy-roku.html
==================================================

З метою визнання досягнень молодих вчених України у різних галузях знань Радою молодих учених при Міністерстві освіти і науки України оголошується проведення щорічного конкурсу «Молодий вчений року».
Конкурс налічує чотири тематичні блоки, в які входять 100 різних номінацій. В кожну номінацію мають право подаватися як молоді вчені, так і колективи молодих вчених. Кількість номінацій на які подається номінант необмежена.
Запрошуємо молодих вчених Національного авіаційного університету віком до 35 років включно, які мають вищу освіту не нижче другого (магістерського) рівня та віком до 40 років включно, які мають науковий ступінь доктора наук до участі у конкурсі.
З положенням конкурсу, переліком номінацій та критеріями їх оцінювання, а також з термінами та умовами подачі заявки можна ознайомитись на
сайті
.
Результати конкурсу будуть оголошені 29.09.2021 року під час проведення Другого форуму Рад молодих вчених. Інформацію також буде оприлюднено на офіційному сайті Ради молодих вчених при Міністерстві освіти і науки України та інших інформаційних ресурсах.
За додатковою інформацією просимо звертатися до координатора конкурсу Кушерець Дарини
+380685059898
.