Заголовок: Ярмарок професій у Фастові
Дата: 28/02/2019
URL: https://nau.edu.ua/ua/news/2019/2/yarmarok-profesiy-u-m-fastovi.html
==================================================

Інститут інноваційних освітніх технологій (ННІІОТ) на запрошення Фастівського міськрайонного центру зайнятості представив діяльність університету на «Ярмарку професій». У заході взяли участь близько 400 учнів 9–11 класів міста Фастова та району.
Учасників заходу цікавили Правила вступу до НАУ, особливості навчання, англомовний проект, навчання на кафедрі військової підготовки, міжнародні проекти та програми мобільності для студентів, перелік та зміст освітніх програм, умови навчання на підготовчих курсах, підготовка до загальнодержавного ЗНО, інфраструктура університету.
Директор Центру обдарованої учнівської молоді ННІІОТ Людмила Куделя надала фахові консультації учням, їхнім батькам та вчителям про спеціальності та спеціалізації, за якими здійснюється підготовка фахівців; діяльність та специфіку навчання на факультетах та кафедрах.
Старшокласників запросили на День відкритих дверей, пробне ЗНО, дні науки та до участі у Всеукраїнських учнівських олімпіадах НАУ.