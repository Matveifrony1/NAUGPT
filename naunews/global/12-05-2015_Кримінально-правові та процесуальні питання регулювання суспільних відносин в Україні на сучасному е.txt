Заголовок: Кримінально-правові та процесуальні питання регулювання суспільних відносин в Україні на сучасному етапі
Дата: 12/05/2015
URL: https://nau.edu.ua/ua/news/2015/5/kriminalno-pravovi-ta-proczesualni-pitannya-regulyuvannya-suspilnix-vidnosin-v-ukraini-na-suchasnomu-etapi.html
==================================================

24 квітня 2015 року в Юридичному інституті відбулося засідання науково-практичного семінару «Кримінально-правові та процесуальні питання регулювання суспільних відносин в Україні на сучасному етапі».
Участь у ньому взяли: І. Сопілко – д.ю.н., доцент, директор Юридичного інституту НАУ; М. Колос - к.ю.н, доцент, доцент каф. правосуддя та кримінально-правових дисциплін Інституту права імені І. Малиновського Національного університету «Острозька академія», Заслужений юрист України; Є. Лащук - к.ю.н., доцент, начальник Управління забезпечення діяльності керівництва Верховного Суду України, взаємодії з державними органами та внутрішнього аудиту; Б. Леонов - д.ю.н., доцент, провідний науковий співробітник Національної академії Служби безпеки України; В. Попович - к.ю.н., зав. відділу з питань національної безпеки, оборони, правоохоронної діяльності та боротьби зі злочинністю Головного науково-експертного управління Верховної Ради України; О. Кришевич - к.ю.н, доцент, професор каф. кримінального права Національної академії внутрішніх справ України; викладачі, аспіранти та студенти Юридичного інституту.
Обговорювались такі питання: юридичний статус правових висновків Верховного Суду України; проблеми кримінальної відповідальності держави за планування, підготовку, розв’язання та ведення агресивної війни; окремі законодавчі ініціативи щодо криміналізації публічних закликів до ухилення від призову за мобілізацією в особливий період; наркотичні засоби як предмет шахрайства; розвиток кримінального законодавства України на сучасному етапі; індивідуалізація відповідальності за злочини, що вчиняються через необережність; стан і динаміка злочинності неповнолітніх; кримінологічні проблеми протидії молодіжному екстремізму тощо.
За результатами науково-практичного семінару прийнято резолюцію та внесено низку пропозицій щодо актуальних напрямів розвитку юридичних наук кримінального спрямування.