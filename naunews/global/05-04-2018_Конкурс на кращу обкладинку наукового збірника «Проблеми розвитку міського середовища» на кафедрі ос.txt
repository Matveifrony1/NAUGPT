Заголовок: Конкурс на кращу обкладинку наукового збірника «Проблеми розвитку міського середовища» на кафедрі основ архітектури та дизайну
Дата: 05/04/2018
URL: https://nau.edu.ua/ua/news/1/4/konkurs-na-krashchu-obkladinku-naukovogo-zbirnika-problemi-rozvitku-miskogo-seredovishcha-na-kafedri-osnov-arhitekturi-ta-dizaynu.html
==================================================

5 квітня на кафедрі основ архітектури та дизайну пройшов конкурс на кращу обкладинку. В рамках щорічного Фестивалю «Архітектура. Будівництво. Дизайн» він був організований з ініціативи та під керівництвом завідувача Олени Трошкіної, яка є і головним редактором збірника наукових праць «Проблеми розвитку міського середовища».
Такий захід відбувається не вперше. Вже кілька років поспіль збірник виходить із обкладинкою, яка здобула І місце на подібному конкурсі. Її автор – Надія Мірошнікова, вже випускниця Навчально-наукового інституту аеропортів.
Цьогоріч конкурс найбільше зацікавив студентів 2 курсу як архітекторів, так і дизайнерів. Усі учасники показали свої навички в графічному дизайні, композиції та виявили художній смак.
Журі конкурсу – викладачі кафедри основ архітектури відзначили, що всі роботи заслуговують на те, щоб прикрасити собою науковий збірник.
Призові місця журі розподілило таким чином:
1 місце – студентка 202 групи (архітектура) – Марія Шапранова;
ІІ місце – розділили студентки 202 групи (архітектура) – Валентина Жовнер та Анна Бурчак;
ІІІ місце дісталось студенткам 201 групи (дизайн) – Анні Пишній та Олені Прибінській.
Вітаємо переможців та чекаємо на нові випуски наукового збірника «Проблеми розвитку міського середовища» в нових обкладинках.