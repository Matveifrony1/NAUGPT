Заголовок: У Національному авіаційному університеті відбувся Всеукраїнський науково-практичний семінар "Мова та культура як форми людського буття і свідомості нації"
Дата: 12/11/2021
URL: https://nau.edu.ua/ua/news/2021/11/u-natsionalnomu-aviatsiynomu-universiteti-vidbuvsya-vseukrainskiy-naukovo-praktichniy-seminar-mova-ta-kultura-yak-formi-lyudskogo-buttya-i-svidomosti-natsii.html
==================================================

Традиційно, в рамках Днів української писемності та мови, в Національному авіаційному університеті відбувається важлива наукова подія - Всеукраїнський науково-практичний семінар молодих науковців, студентів, аспірантів "Мова та культура як форми людського буття і свідомості нації".
Організатором заходу виступила кафедра української мови та культури Факультету лінгвістики та соціальних комунікацій (ФЛСК) НАУ, співорганізатор - кафедра української мови та літератури Сумського державного педагогічного університету імені А. С. Макаренка.
У семінарі взяли участь молоді науковці:
• Національного авіаційного університету,
• Сумського державного педагогічного університету імені А. С. Макаренка,
• ВСП «Фаховий коледж інформаційних технологій та землевпорядкування НАУ»,
• Рівненського державного гуманітарного університету,
• Державного університету телекомунікацій,
• Академії кіно та нових медіа,
• Рівненського економіко-технологічного фахового коледжу НУВГП,
• КУ Сумської загальноосвітньої школи І-ІІІ ступенів № 15 ім. Д. Турбіна,
• ДПТНЗ «Путивльський професійний ліцей»,
• Обласного наукового ліцею в м. Рівне Рівненської обласної ради.
З вітальним словом до учасників наукового семінару звернулися завідувач кафедри української мови та культури ФЛСК НАУ Литвинська С.В., завідувач кафедри української мови та літератури СумДПУ Семеног О.М., відповідальна по роботі зі студентами НАУ Хоменко-Семенова Л.О., завідувач кафедри англійської філології і перекладу НАУ Сидоренко С.І., викладач КІТЗ НАУ Слинько І.І., які побажали всім плідної роботи і наукових успіхів. Модерувала захід доцент кафедри Приходько О.Ю.
Під час роботи семінару було представлено змістовні доповіді, присвячені важливим питанням розвитку української мови і культури сьогодні. Молоді науковці - студенти нашого університету, інших навчальних закладів України - продемонстрували вміння презентувати результати власних наукових досліджень і відстоювати свої погляди на актуальні мовні і культурологічні проблеми.
Щиро дякуємо всім, хто доєднався до роботи семінару!