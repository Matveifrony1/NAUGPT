Заголовок: Кафедра екології Факультету екологічної безпеки та інженерії організовує міждисциплінарний круглий стіл з оцінки наслідків воєнних дій
Дата: 16/04/2025
URL: https://nau.edu.ua/ua/news/2025/4/kafedra-ekologii-fakultetu-ekologichnoi-bezpeki-ta-inzhenerii-organizovue-mizhdistsiplinarniy-krugliy-stil-z-otsinki-naslidkiv-voennih-diy.html
==================================================

17 квітня 2025 року о 9:00
на базі Державного університету «Київський авіаційний інститут» відбудеться міждисциплінарний круглий стіл на тему
«Екологічна, економічна, правова та соціальна оцінка наслідків воєнних дій»,
організований кафедрою екології Факультету екологічної безпеки, інженерії та технологій.
Захід покликаний
об’єднати фахівців
різних галузей для всебічного аналізу наслідків війни в Україні з точки зору охорони довкілля, економіки, права, психології та освітянської діяльності. Провідні експерти поділяться своїм досвідом та нададуть професійну оцінку подіям, що відбуваються під час російсько-української війни.
Головуючою круглого столу виступить
Тамара Дудар,
завідувачка кафедри екології КАІ, докторка технічних наук, професорка. Модераторкою заходу буде
Маргарита Радомська,
доцентка кафедри екології КАІ.
Відкриття заходу відбудеться за участі
Сергія Гнатюка,
проректора з наукових досліджень та трансферу технологій ДУ «КАІ», доктора технічних наук, професора, та
Тамари Дудар.
До участі у круглому столі запрошені:
Василь Петрук,
доктор технічних наук, професор, директор Інституту екологічної безпеки та моніторингу довкілля Вінницького національного технічного університету, заслужений природоохоронець України, який виступить з доповіддю на тему
«Екологічний вимір воєнних дій»;
Владислав Дудар,
старший офіцер відділу організації заходів екологічної безпеки управління екологічної безпеки Головного управління протимінної діяльності, цивільного захисту та екологічної безпеки Міністерства Оборони України, з темою
«Вибухонебезпечні предмети як джерело забруднення ґрунтів»;
Олег Блінов,
доктор психологічних наук, професор Національного університету охорони здоров’я України імені П. Л. Шупика, Президент Української психотерапевтичної ліги, який розкриє тему
«Психологічні наслідки воєнних дій в Україні»;
Ірина Дейнега,
кандидатка історичних наук, доцентка, директорка Навчально-наукового інституту неперервної освіти, розкриє тему
«Виклики для вищої освіти в умовах війни»
;
Олена Ареф’єва,
докторка економічних наук, професорка, завідувачка кафедри економіки повітряного транспорту, представить
«Економічну оцінку наслідків воєнних дій»
;
Світлана Вишновецька,
докторка юридичних наук, професорка, завідувачка кафедри цивільного права і процесу, висвітлить
«Правову оцінку наслідків воєнних дій».
Віталій Гулевець
, кандидат геологічних наук, фахівець з ГІС Національного екологічного центру України, з темою «
Цифрові технології в задачах збору та аналізу екологічної інформації. Використання ГІС для оцінки наслідків війни для довкілля»
;
Станіслав Голубов,
PhD в галузі наук про Землю, науковий співробітник Лабораторії технічних засобів дистанційного зондування Землі, Науковий центр аерокосмічних досліджень Землі Інституту геологічних наук НАН України, який розповість про
«Використання БпЛА для оцінки екологічних наслідків воєнних дій»
;
Владислав Балінський,
голова Одеського відокремленого підрозділу Національного екологічного центру України, з доповіддю
«Моделювання наслідків аварій танкерів «Волгонефть» у Чорному морі за допомогою супутникових даних Sentinel».
Захід проводитиметься у форматі онлайн-конференції Zoom. Усі бажаючі можуть приєднатися
за посиланням
.
Ідентифікатор конференції:
880 1722 3324
Код доступу:
590035
Кафедра екології ФЕБІТ запрошує науковців, викладачів, студентів та всіх зацікавлених долучитися до заходу та взяти участь в обговоренні важливих міждисциплінарних питань, пов’язаних з оцінкою наслідків воєнних дій в Україні.