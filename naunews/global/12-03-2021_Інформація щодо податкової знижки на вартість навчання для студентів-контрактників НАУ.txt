Заголовок: Інформація щодо податкової знижки на вартість навчання для студентів-контрактників НАУ
Дата: 12/03/2021
URL: https://nau.edu.ua/ua/news/2021/3/informatsiya-shchodo-podatkovoi-znizhki-na-vartist-navchannya-dlya-studentiv-kontraktnikiv-nau.html
==================================================

Адміністрація Національного авіаційного університету звертає увагу студентів та їх батьків що податковим кодексом України, Статтею 116 (Розділ IV) передбачено право громадян на отримання податкової знижки. Скориставшись цим правом, можна повернути частину сплаченого із заробітної плати податку на доходи фізичних осіб.
До витрат, які включаються до податкової знижки, зокрема, відноситься плата за навчання у вітчизняних закладах дошкільної, позашкільної, загальної середньої, професійної (професійно- технічної) та вищої освіти.
Таким чином студенти що навчаються на контрактній основі, за додаткових умов, визначених законодавством, можуть повернути собі частину витрат за навчання у вигляді податкової знижки, згідно статті 166 Податкового кодексу України.
Податкова знижка надається у розмірі 18% від вартості навчання, а також враховуються витрати внесені за минулий рік.
Крім того Державна податкова служба повідомляє викладацький склад про декларування доходів від надання репетиторських послуг, якщо вони надавалися без відповідних сплат до бюджету.
Відповідно до вимог Податкового кодексу України оподаткування від надання репетиторських послуг становить 18%.
З детальною інформацією щодо кампанії декларування можна ознайомитись на
вебпорталі ДПС України
та субсайті Головного управління ДПС у м. Києві у банері «Деклараційна кампанія 2021»
Приклад заповнення податкової декларації.