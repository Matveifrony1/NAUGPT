Заголовок: В НАУ пройшла ХXІІІ Міжнародна науково-практична конференція здобувачів вищої освіти і молодих учених «Політ. Сучасні проблеми науки»
Дата: 10/04/2023
URL: https://nau.edu.ua/ua/news/2023/4/v-nau-proyshla-hxiii-mizhnarodna-naukovo-praktichna-konferentsiya-zdobuvachiv-vishchoi-osviti-i-molodih-uchenih-polit-suchasni-problemi-nauki.html
==================================================

7 квітня завершила свою роботу ХXІІІ Міжнародна науково-практична конференція здобувачів вищої освіти і молодих учених «Політ. Сучасні проблеми науки». Цей захід є традиційним для Національного авіаційного університету і проходить щорічно.
Робота проводилась за наступними напрямами:
• Екологічна безпека, інженерія та технології.
• Економіка та бізнес-адміністрування в авіації.
• Управління та адміністрування в авіаційній галузі.
• Розвиток інфраструктури авіаційного транспорту.
• Сучасні інформаційні та комунікаційні технології в авіації.
• Аеронавігація. Електроніка. Телекомунікації.
• Транспортні технології, менеджмент і логістика.
• Авіаційна і космічна діяльність: питання правової теорії та юридичної практики.
• Сучасні міжнародні відносини.
• Кібербезпека та програмна інженерія.
• Сучасні авіаційні технології.
• Гуманітарні науки.
У конференції взяли активну участь студенти та молоді вчені Національного авіаційного університету, закладів вищої освіти України та інших організацій.
Загалом студенти взяли участь у засіданнях 50 секцій, семінарів та круглого столу. Цьогоріч конференція проходила в онлайн форматі, що дало змогу доєднатись до події учасникам більше ніж 25 країн.
До програми конференції включено понад 1200 тез доповідей, які будуть розміщені в репозитарії Науково-технічної бібліотеки Національного авіаційного університету (НТБ НАУ).
Сайт конференції
.
Організаційний комітет дякує всім учасникам за участь у конференції, цікаві доповіді, а також їх науковим керівникам. Також слід позитивно відзначити роботу секретарів і керівників секцій.
Наступна конференція відбудеться у квітні 2024 року.