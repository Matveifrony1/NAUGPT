Заголовок: 32-а річниця Чорнобильської трагедії: науково-практичний семінар з цивільного захисту
Дата: 26/04/2018
URL: https://nau.edu.ua/ua/news/1/4/32-a-richnitsya-chornobilskoi-tragedii-naukovo-praktichniy-seminar-z-tsivilnogo-zahistu.html
==================================================

25 квітня 2018 року, напередодні 32-ї річниці Чорнобильської трагедії, відбувся науково-практичний семінар на тему: «Деякі аспекти причин та наслідків техногенної катастрофи на Чорнобильській АЕС 26 квітня 1986 року. Особливості підготовки особового складу штабів цивільного захисту інститутів та структурних підрозділів Національного авіаційного університету щодо захисту викладачів, працівників та студентів від радіаційного ураження»
На семінарі пройшло обговорення перспектив і ризиків атомної енергетики, причин трагічних наслідків аварії на ЧАЕС, небезпечного використання людських ресурсів при способах погашення ядерної енергії, прояву мужності та героїзму  пожежників, вертолітників, шахтарів, медичних працівників, військовослужбовців та інших категорій громадян під час приборкання некерованої атомної енергії.
З доповідями виступили:
- учасник ліквідації наслідків аварії на ЧАЕС, підполковник Військ урядового зв’язку КДБ (СБУ) Артур Голубєв;
- доцент кафедри Цивільної та промислової безпеки НН ІЕБ, кандидат технічних наук Анатолій Русаловський;
- професор Інституту державного управління у сфері цивільного захисту кандидат військових наук, полковник ЗСУ Валерій Мазуренко;
- старший викладач, доцент Інституту державного управління у сфері цивільного захисту кандидат  військових наук, полковник ЗСУ Олександр Ковальов;
Із словами подяки співробітникам університету, учасникам ліквідації атомної аварії (22 особи) та потерпілим від аварії на ЧАЕС (14 осіб) від студентів виступив студент 2 курсу кафедри Цивільної та промислової безпеки (група ЦЗ-210) НН ІЕБ Роман Кашул.
Із заключним словом та завданням особовому  складу штабів цивільного захисту, інститутів та структурних підрозділів Національного авіаційного університету щодо захисту викладачів, працівників та студентів від радіаційного ураження виступив начальник військово-мобілізаційного підрозділу Олександр Удовенко. Учасники семінару переглянули документальний фільм «Битва за Чорнобиль».