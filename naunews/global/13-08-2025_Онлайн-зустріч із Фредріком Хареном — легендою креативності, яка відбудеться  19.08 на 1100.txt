Заголовок: Онлайн-зустріч із Фредріком Хареном — легендою креативності, яка відбудеться  19.08 на 11:00
Дата: 13/08/2025
URL: https://nau.edu.ua/ua/news/2025/8/24077.html
==================================================

Запрошуємо вас на онлайн-зустріч із
Фредріком Хареном
— одним із найвідоміших у світі спікерів і дослідників креативності. Його виступи слухали в Google, IKEA, Microsoft, HP, Visa, а також в урядових установах і університетах по всьому світу. За роки кар'єри Фредрік виголосив понад 2000 промов — і тепер поділиться своїм досвідом з нами.
У воєнний час творчість перестала бути лише абстрактною рисою — вона стала інструментом виживання, адаптації та переосмислення. Ми бачимо це не тільки в технологіях або на передовій, але й в управлінських рішеннях, взаємодії команд та спробах адаптувати освіту до реальності в умовах тиску.
Фредрік Харен — «дослідник креативності». Протягом останніх 25 років він провів тисячі інтерв’ю в 75 країнах, прагнучи краще зрозуміти, як народжуються ідеї та що ми можемо дізнатися про творчість із досвіду різних культур. Його дослідження зосереджені на ключовому питанні: чому в одних середовищах ідеї виникають і втілюються, а в інших — зникають ще до того, як хтось наважиться їх озвучити.
А тепер він готовий почути ваші запитання. Фредрік звертається до українських освітян, інноваторів, підприємців — до всіх, хто творить майбутнє в умовах постійної невизначеності.
Це не лекція, а діалог — і ви можете вплинути на його напрям, залишивши запитання у формі, і, можливо, саме воно стане точкою відліку розмови.
Дата: 19 серпня, 11:00
Формат: онлайн, Zoom
Мова виступу: англійська
Реєстрація
*Запис зустрічі буде надіслано лише зареєстрованим учасникам.