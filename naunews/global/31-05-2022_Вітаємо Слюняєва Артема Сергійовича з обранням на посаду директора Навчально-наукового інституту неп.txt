Заголовок: Вітаємо Слюняєва Артема Сергійовича з обранням на посаду директора Навчально-наукового інституту неперервної освіти НАУ
Дата: 31/05/2022
URL: https://nau.edu.ua/ua/news/2022/5/vitaemo-slyunyaeva-artema-sergiyovicha-z-obrannyam-na-posadu-direktora-navchalno-naukovogo-institutu-neperervnoi-osviti-nau.html
==================================================

31 травня 2022 року в Навчально-науковому інституті неперервної освіти (ННІНО) Національного авіаційного університету відбулася Конференція трудового колективу за змішаним форматом. Учасниками конференції стали 24 члена із 28 представників, делегованих на захід, тому Конференцію було визнано правочинною.
Конференція проходила за участі ректора НАУ Максима Луцького, проректора з інноваційного навчання та інформатизації Олексія Михальченка та начальника відділу управління кадрами та документообігом Сергія Бондарчука.
Порядком денним Конференції трудового колективу було передбачено розгляд питання про висунення та обговорення пропозиції щодо кандидатури на посаду директора Навчально-наукового інституту неперервної освіти.
Головою конференції було обрано заступника директора ННІНО Наталію Грущинську, секретарем - Сергія Черіпка.
До колективу Навчально-наукового інституту неперервної освіти з вітальним словом звернулися ректор НАУ та проректор з інноваційного навчання та інформатизації університету. Начальник відділу управління кадрами та документообігу НАУ Сергій Бондарчук ознайомив присутніх з рекомендацією ректора університету стосовно кандидатури на посаду директора Слюняєва Артема Сергійовича, який презентував співробітникам інституту план з подальшими напрямами розвитку діяльності підрозділу.
Трудовий колектив ННІНО відкритим голосуванням одноголосно підтримав внесену ректором НАУ кандидатуру Слюняєва Артема Сергійовича на посаду директора Навчально-наукового інституту неперервної освіти, строком на 5 років.