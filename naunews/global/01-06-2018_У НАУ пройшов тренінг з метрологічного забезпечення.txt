Заголовок: У НАУ пройшов тренінг з метрологічного забезпечення
Дата: 01/06/2018
URL: https://nau.edu.ua/ua/news/1/6/u-nau-proyshov-trening-z-metrologichnogo-zabezpechennya.html
==================================================

1 червня 2018 року в НАУ пройшов тренінг для осіб, відповідальних за метрологічну діяльність у структурних підрозділах університету. Він був проведений відповідно до наказу ректора від 25.05.2018 року №245/од, Службою головного метролога (СГМетр) НАУ.
Метою проведення тренінгу було підвищення обізнаності у змінах до Законів України «Про метрологію та метрологічну діяльність», «Про наукову і науково-технічну діяльність», Постанов Кабінету Міністрів України і наказів Мінекономрозвитку України у сфері технічного регулювання, у вимогах ДСТУ 3008:2015 «Звіти у сфері науки і техніки. Структура та правила оформлювання» та з метою координації діяльності у сфері законодавчо регульованої метрології структурних підрозділів університету.
Провідний інженер СГМетр Олександр Редько розповів про передумови та стан реформування системи технічного регулювання в Україні, про нові редакції форм заявок на повірку та калібрування, акту аналізу метрологічного забезпечення науково-дослідних робіт та карти обліку засобів вимірювальної техніки.
Головний метролог Валентин Мокійчук звернув увагу на особливості метрологічного підтверджування вимірювального устаткування, яке використовується при виконання наукових досліджень. Працівники СГМетр докладно відповіли на запитання слухачів тренінгу, в якому взяли участь представники 67 структурних підрозділів НАУ - Навчально-наукових інститутів та факультетів; підрозділів Науково-дослідної частини; Інституту IКAO; Васильківського та Кременчуцького коледжів; акредитованих випробувальних лабораторій хіммотологічного профілю; Авіаційного медичного центру; відділів охорони праці, головного енергетика, експлуатаційно-технічного та документообігу; служб пожежної безпеки та головного механіка і науково-технічної бібліотеки.
Матеріали тренінгу та актуальні форми документів доступні на оновленій інтернет-сторінці СГМетр НАУ за посиланням:
http://nau.edu.ua/ua/menu/un%D1%96versitet/departments/sgmetr.html