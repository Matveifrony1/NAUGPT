Заголовок: Участь Юридичного факультету у презентації Стратегії впровадження курсів HELP до освітнього процесу закладів вищої освіти України
Дата: 03/07/2024
URL: https://nau.edu.ua/ua/news/2024/7/uchast-yuridichnogo-fakultetu-u-prezentatsii-strategii-vprovadzhennya-kursiv-help-do-osvitnogo-protsesu-zakladiv-vishchoi-osviti-ukraini.html
==================================================

18 червня 2024 року
завідувачка кафедри теорії та історії держави і права Юридичного факультету
Олена Макеєва взяла участь у презентації Стратегії впровадження курсів HELP
до освітнього процесу закладів вищої освіти України на запрошення керівництва Проєкту Ради Європи «HELP».
Організаторами заходу виступили
Проєкт Ради Європи «HELP (Освіта в галузі прав людини для юристів) для України в тому числі під час війни» Генерального директорату прав людини і верховенства права Ради Європи у співпраці з Міністерством освіти і науки України та Комісією з питань юридичної освіти та обізнаності.
У презентації взяли участь більше 350 представників
закладів вищої освіти, оскільки напередодні Міністерство освіти і науки рекомендувало закладам вищої освіти ознайомитись зі Стратегією та спираючись на її рекомендації впровадити в освітній процес онлайн курси HELP та сприяти поширенню інформації про наявні онлайн курси серед викладачів і студентів, зокрема правничих спеціальностей.
Голова підкомітету з питань вищої освіти Комітету Верховної Ради України з питань освіти, науки та інновацій, президентка ГО «Комісія з питань юридичної освіти та обізнаності»
Юлія Гришина
звернулася до учасників зі словами підтримки ініціативи та долучитися до впровадження курсів HELP у заклади вищої освіти. «Разом ми зможемо забезпечити наших студентів найкращими освітніми можливостями та сприяти розвитку правової системи України відповідно до європейських стандартів», зазначила депутатка.
Заступник Міністра освіти і науки України
Михайло Винницький наголосив
на важливості впровадження курсів HELP в освітній процеc зазначивши, що нещодавно ухвалений закон щодо індивідуальних освітніх траєкторій формує основу для того, щоб визнавати курси HELP та кредити, які здобуті поза освітньою програмою.
Міжнародна менеджерка Проєкту Ольга Костенко представила методологію Програми Ради Європи HELP
та результати роботи Проєкту HELP для України щодо співпраці з університетами. Досвідчені викладачі та активні тьютори HELP поділилися досвідом активного впровадження курсів в своїх університетах. Завідувачка кафедри теорії та історії держави і права
Олена Макєєва
представила
учасникам
досвід впровадження курсів HELP на Юридичному факультеті НАУ
.
Такі заходи мають ключове значення для вдосконалення вищої правничої освіти
в умовах євроінтеграції, оскільки впровадження курсів сприяє підвищенню рівня обізнаності про права людини та формуванню правової культури молоді. Сьогодні
важливим є залучення студентів до курсів HELP
через використання їх у освітньому процесі, розміщення інформації про них у соціальних медіа та університетських веб-сайтах, створення студентських наукових гуртків чи інформаційно-просвітницьких центрів, орієнтованих на права людини та курси HELP, проведення інтерактивних заходів, які включають кейс-стаді, дискусійні клуби, літні та зимові школи.