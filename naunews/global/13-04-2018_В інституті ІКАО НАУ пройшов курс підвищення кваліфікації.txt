Заголовок: В інституті ІКАО НАУ пройшов курс підвищення кваліфікації
Дата: 13/04/2018
URL: https://nau.edu.ua/ua/news/1/4/v-instituti-isao-nau-vidbuvsya-kurs-pidvishchennya-kvalifikatsii.html
==================================================

10 та 11  квітня в Інституті ІКАО НАУ пройшов курс підвищення кваліфікації
у
галузі системи управління безпекою авіації керівників суб’єктів авіаційної діяльності України «Система управління безпекою авіації для керівників суб'єктів авіаційної діяльності».
Розвиток глобальної системи управління безпеки авіації окреслює нові вимоги щодо відповідальності вищих керівників суб’єктів авіаційної діяльності. Саме їм відведена провідна роль щодо розвитку стратегії імплементації та культури безпеки авіаційних підприємств.
Це визначило склад аудиторії слухачів, до якої входили керівники вищого рівня Державної авіакомпанії «Україна» та авіакомпанії «Челенджаеро».
Курси проводили керівник Інституту ІКАО, професор кафедри збереження льотної придатності авіаційної техніки НАУ Галина Суслова та інструктори ІКАО - заступник начальника ВМЗ, к. е. н., доцент Дмитро Бугайко та к. т. н., доцент Олександр Башта. Методика викладання була побудована на відкритій дискусії та постійному обміні досвідом учасників курсів та інструкторів.
Перепідготовка та підвищення кваліфікації вищих керівних кадрів суб’єктів авіаційної діяльності є запорукою розвитку системи безпеки авіації незалежної держави.