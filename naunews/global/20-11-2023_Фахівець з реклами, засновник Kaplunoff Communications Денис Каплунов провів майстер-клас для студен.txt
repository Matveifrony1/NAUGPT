Заголовок: Фахівець з реклами, засновник Kaplunoff Communications Денис Каплунов провів майстер-клас для студентів НАУ
Дата: 20/11/2023
URL: https://nau.edu.ua/ua/news/2023/11/fahivets-z-reklami-zasnovnik-kaplunoff-communications-denis-kaplunov-proviv-mayster-klas-dlya-studentiv-nau.html
==================================================

Нещодавно для студентів Факультету міжнародних відносин НАУ фахівецем з реклами, засновником Kaplunoff Communications, ментором та автор 10 бестселерів Денисом Каплуновим проведено майстер-клас на тему «Як створити персональний бренд».
Спікер розповів студентам як виокремитися серед інших фахівців у комунікаційному світі. Денис Каплунов зауважив, що професійна особистість має не тільки здобувати знання, а й навчитися правильно їх застосовувати. Також він розказав про способи вдалого складання резюме, що зацікавить роботодавця.
Гість звернув увагу на стратегії, що допоможуть створити персональний бренд та розказав про шляхи його вдалого просування. Спікер зауважив, що наразі велику роль у просуванні бренду відіграють соціальні мережі. Він зазначив, що успіх у соціальних мережах залежить від того, як ви себе просуваєте, який контент створюєте і як поводитеся.
Денис Каплунов відповів на численні запитання, згадав моменти, які допомогли йому на початку кар’єри та наголосив на важливості комунікаційних навичок. Він порадив студентам заявляти про себе вже зараз і не боятися експериментувати. Найактивніша студентка на майстер-класі отримала від спікера у подарунок його останню книгу «Королі соціальних мереж».