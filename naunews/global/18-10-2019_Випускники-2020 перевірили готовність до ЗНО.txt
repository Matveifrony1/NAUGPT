Заголовок: Випускники-2020 перевірили готовність до ЗНО
Дата: 18/10/2019
URL: https://nau.edu.ua/ua/news/2019/10/vipuskniki-2020-perevirili-gotovnist-do-zno.html
==================================================

В Інституті інноваційних освітніх технологій НАУ відбулося пробне ЗНО для учнів 11 класів закладів середньої освіти, позашкільної, професійно-технічної освіти, студентів коледжів (випускників–2020).
Перевірити знання відповідно до вимог і технологій УЦОЯО виявило бажання 245 абітурієнтів з навчальних предметів: математика, фізика, українська мова та література, англійська мова, історія України, географія, хімія та біологія.
Програма «Пробного ЗНО» передбачала: консультування експертів-науковців із проведення ЗНО; ознайомлення з умовами та порядком проведення загальнодержавного ЗНО; виконання тестових завдань із шкільних навчальних предметів за бажанням учасників.
Привітала учасників завідувач кафедри базових і спеціальних дисциплін Ольга Бруяка, яка наголосила на специфіці підготовки до загальнодержавного ЗНО та ДПА, охарактеризувала «дорожню карту» та етапи підготовки, презентувала якісну підготовку до навчання в університеті на базі підготовчого відділення.
На запит старшокласників та їх батьків було проведено індивідуальне профорієнтаційне консультування, роздано інформаційні буклети факультетів та рекламний матеріал щодо підготовки до ЗНО та ДПА.
Освітній захід сприяв проведенню незалежного оцінювання знань і вмінь учнів викладачами університету; перевірці готовності до загальнодержавного ЗНО та ДПА відповідно до вимог УЦОЯО; ознайомленню з «дорожньою картою» підготовки до ЗНО, виявленню прогалин у знаннях із шкільних предметів; вибору методів, форм та засобів підготовки до вступу в ЗВО України.
Результати тестів та моніторинг їх результатів розміщено за посиланням:
http://iiot.nau.edu.ua/index.php/nauka/naukovi-osvitni-profproekty/dni-nauky-2
За результатами пробного ЗНО низький рівень знань виявили: з української мови та літератури – 11%; з фізики – 10%; з математики – 51%; з біології – 77%; з англійської мови – 24%; з географії – 28%.
Наступне «Пробне ЗНО» в НАУ відбудеться 16 листопада 2019 року о 13.00. Участь – безкоштовна. Деталі:
http://iiot.nau.edu.ua/…/naukovi-osvitni-profpr…/dni-nauky-2
Запрошуємо абітурієнтів та випускників ЗСО пройти підготовку до ЗНО та ДПА (
http://iiot.nau.edu.ua/index.php/nauka/pidhotovka-do-zno/pravyla-pryiomu
) на базі Національного авіаційного університету!