Заголовок: Участь у міжнародному транслатологічному дослідженні
Дата: 25/01/2018
URL: https://nau.edu.ua/ua/news/1/1/uchast-u-mizhnarodnomu-translatologichnomu-doslidzhenni.html
==================================================

22-23 січня 2018 року науково-педагогічні працівники кафедри англійської філології і перекладу Навчально-наукового гуманітарного інституту взяли участь у міжнародному он-лайн опитуванні викладачів академічних програм з підготовки перекладачів, що проводиться Гранадським університетом (Іспанія) в більше як 50 країнах світу. Мета дослідження – зрозуміти ставлення перекладачів, що працюють з різними парами мов, до проблеми напрямку перекладу та з’ясувати методичні підходи до навчання майбутніх перекладачів, які є носіями рідної мови та культури, різних напрямків перекладу.
Результатом дослідження мають стати рекомендації щодо підвищення якості програм підготовки перекладачів, зокрема мовної кваліфікації педагогічного персоналу, змісту та методики навчання перекладу з метою підвищення професійної універсальності майбутніх фахівців. Участь в опитуванні дала викладачам Національного авіаційного університету можливість поділитися власним досвідом з проблематики дослідження та продумати шляхи удосконалення процесу формування фахових компетентностей студентів-філологів.