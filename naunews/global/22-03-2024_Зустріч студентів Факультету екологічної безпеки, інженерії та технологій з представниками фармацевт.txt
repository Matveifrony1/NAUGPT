Заголовок: Зустріч студентів Факультету екологічної безпеки, інженерії та технологій з представниками фармацевтичної компанії «Delta Medical»
Дата: 22/03/2024
URL: https://nau.edu.ua/ua/news/2024/3/zustrich-studentiv-fakultetu-ekologichnoi-bezpeki-inzhenerii-ta-tehnologiy-z-predstavnikami-farmatsevtichnoi-kompanii-delta-medical.html
==================================================

11 березня 2024 року
на Факультеті екологічної безпеки, інженерії та технологій
відбулася зустріч
здобувачів вищої освіти спеціальності 162 «Біотехнології та біоінженерія» з
представниками міжнародної фармацевтичної компанії «Delta Medical»
.
«Delta Medical»
— одна з провідних фармацевтичних компаній в Україні, що входить до
ТОП-10 лідерів
галузі. Її продукція присутня на ринках 11 країн світу. Компанія спеціалізується на виробництві препаратів у галузях жіночого здоров’я, дерматології, педіатрії, онкології, знеболювання, біотехнології, а також респіраторних та противірусних засобів.
Під час зустрічі
, організованої кафедрою біотехнології, студенти мали унікальну можливість дізнатися про діяльність і досягнення компанії «Delta Medical» від її представників.
Студенти виявили жваву зацікавленість
у проходженні практики та подальшому працевлаштуванні в цій компанії. У форматі відкритого діалогу відбулося обговорення тенденцій та перспектив розвитку фармацевтичної галузі.
Така зустріч стала
чудовою нагодою для майбутніх фахівців з біотехнологій та біоінженерії поглибити свої знання про реалії роботи в провідній міжнародній фармацевтичній компанії, налагодити корисні контакти та визначити напрямки свого професійного зростання.