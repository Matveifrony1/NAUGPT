Заголовок: В НАУ вперше відбувся студентський кінофестиваль короткометражного кіно «ПОЗА МЕЖАМИ»
Дата: 07/03/2023
URL: https://nau.edu.ua/ua/news/2023/3/v-nau-vpershe-vidbuvsya-studentskiy-kinofestival-korotkometrazhnogo-kino-poza-mezhami.html
==================================================

06 березня 2023 року в Національному Авіаційному Університеті пройшов перший студентський кінофестиваль короткометражного кіно «ПОЗА МЕЖАМИ».
Захід організовано творчими об’єднаннями студентів й аспірантів ФЛСК та ФМВ спільно з ЦКМ і відділом по роботі зі студентами НАУ та за підтримки адміністрації університету. На кінофестивалі на розгляд глядачів були представлені 8 фільмів.
До складу конкурсної комісії увійшли визнані фахівці кіноіндустрії:
• Шаманов Віктор Євгенійович – кінорежисер, випускник НАУ та кінооператорського факультету Київського національного університету театру, кіно і телебачення імені Івана Карпенка-Карого;
• Переможець конкурсу короткого метру від 1+1 «The next big thing”;
• Хрипун Діана Сашоївна – випускниця НАУ, лінійний продюсер та директор групи серіалів «Будиночок у моря» та «Доньки-Матері».
• Хрипун Дмитро Аркадійович – сценарист, креативний продюсер Старлайт продакшн та каналу ICTV.
• Перерва Альбіна Олександрівна – випускниця НАУ, актриса серіалів і телешоу.
• Жук Богдан Орестович – випускник НАУ, програмний координатор Київського Міжнародного Кінофестивалю «Молодість».
Конкурсне журі визначило найкращі роботи за 6-ма номінаціями:
- краща чоловіча роль – Андрєєв Олександр, роль Художника у фільмі Олександра Левченка «Погляд» (ФМВ);
- краща жіноча роль – Поліна Трущенкова, роль Аліси у фільмі Ростислава Буша «Покидаючи Задзеркалля»; (ФМВ);
- краща чоловіча роль 2-го плану – Ростислав Буша за роль Смерті у власному фільмі «Покидаючи Задзеркалля»; (ФМВ);
- краща жіноча роль 2-го плану – Дарина Підгорецька, роль Дівчини Художника у фільмі Олександра Левченка «Погляд»; (ФМВ);
- кращий сценарій – фільм «Популяризуй» Альони Богині (ФЛСК);
- краща операторська робота - фільм «Ме(і)нуети» Творчого об’єднання студентів та аспірантів ФЕБА.
Гран-прі за результатами голосування конкурсної комісії та додатково винагороду від ректора НАУ Максима Луцького отримав фільм «Цей сон» Данила Дубковського (ФКПІ).
Вітаємо переможців і бажаємо подальших творчих успіхів!!!