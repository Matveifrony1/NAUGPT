Заголовок: Київський авіаційний інститут взяв участь у європейській конференції Aerodays 2025
Дата: 02/06/2025
URL: https://nau.edu.ua/ua/news/2025/6/23991.html
==================================================

Київський авіаційний інститут взяв участь у європейській конференції
Aerodays 2025,
яка проходила у Варшаві та об’єднала провідних експертів авіаційної галузі з усієї Європи.
Марія Шамота,
спеціалістка з інновацій та стратегії КАІ, виступила на сесії
«Східноєвропейське співробітництво в авіації»
, де презентувала роботу Київського авіаційного інституту. У своїй доповіді вона підкреслила, як українські наукові установи продовжують вносити вклад у сталий розвиток аерокосмічних інновацій навіть в умовах війни.
Особливу увагу було приділено
участі КАІ в міжнародних проєктах
програми Horizon Europe, формуванню потужних дослідницьких консорціумів та продовженню традицій прикладних досліджень, що мають багаторічну історію в інституті.
Aerodays 2025
— це провідна подія у сфері авіаційних досліджень та інновацій, організована за підтримки Європейської комісії. Тридобова науково-ділова конференція проходила в рамках головування Польщі в Раді Європейського Союзу.
Захід мав на меті просування авіаційного сектору в ЄС та на глобальному рівні,
визначення спільних напрямів промислової діяльності в Європі, сприяння обміну знаннями та створення можливостей для нових стратегічних альянсів, зміцнення потенціалу малих та середніх підприємств, а також підтримку координації політики для посилення досліджень та інновацій в авіаційному секторі.
Участь КАІ в Aerodays 2025 показує активну інтеграцію української авіаційної науки в європейський дослідницький простір та здатність українських наукових установ підтримувати міжнародне співробітництво. Це також свідчить про визнання внеску КАІ у розвиток сталих аерокосмічних технологій та відкриває можливості для створення нових партнерств і участі в європейських дослідницьких програмах.