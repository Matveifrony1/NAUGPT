Заголовок: На Факультеті архітектури, будівництва та дизайну НАУ відбувся День відкритих дверей
Дата: 18/05/2022
URL: https://nau.edu.ua/ua/news/2022/5/na-fakulteti-arhitekturi-budivnitstva-ta-dizaynu-nau-vidbuvsya-den-vidkritih-dverey.html
==================================================

17 травня Факультет архітектури, будівництва та дизайну (ФАБД) Національного авіаційного університету провів в онлайн режимі зустріч з майбутніми абітурієнтами з різних областей України.
З вступним словом до присутніх звернувся декан ФАБД НАУ Віктор Карпов, який привітав всіх учасників заходу та розповів про переваги навчання на факультеті. Також, він наголосив, що «в НАУ дбають не тільки про те, щоб студенти отримували якісні освітні послуги, цінні знання, можливість навчатись за кордоном за програмою академічної мобільності, а також і про отримання практичних навичок. Для цього створюють сприятливі умови проходження практики у провідних організаціях та компаніях нашої країни. Це дозволяє студентам, після отримання диплому, точно знати де і ким вони хочуть працювати, у якому напрямку йти і будувати кар’єру».
Крім цього, гості заходу ознайомилися зі спеціальностями й освітніми програмами факультету, особливостями навчання в університеті, отримали ґрунтовні роз’яснення щодо вступної кампанії 2022 року.