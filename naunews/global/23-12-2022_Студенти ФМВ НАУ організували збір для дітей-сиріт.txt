Заголовок: Студенти ФМВ НАУ організували збір для дітей-сиріт
Дата: 23/12/2022
URL: https://nau.edu.ua/ua/news/2022/12/studenti-fmv-nau-organizuvali-sbir-dlya-ditey-sirit.html
==================================================

Профком ФМВ спільно з Науковим товариством ФМВ НАУ традиційно напередодні новорічних свят організували збір коштів для дітей - сиріт.
Цього року студенти вирішили влаштувати свято для дитячого будинку сімейного типу родини Федоряків з м. Узин. У родині наразі проживає 9 дітей: 6 дівчат та 3 хлопців. Наймолодшій дівчинці всього 4 роки, а найстаршій дитині 17.
Спільними зусиллями факультету вдалося зібрати більш ніж 14 тис. грн. На прохання родини було придбано мультифункціональний блендер, фен для волосся, новорічні солодощі, фрукти та засоби гігієни, ще один фен подарувала студентка Діана Виграненко, а Данило Ткаченко та Валерія Ситнікова передали теплі речі. Наразі посилка вже прямує до м. Узин.
Крім того, зекономлені кошти у сумі 1975 грн. Студенти перерахували від імені факультету у рівних долях на допомогу ЗСУ, а саме: на авто для бійців на Бахмутському напрямку та на прилади нічного бачення.
Факультет пишається своїми студентами та їх великим добрими серцями і гарними вчинками.