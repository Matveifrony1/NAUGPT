Заголовок: НАУвці продовжують волонтерську діяльність
Дата: 29/08/2022
URL: https://nau.edu.ua/ua/news/2022/8/nauvtsi-prodovzhuyut-volontersku-diyalnist.html
==================================================

На Факультеті міжнародних відносин (ФМВ) Національного авіаційного університету протягом тижня зібрано кошти на купівлю 300 пачок спецій на приготування сухих борщів для бійців Збройних Сил України, які перебувають на передовій.
Студентка 5 курсу ФМВ НАУ Анастасія Вакуленко майже з самого початку війни разом зі своїми друзями у заміському будинку готують надзвичайно смачні сухі борщі для воїнів ЗСУ та ТрО. За час їхньої праці, вони змогли виготовити більш ніж 20 тисяч порцій національної української страви.
Усі компоненти борщу хлопці та дівчата шукають самостійно через волонтерів, тому коли виникла гостра потреба у терміновій закупівлі спецій, то студенти факультету залюбки підхопили ініціативу.
Завдяки студентській спільноті ФМВ НАУ, 3,5 тисячі смачних сухих борщів були надіслані нашим захисникам.
Ми пишаємося нашими студентами.
Все буде Україна!