Заголовок: Зустріч студентів з представниками деканату ФАБД
Дата: 31/01/2025
URL: https://nau.edu.ua/ua/news/2025/1/zustrich-studentiv-z-predstavnikami-dekanatu-fabd.html
==================================================

29 січня
відбулася онлайн-зустріч виконувача обов’язків декана Факультету архітектури, будівництва та дизайну
Олександра Дубика
зі студентами та викладацьким складом факультету.
Під час зустрічі керівництво деканату детально
висвітлило ключові питання навчального процесу.
Зокрема, було роз’яснено особливості формування рейтингу успішності, представлено актуальний графік навчального процесу, а також докладно пояснено процедуру вибору вибіркових дисциплін та терміни проходження літніх практик.
Студенти активно долучились до діалогу,
ділячись своїми враженнями від початку другого семестру та отримуючи вичерпні відповіді на численні запитання.
Олександр Дубик наголосив
, що стратегія розвитку факультету та його провідних спеціальностей — «Архітектура», «Будівництво», «Дизайн», «Геоінформаційні системи» та «Землевпорядкування» — формується у тісній співпраці зі студентами та з урахуванням їхніх професійних прагнень і перспектив кар’єрного зростання.