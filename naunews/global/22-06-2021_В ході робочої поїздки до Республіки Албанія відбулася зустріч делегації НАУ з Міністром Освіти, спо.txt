Заголовок: В ході робочої поїздки до Республіки Албанія відбулася зустріч делегації НАУ з Міністром Освіти, спорту та молоді Албанії Евіс Куші
Дата: 22/06/2021
URL: https://nau.edu.ua/ua/news/2021/6/v-hodi-robochoi-poizdki-do-respubliki-albaniya-vidbulasya-zustrich-delegatsii-nau-z-ministrom-osviti-sportu-ta-molodi-albanii-evis-kushi.html
==================================================

Сьогодні в рамках робочої поїздки делегації НАУ до Республіки Албанія, відбулась зустріч членів делегації та Міністра освіти, спорту та молоді Албанії Евіс Куші.
З албанської сторони у зустрічі взяли участь:
- Олтіон Румбуллаку - заступник міністра освіти і спорту та молоді Албанії;
- Заміра Джині - генеральний директор з питань політики та розвитку освіти, спорту та молоді Албанії.
На зустрічі був присутній Посол України Володимир Шкуров.
Ректор НАУ Максим Луцький передав Міністру освіти, спорту та молоді Албанії Евіс Куші вітальний адрес від Міністра освіти і науки України Сергія Шкарлета, в якому висловлено глибоку повагу та запрошення відвідати Україну.
В ході зустрічі, між делегацією НАУ та Міністром освіти, спорту та молоді Албанії Евіс Куші, сторони обговорили візит делегації до Середземноморського університету, та підписану Угоду про реалізацію спільних освітніх програм, в рамках якої стане можливим отримання подвійних дипломів студентами обох вищих закладів освіти.
Також, Максим Луцький поділився планами щодо зустрічі з ректором Політехнічного університету міста Тирана професором Андреа Малічарі та наміром підписати міжуніверситетську Угоду про співпрацю.
Програмою візиту, крім іншого, заплановано зустріч з Виконавчим директором Управління цивільної авіації Республіки Албанія Едліром Края для обговорення питання реалізації освітніх програм з підготовки спеціалістів авіаційної сфери в албанських ВНЗ спільно з НАУ.