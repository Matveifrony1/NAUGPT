Заголовок: Студенти Національного авіаційного університету стали волонтерами на міжнародному форумі
Дата: 07/12/2021
URL: https://nau.edu.ua/ua/news/2021/12/studenti-natsionalnogo-aviatsiynogo-universitetu-stali-volonterami-na-mizhnarodnomu-forumi.html
==================================================

Студенти Факультету міжнародних відносин (ФМВ) Національного авіаційного університету, під керівництвом доцента кафедри міжнародного права та порівняльного правознавства ФМВ НАУ Наталії Аляб’євої, стали волонтерами на міжнародному форумі платформи CivilMPlus: «Подолання конфлікту на Донбасі як завдання різних поколінь: просування справедливості, діалогу, примирення».
Організатор заходу: Українська Гельсінська спілка з прав людини.
Три панельні дискусії першого дня форуму та понад десять круглих столів другого дня були присвячені різним аспектам, пов’язаним зі збройним конфліктом на Сході України і шляхами його вирішення.
Під час форуму були проаналізовані актуальні питання:
- політичних переговорів;
- перехідного правосуддям;
- підтримки та відновлення зв’язків через лінію зіткнення тощо.
На форумі також було презентовано висновки дослідження про роль у конфлікті та миротворчості різних поколінь, а також про вплив війни на молодь, людей зрілого та похилого віку.
Студенти-міжнародники НАУ проявляють зацікавленість подіями, які впливають на майбутнє країни, тому участь в якості волонтерів на цьому міжнародному форумі стала цікавим і корисним досвідом та можливістю застосувати набуті під час навчання знання на практиці.