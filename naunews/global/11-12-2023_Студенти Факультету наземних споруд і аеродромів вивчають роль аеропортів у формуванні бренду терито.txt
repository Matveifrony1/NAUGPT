Заголовок: Студенти Факультету наземних споруд і аеродромів вивчають роль аеропортів у формуванні бренду території країни
Дата: 11/12/2023
URL: https://nau.edu.ua/ua/news/2023/12/studenti-fakultetu-nazemnih-sporud-i-aerodromiv-vivchayut-rol-aeroportiv-u-formuvanni-brendu-teritorii-kraini.html
==================================================

8 грудня здобувачі вищої освіти спеціальності 192 «Будівництво та цивільна інженерія» ОПП «Автомобільні дороги та аеродроми» мали можливість обговорити практику реалізації концепцій «брендування» територій, розташованих у зонах впливу аеропортів.
Галиною Агеєвою, доцентом кафедри інфраструктури авіаційного транспорту, Дійсним членом Академії будівництва України, під час практичного заняття з дисципліни «Планувальна організація та забудова приаеродромних територій» була запропонована ситуаційна вправа стосовно пошуку шляхів залучення аеропортів до формування та просування територіального брендингу окремих регіонів та країни в цілому.
Артемій Бахуринський , студент групи 307-АД ФНСА, оприлюднив результати аналізу стратегічних планів розвитку Вінницької області та Міжнародного аеропорту «Вінниця». Були визначені території, які, на думку доповідача, мають надто привабливий, позитивний, слабкий, суперечливий та негативний іміджі, а також можливі шляхи зміни іміджу окремих зон.
Під час обговорення звернули увагу на те, яким чином та за допомогою яких засобів може бути створений позитивний імідж аеропорту як «повітряної брами» міста, регіону та країни в цілому.
Була узагальнена сучасна практика додавання висотним домінантам забудови аеропортів та зон їх впливу рекламно-комерційних функцій, зокрема медійних об’єктів (детальніше –
https://er.nau.edu.ua/handle/NAU/39193
)
Саме медійні функції висотних домінант міжнародні аеропорти Единбургу (Шотландія), Кутаїсі (Грузія), Стамбулу (Турція), Тель-Авіва (Ізраїль) та інші активно використовують для формування, створення і просування бренду території своїх країн.
Отримані результати свідчать про те, що ситуативні вправи є   ефективним засобом формування предметних компетентностей та сприяють формуванню особистого погляду на розвиток аеропортів та регіонів країни.