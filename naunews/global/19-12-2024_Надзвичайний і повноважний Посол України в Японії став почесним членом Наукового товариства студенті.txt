Заголовок: Надзвичайний і повноважний Посол України в Японії став почесним членом Наукового товариства студентів та аспірантів Факультету міжнародних відносин
Дата: 19/12/2024
URL: https://nau.edu.ua/ua/news/2024/12/nadzvichayniy-i-povnovazhniy-posol-ukraini-v-yaponii-stav-pochesnim-chlenom-naukovogo-tovaristva-studentiv-ta-aspirantiv-fakultetu-mizhnarodnih-vidnosin.html
==================================================

Декан ФМВ
Юрій Волошин
урочисто вручив
диплом почесного члена Наукового товариства студентів та аспірантів Факультету міжнародних відносин
Надзвичайному та Повноважному Послу України в Японії
Сергію Корсунському
.
Наукове товариство студентів та аспірантів ФМВ
має на меті розвиток лідерських та творчих здібностей студентів, активно залучає молодь до організації зустрічей з представниками наукового, дипломатичного та експертного середовища, а також проводить дискусії на актуальні теми міжнародних відносин. Студенти беруть участь у підготовці аналітичних звітів, створенні подкасту факультету та моделюванні роботи міжнародних організацій. Зокрема, участь у англомовному розмовному клубі та науковому гуртку «Японія — мова і традиції» сприяє поширенню японських культурних традицій.
Сергій Корсунський постійно проводить лекції для студентів Факультету міжнародних відносин,
що є важливим етапом у підготовці майбутніх дипломатів та сприяє поглибленню їх знань про міжнародну політику.
Посол поділився своїм досвідом налагодження співробітництва між Японією та Україною, акцентуючи увагу на
перспективах розвитку академічної мобільності та можливостях для студентів
, які вивчають японську мову. Він зазначив, що участь у урядових і неурядових програмах академічних обмінів відкриває нові горизонти для молодих фахівців.
Це визнання
Сергія Корсунського підкреслює його особистий внесок у науково-дослідницьку діяльність
Факультету міжнародних відносин і важливість міжнародної академічної співпраці. Відзначення його статусу почесного члена Наукового товариства відкриває нові можливості для студентів ФМВ, сприяючи їхньому всебічному розвитку та професійному зростанню.