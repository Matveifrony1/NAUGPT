Заголовок: Студенти Юридичного факультету відвідали Київську обласну раду
Дата: 31/05/2024
URL: https://nau.edu.ua/ua/news/2024/5/studenti-yuridichnogo-fakultetu-vidvidali-kiivsku-oblasnu-radu.html
==================================================

Нещодавно здобувачі вищої освіти академічної групи ПР-101Б за сприяння депутатки Київської обласної ради, членкині Асоціації зовнішньої політики України, доцентки Юридичного факультету НАУ
Галини Єрко відвідали Київську обласну раду.
Під час заходу майбутні юристи дізналися про
особливості діяльності Київської обласної ради в умовах воєнного стану, зустрілися з депутатським корпусом та керівниками структурних підрозділів, а також мали нагоду відвідати сесійне засідання, на якому в цілому було розглянуто 94 питання. Зокрема питання стосувалися програмних документів області щодо підвищення обороноздатності та забезпечення цивільного захисту населення, створення нових природоохоронних зон,
результатів роботи прокурорів за 2023 рік у розслідуванні воєнних злочинів
, представлених
керівником Київської обласної прокуратури Максимом Кримом
.
У рамках особистих зустрічей студентам-першокурсникам вдалося поспілкуватися із заступницею голови Київської обласної ради
Тетяною Семеновою
, головою постійної комісії Київської обласної ради з питань екології, прирокористування, водних ресурсів, мисливства, ліквідації наслідків аварії на ЧАЕС та інших надзвичайних ситуацій, адвокатом, Заслуженим юристом України, доктором юридичних наук
Романом Титикало
, депутатом Київської обласної ради, українським айрон меном, рекордсменом з триатлону, чемпіоном України з паралімпійського плавання
Олегом Іваненком
.
Керівництво Юридичного факультету НАУ щиро дякує
в.о. голови Київської обласної ради
Ярославу Добрянському
за надану можливість забезпечити практичну складову освітнього процесу. Адже дана співпраця є вкрай важливою для формування практичних навичок у студентів, мотивує та створює стійке уявлення про діяльність органів місцевого самоврядування.
Особлива вдячність за
подарований прапор України та футбольний м’яч
із підписами відомих футболістів, які студенти гордо прийняли для розміщення у стінах Університету.