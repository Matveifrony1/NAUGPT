Заголовок: Студентські організації ФНСА прийняли участь в обговоренні стратегії розвитку Факультету наземних споруд і аеродромів
Дата: 29/11/2023
URL: https://nau.edu.ua/ua/news/2023/11/studentski-organizatsii-fnsa-priynyali-uchast-v-obgovorenni-strategii-rozvitku-fakultetu-nazemnih-sporud-i-aerodromiv.html
==================================================

24 листопада зустрілась в.о. декана ФНСА НАУ Октябрини Володимирівни Чемакіної із головами Студентських організацій факультету, а саме: Студентської ради Зоєю Запорожець, профспілки Ольгою Комадою та ТОСА Богданом Сіроштаном.
Під час зустрічі в.о. декана ФНСА НАУ Октябрина Чемакіна на високому рівні оцінила значні досягнення факультету за попередні навчальні роки, зазначила, що буде продовжувати розвивати ФНСА НАУ відповідно плану стратегії розвитку факультету, а також запропонувала студентству нові ідеї щодо впровадження дуального освітнього простору на базі якого будуть створені науково-дослідницькі центри для всіх спеціальностей, залучення студентів у створенні проекту просторового планування території пріоритетного розвитку BUCHA TECHNO GARDEN в частині аеропорту «Антонов», участь студентів у проектах відбудови та розвитку України.
Жвава дискусія тривала дві години, студенти активно висловлювали свої думки, задавали професійні питання, ділилися пропозиціями, Обговорення сприяло генерації додаткових концепцій і практичних ідей щодо практичного втілення інноваційних пропозицій.
У підсумку зустрічі в. о. декана ФНСА НАУ Октябрина Чемакіна наголосила, що студентство і надалі активно долучатиметься до реалізації розвитку факультету та сприятиме ефективності застосування необхідних заходів щодо отримання найкращих результатів.