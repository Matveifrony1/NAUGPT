Заголовок: Передостання підготовка до зустрічі з вступниками-2017
Дата: 11/07/2017
URL: https://nau.edu.ua/ua/news/2017/6/peredostannya-pidgotovka-do-zustrichi-z-vstupnikami-2017.html
==================================================

12 липня в Україні починається вступна кампанія. А 11 липня, напередодні цієї дати, у НАУ відбулися збори відповідальних секретарів та осіб, відповідальних за обрахунок середнього балу тих абітурієнтів, що вступають на II-III курси. Також у зборах взяли участь заступники голів відбіркових комісій.
Про особливості обрахування середніх балів розповів начальник навчального відділу НАУ Олександр Слободян, про особливості та механізми роботи відбіркових комісій - відповідальний секретар ПК НАУ Олег Ткаліч та перший заступник відповідального секретаря Кирило Ніколаєв. Але питання, що обговорювалися, торкалися не лише обрахування середнього балу для II-III курсів, а й соціальних пільг, квоти №1, охорони та безпеки, режиму робочого часу, здачі робочих місць та техніки та багато іншого.
Про питання безпеки розповіли начальник відділу безпеки і охорони Олександр Михайлюк та начальник служби охорони Петро Клименко. Провідний економіст сектору планування соціальних виплат планово-фінансового відділу НАУ Віктор Ситниченко розповів тонкощі обрахування соціальних виплат. Головний інженер Юрій Кочергін ще раз перевірив готовність комп’ютерних мереж та обладнання до напруженої роботи під час вступної кампанії. Також Ольга Шевченко розповіла про особливості вступу іноземців та осіб без громадянства. На збори завітав в.о.ректора Володимир Ісаєнко. Він побажав членам відбіркових комісій плідної роботи та висловив впевненість, що вступна кампанія-2017 буде для Національного авіаційного університету успішною.