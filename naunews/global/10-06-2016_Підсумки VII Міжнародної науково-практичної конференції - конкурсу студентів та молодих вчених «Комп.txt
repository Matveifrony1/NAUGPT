Заголовок: Підсумки VII Міжнародної науково-практичної конференції - конкурсу студентів та молодих вчених «Комп'ютерні технології проектування конструкцій будівель і споруд»
Дата: 10/06/2016
URL: https://nau.edu.ua/ua/news/2016/6/pidsumki-vii-mizhnarodnoi-naukovo-praktichnoi-konferentsii-konkursu-studentiv-ta-molodih-vchenih-kompyuterni-tehnologii-proektuvannya-konstruktsiy-budivel-i-sporud.html
==================================================

1 червня 2016 у Національному авіаційному університеті відбувся заключний етап VII Міжнародної науково-практичної конференції - конкурсу студентів та молодих вчених «Комп'ютерні технології проектування конструкцій будівель і споруд». Участь у конкурсі взяли студенти Національного авіаційного університету, Київського національного університету будівництва та архітектури, Харківського національного університету міського господарства імені О. Бекетова, Придніпровської державної академії будівництва та архітектури, Кримського федерального університету ім. В. Вернадського, Володимирського державного університету, Волгоградського державного архітектурно-будівельного університету і Воронезького державного архітектурно-будівельного університету. Конкурсна комісія відібрала 10 кращих робіт, автори яких виступили з доповідями на науково-практичній конференції. Студенти російських ВНЗ представляли свої доповіді заочно.
Основними критеріями оцінювання робіт були: актуальність завдання, наукова новизна і універсальність використовуваного підходу.
Від Національного авіаційного університету брали участь магістр кафедри «Комп’ютерних технологій будівництва» Ю. Гуща, та студентка четвертого курсу В. Юрченко під керівництвом д.т.н., проф. кафедри КТБ Марії Барабаш.
Переможцями очної секції стали:
перше місце:
Артур Смоленський (Київський національний університет будівництва і архітектури). Тема роботи: «Вплив нерівномірних осідань фундаментів на напружено-деформований стан гнутоклеєних рам».
друге місце:
Олександр Єрьомін, Юлія Ващенко, Іван Дем'яненко (Харківський національний університет міського господарства імені О.М. Бекетова). Тема роботи: «Про можливості послідовного формування складних СЕ моделей в ПК Ліра-Сапр».
Юлія Гуща (Національний авіаційний університет). Тема роботи: «Вплив динамічних навантажень метрополітену на напружено-деформований стан несучих конструкцій».
третє місце:
Алевтина Бодак, Катерина Денисенко (Придніпровська державна академія будівництва та архітектури). Тема роботи: «Устойчивость пологих конических оболочек при внешнем давлении с периодически дискретном шарнирном закреплении».
Вікторія Юрченко (Національний авіаційний університет). Тема роботи: «BIM technologies».
По закінченню конкурсу учасникам були вручені дипломи, сертифікати  на одноразове безкоштовне навчання програмним комплексам ЛИРА-САПР, МОНОМАХ-САПР, ЕСПРІ, або САПФІР на вибір, та інші подарунки. Кафедрі був презентований диск ACADEMIC set 2016 (ПК ЛИРА-САПР, ПК МОНОМАХ-САПР, ПК ЕСПРИ, ПК САПФИР-3D) з ліцензійними програмами для навчання студентів.
Організатори конкурсу вітають переможців та висловлюють величезну подяку науковим керівникам: П. Резнику, В. Шмуклера, В. Красовському,    Я. Безсмертному, Д. Михайлівському , Ю. Лінченко, С. Батьківщину,           А. Козлову, Л. Кондратьєвої, В. Кондрашову.