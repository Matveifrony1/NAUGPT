Заголовок: Начальниця юридичного управління Закарпатської митниці прочитала лекцію для студентів НАУ
Дата: 21/04/2023
URL: https://nau.edu.ua/ua/news/2023/4/nachalnitsya-yuridichnogo-upravlinnya-zakarpatskoi-mitnitsi-prochitala-lektsiyu-dlya-studentiv-nau.html
==================================================

20 квітня 2023 р. для студентів факультету економіки та бізнес-адміністрування (ФЕБА) провела гостьову лекцію начальник юридичного управління Закарпатської митниці, професорка, докторка юридичних наук Дорофеєва Лілія Максимівна на тему: «Організація роботи працівників ДМСУ».
Оскільки питання, пов’язані із управлінням персоналом завжди є цікавими, то представлені спікеркою матеріали викликали неабияку увагу з боку здобувачів та викладачів, особливо за освітньою програмою «Митна та біржова справа». Слухачі отримали змістовні відповіді на свої запитання, які базуються на юридичному підґрунті й досвіді.
Ключові аспекти, які висвітлила Лілія Максимівна:
- нормативно-правова база, якою регламентуються питання організації роботи в ДМСУ;
- критерії оцінки роботи митника;
- умови праці та її оплати в ДМСУ;
- підвищення кваліфікації працівників ДМСУ;
- організаційні моменти щодо працевлаштування до структурних підрозділів ДМСУ;
- деякі питання цифровізації та перспективи використання штучного інтелекту тощо.
Щиро вдячні Лілії Максимівні за лекцію та радо запрошуємо до співпраці й надалі!