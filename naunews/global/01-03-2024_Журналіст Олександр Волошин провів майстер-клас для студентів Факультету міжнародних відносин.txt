Заголовок: Журналіст Олександр Волошин провів майстер-клас для студентів Факультету міжнародних відносин
Дата: 01/03/2024
URL: https://nau.edu.ua/ua/news/2024/3/zhurnalist-oleksandr-voloshin-proviv-mayster-klas-dlya-studentiv-fakultetu-mizhnarodnih-vidnosin.html
==================================================

Операційний менеджер «Слідство.Інфо», журналіст-розслідувач
Олександр Волошин
провів майстер-клас
«Етичність журналістського розслідування в умовах війни»
для студентів Факультету міжнародних відносин. Організатором та модератором зустрічі виступила доцент кафедри журналістики
Олена Мельникова-Курганова.
Олександр Волошин розказав
коли і за яких обставин можна поширювати імена підозрюваних в журналістському розслідуванні. Також студенти дізналися про те чи дозволено робити аудіозапис людини без її дозволу та чи потрібно погоджувати інтерв’ю і матеріал перед публікацією з респонденткою/респондентом.
«Журналістика розслідування живе винятками. Етика журналіста не змінюється по суті. Але вдосконалюється!», — зауважив журналіст.
Спікер розглянув
проблему швидкості публікацій і достовірності інформації, що її публікують журналісти. Він зазначив, що не потрібно відкидати поняття оперативності, але є важливіші поняття і пункти, які потрібно зробити в першу чергу. Журналіст прокоментував і пояснив деякі пункти Закону України «Про медіа» які необхідно знати під час проведень журналістських розслідувань.
Олександр Волошин поділився
своїм досвідом роботи у «Слідство.Інфо», відповів на питання присутніх та дав чимало корисних порад для студентів.