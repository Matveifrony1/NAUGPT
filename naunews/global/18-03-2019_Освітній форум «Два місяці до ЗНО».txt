Заголовок: Освітній форум «Два місяці до ЗНО»
Дата: 18/03/2019
URL: https://nau.edu.ua/ua/news/2019/3/osvitniy-forum-dva-misyatsi-do-zno.html
==================================================

Відповідальний секретар Приймальної комісії НАУ Кирило Ніколаєв виступив спікером панельної дискусії освітнього форуму «Два місяці до ЗНО» і надав актуальну та корисну інформацію про ЗНО та особливості вступної кампанії-2019. Він зосередив увагу абітурієнтів на Правилах прийому до Національного авіаційного університету, роз’яснив як правильно побудувати власну стратегію вступу аби збільшити шанси на бюджетне навчання.
Програма форуму також передбачала лекції, пробне ЗНО та майстер-класи від експертів щодо ЗНО, вступу до вишу та свідомого вибору професії. На форумі Національний авіаційний університет представляли працівники Інституту інноваційних освітніх технологій (ННІІОТ).
Навчальний центр «ЯвКурсі» та Національний авіаційний університет підписали Меморандум про співпрацю щодо проведення спільної профорієнтаційної роботи з учнівською молоддю та підготовки абітурієнтів до вступу в НАУ. Модератор проекту – директор ННІІОТ Наталія Муранова.
Шановні абітурієнти! Запрошуємо на День відкритих дверей, що відбудеться 11 квітні з 13.30 до 15.30 за адресою: проспект Космонавта Комарова, 1, Центр культури та мистецтв.  Під час заходу ви зможете отримати індивідуальні консультації та дізнатись про особливості організації навчального процесу НАУ, форми навчання, освітні програми, перелік спеціальностей (спеціалізацій), правила прийому, наукові здобутки студентів та науковців університету, міжнародні програми та проекти, студентське дозвілля.