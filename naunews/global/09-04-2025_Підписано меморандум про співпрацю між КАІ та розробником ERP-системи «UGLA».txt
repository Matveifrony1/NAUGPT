Заголовок: Підписано меморандум про співпрацю між КАІ та розробником ERP-системи «UGLA»
Дата: 09/04/2025
URL: https://nau.edu.ua/ua/news/2025/4/pidpisano-memorandum-pro-spivpratsyu-mizh-kai-ta-rozrobnikom-erp-sistemi-ugla.html
==================================================

8 квітня 2025 року
Державний університет «Київський авіаційний інститут» та ІТ-компанія «МОІ Тек», розробник ERP-системи UGLA,
підписали меморандум про співпрацю.
Церемонія підписання пройшла за участі в.о. президента КАІ
Ксенії Семенової
та директорки ТОВ «МОІ Тек»
Ірини Алдакімової.
Серед присутніх були співробітники Факультету економіки та бізнес-адміністрування та представники компанії.
Мета підписаного меморандуму —
створення ефективної платформи для взаємодії
в галузі освіти, науки та інновацій. Ця співпраця включатиме широкий спектр активностей: обмін знаннями, реалізацію спільних проєктів, організацію стажувань для студентів, проведення практичних занять та інтеграцію сучасних ІТ-рішень у навчальний процес.
Особливу увагу приділятимуть
підготовці фахівців з інформаційних технологій, автоматизації бізнес-процесів і цифрової трансформації, а також використанню ERP-системи UGLA у реальних кейсах та навчальних програмах.
«Ми прагнемо поєднувати академічну підготовку з практичним досвідом, що є запорукою конкурентоспроможності наших випускників на ринку праці», —
наголосила Ксенія Семенова.
У свою чергу
Ірина Алдакімова зазначила,
що компанія рада підтримати ініціативу університету щодо впровадження сучасних ІТ-рішень в освітній процес.
Це партнерство стало важливим кроком для об’єднання зусиль освіти, науки та бізнесу. Така співпраця допоможе
підготувати нове покоління професіоналів, я
кі матимуть необхідні знання та навички для успішної роботи в сучасних умовах.