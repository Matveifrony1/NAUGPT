Заголовок: Студенти Факультету наземних споруд і аеродромів НАУ провели зустріч із потенційними роботодавцями
Дата: 01/03/2023
URL: https://nau.edu.ua/ua/news/2023/3/studenti-fakultetu-nazemnih-sporud-i-aerodromiv-nau-proveli-zustrich-iz-potentsiynimi-robotodavtsyami.html
==================================================

23 лютого 2023 року відбулась онлайн - зустріч потенційних роботодавців та студентів ФНСА, які навчаються за ОПП «Промислове і цивільне будівництва», ОПП «Автомобільні дороги і аеродроми»на кафедрі комп’ютерних технологій будівництва та реконструкції аеропортів.
На зустрічі були присутні керівники і представники наступних підприємств:
- Франчук О.Г., віце-президент Асоціація «Аеропорти України» цивільної авіації (ААУЦА);
- Черевко Л.М., ТОВ "Київаеропроект";
- Фаренюк Г.Г., директор ДП «Державний науково-дослідний інститут будівельних конструкцій»;
- Барабаш М.С., директор ТОВ «ЛІРА САПР»;
- Краюшкіна К.В., завідувач сектору нових технологій ДерждорНДІ ім. М.П.Шульгіна.
Доповідачі поділились досвідом організації та управління компанією, які види послуг надаються, зазначили, що сьогодні підготовка фахівців у галузі будівництва та проєктування є дуже важливою, оскільки Україна потребує спеціалістів, які зможуть відбудувати аеропорти, будівлі та інженерні споруди.
Директор ТОВ «ЛІРА САПР» Марія Барабаш надала кафедрі комп’ютерних технологій будівництва та реконструкції аеропортів ФНСА НАУ ліцензію на використання програмного забезпечення для аналізу міцності та проєктування конструкцій ЛІРА САПР і зазначила що програмний комплекс може використовуватись в освітньому процесі, науково-дослідних роботах, а також у визначенні несучої здатності конструкцій при реконструкції та обстеженні будівель і споруд, пошкоджених внаслідок збройної агресії.
Представники компаній обговорили можливості проходження студентами практик, а також виконання дипломних проєктів за тематикою компаній.
Запис зустрічі можна переглянути за
посиланням
.