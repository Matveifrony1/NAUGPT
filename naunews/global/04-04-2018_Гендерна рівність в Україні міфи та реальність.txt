Заголовок: Гендерна рівність в Україні: міфи та реальність
Дата: 04/04/2018
URL: https://nau.edu.ua/ua/news/1/4/genderna-rivnist-v-ukraini-mifi-ta-realnist.html
==================================================

3 квітня у Центрі організаційного розвитку та лідерства НАУ відбулася інтерактивна бесіда на тему гендерної рівності.
Приємний інтелектуальний відпочинок спільноті НАУ подарувала Консультант уряду України з гендерних питань та реформ Наталія Чермошенцева. «Всі ми різні! Але нормативно визначена рівність прав чоловіків і жінок в сучасних умовах далеко не завжди означає рівність їхніх можливостей», - зазначила вона.
Заряджені енергією та інтелектуальним позитивом, учасники заходу міркували над такими сторонами забезпечення гендерної рівності: економічна (оплата праці), культурна (стереотипи), нормативно-правова (законодавство з гендерних питань), сучасні феномени (антигендерні рухи в Україні).
На жаль, всупереч логіці демократизаційних процесів, за останні кілька років Україна понизила свій рейтинг за індексом гендерної рівності (з 56 місця (2014 р.) на 69 місце (2016 р.) у переліку із 145 країн світу). Сподіваємося, що ключові слова Наталії Чермошенцевої про гендерні питання як питання любові, поваги до того, що всі ми різні - найближчим часом знайдуть відгук у серцях українців.
Центр організаційного розвитку та лідерства НАУ продовжує серію неформальних інтелектуальних зустрічей із відомими науковцями, громадськими, діячами, експертами для студентів та співробітників Університету, піднімаючи актуальні питання розвитку вітчизняної освіти та особистісного зростання.
Деталі – на сторінці Центру