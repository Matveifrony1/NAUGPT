Заголовок: Вітаємо переможців ІІ туру Всеукраїнської студентської олімпіади з психології
Дата: 21/04/2017
URL: https://nau.edu.ua/ua/news/2017/4/vitaemo-peremozhtsiv-ii-turu-vseukrainskoi-studentskoi-olimpiadi-z-psihologii.html
==================================================

5 квітня 2017 року студентки 4 курсу спеціальності «Психологія» Навчально-наукового гуманітарного інституту Марта Теленко (науковий керівник О.М. Ічанська, канд. психол. наук, доцент, доцент кафедри авіаційної психології) та Анна Буняк (науковий керівник В.В. Злагодух, канд. психол. наук, ст. викладач кафедри авіаційної психології) взяли участь у ІІ етапі Всеукраїнської студентської олімпіади у Переяслав-Хмельницькому державному педагогічному університеті імені Григорія Сковороди.
У результаті конкурсу Анна Буняк посіла 1 місце у ІІ етапі Всеукраїнської студентської олімпіади зі спеціальності «Теоретична та прикладна психологія» (серед учасників, що здобувають 1 рівень вищої освіти). Нею була презентована робота на тему «Зв`язок почуття гумору та толерантності до невизначеності у хірургів». Комісією відзначені актуальність представленої наукової роботи, ґрунтовний виклад теоретичного матеріалу з обраної проблеми та  якість представленого емпіричного дослідження. Також грамотою нагороджено наукового керівника Анни – Вікторію Вікторівну Злагодух.
Це надзвичайна подія для кафедри авіаційної психології й для Навчально-наукового Гуманітарного інституту. Вітаємо переможців! Участь у таких заходах дає можливість відкривати справжні таланти нашої молоді, долучатися до наукового товариства, мотивує займатися емпіричними дослідженнями та спрямовує на подальші досягнення у психологічній науці.