Заголовок: У НАУ відбувся чемпіонат України з перетягування канату
Дата: 05/03/2018
URL: https://nau.edu.ua/ua/news/1/2/u-nau-vidbuvsya-chempionat-ukraini-z-peretyaguvannya-kanatu.html
==================================================

3 березня на базі спорткомплексу Національного авіаційного університету проходив Чемпіонат України з перетягування канату серед студентів. У змаганнях брали участь 19 команд з усіх куточків нашої держави, загалом 198 дівчат та хлопців.
Серед почесних гостей були присутні: заступник голови МОН України Р. Греба, керівник комітету з фізичного виховання і спорту КМДА С. Бобровник, проректор НУБіП С. Кваша, проректор НАУ Т. Іванова, проректор НАУ Р. Вінницька.
Почесні гості тепло привітали спортсменів та глядачів спортивного свята та побажали вдалого виступу у змаганні. З виступами до привітання приєдналися народний ансамбль танцю «Політ», шоу-балет «Джаст НАУ» (художній керівник І. Кулик), народний духовий оркестр НАУ, збірна НАУ «Авіатор» з фанк-аеробіки (ст. викладач С. Оргєєва).
Перетягування канату – силовий атлетичний вид спорту, виникнення якого повертає нас у часи славетного вітрильного флоту, коли здатність керувати канатом, та силою власних м’язів протистояти стихії було життєво важливо для людини. Змагання з цього виду спорту проводяться на рівні Чемпіонатів світу та Європи, а також періодично включалися до Олімпійських ігор сучасності.
Переможцями Чемпіонату України стали представники НУБіП. Наші молоді атлети посіли загальне VІІ місце (тренер, ст. викладач Т. Свірська).