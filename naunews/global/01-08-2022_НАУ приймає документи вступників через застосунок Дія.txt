Заголовок: НАУ приймає документи вступників через застосунок Дія
Дата: 01/08/2022
URL: https://nau.edu.ua/ua/news/2022/8/nau-priymae-dokumenti-vstupnikiv-cherez-zastosunok-diya.html
==================================================

Відслідковуючи останні технічні можливості та намагаючись полегшити вступникам надсилання документів до Приймальної комісії, Національний авіаційний університет приймає електронні документи з використанням Дія.QR.
Алгоритм дій для вступників наступний:
- зчитати QR-код сканером кодів у Дії;
- у застосунку з’являється запит на підтвердження відправлення копій цифрових документів. Серед яких паспорт громадянина України та картка платника податків (РНОКПП);
- надати підтвердження відправлення копій цифрових документів через E-mail або Telegram;
- Дія автоматично сформує чернетку листа з копіями цифрових документів;
- натиснути «Надіслати»;
- приймальна комісія отримує копії цифрових документів вступника.
Нагадуємо, що термін подачі заяв абітурієнтів на обрані спеціальності за державним замовленням добігає кінця 23 серпня о 18:00.