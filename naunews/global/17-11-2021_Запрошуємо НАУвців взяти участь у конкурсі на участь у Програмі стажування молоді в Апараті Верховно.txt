Заголовок: Запрошуємо НАУвців взяти участь у конкурсі на участь у Програмі стажування молоді в Апараті Верховної Ради України у 2022 році
Дата: 17/11/2021
URL: https://nau.edu.ua/ua/news/2021/11/zaproshuemo-nauvtsiv-vzyati-uchast-u-konkursi-na-uchast-u-programi-stazhuvannya-molodi-v-aparati-verhovnoi-radi-ukraini-u-2022-rotsi.html
==================================================

Відповідно до розпорядження в.о. Керівника Апарату Верховної Ради України від 08 жовтня 2021 № 1704-к оголошено конкурс на участь у Програмі стажування молоді в Апараті Верховної Ради України у 2022 році.
Мета програми: надання можливості громадянам України з числа молоді отримати знання з питань парламентаризму і демократії, експертно-аналітичного забезпечення законодавчого процесу, а також набути практичних навичок роботи в Апараті Верховної Ради України.
Під час стажування організовуються зустрічі інтернів з представниками органів державної влади, міністерствами, центральними органами виконавчої влади, політиками та громадськими діячами, представниками міжнародних організацій та випускниками Програми.
Протягом шести місяців стажування (з січня по липень 2022 року) учасники Програми залучаються до законопроектної роботи, здійснюють аналітичні дослідження та готують інформаційно-довідкові матеріали, допомагають в організації проведення комітетських і парламентських слухань, круглих столів, інших фахових заходів тощо.
Учасникам Програми за формою повного робочого часу передбачена стипендія.
Вимоги до кандидатів:
- наявність громадянства України;
- освітньо-кваліфікаційний рівень не нижче бакалавра;
- вік до 35 років (на момент подання анкети);
- вільне володіння державною мовою;
- володіння однією з іноземних мов, яка є офіційною мовою Ради Європи.
Для участі у конкурсі необхідно до 23:59 21 листопада заповнити в електронному вигляді
Анкету
.
Детальніше ознайомитися з умовами конкурсу можна за
посиланням
та за телефонами
+38(066)340-78-21
,
(044) 255-92-44
з 10:00 до 18:00.