Заголовок: Вітаємо науковців НАУ  з  отриманням свідоцтв про реєстрацію авторських прав
Дата: 30/11/2022
URL: https://nau.edu.ua/ua/news/2022/11/vitaemo-naukovtsiv-nau-z-otrimannyam-svidotstv-pro-reestratsiyu-avtorskih-prav.html
==================================================

На кафедрі організації авіаційних перевезень факультету транспорту, менеджменту і логістики НАУ під науковим керівництвом професора Павленко Петра Миколайовича працює наукова група в складі здобувача вченого ступеня доктора технічних наук докторантки Шендрик Віри Вікторівни та чотирьох аспірантів.
Напрямок наукової роботи - створення методології тобто моделей, методів та інструментальних засобів побудови інтелектуальної інформаційної системи управління вітчизняною енергетичною інфраструктурою в умовах нестабільності та невизначеності.
Опубліковано декілька статей в журналах що індексуються в наукометричній базі Scopus, три монографії та інші. А зовсім недавно отримано і державні реєстраційні свідоцтва:
- Свідоцтво про реєстрацію авторського права на твір №115065 Комп’ютерна програма «Підсистема експертного оцінювання слабоструктурованих елементів моделей процесів в енергетичних об’єктах інформаційної системи підтримки прийняття рішень при управлінні енергетичною інфраструктурою»;
- Свідоцтво про реєстрацію авторського права на твір №115210 Комп’ютерна програма «Оперативна база даних інформаційної системи підтримки прийняття рішень при управлінні енергетичною інфраструктурою»;
- Свідоцтво про реєстрацію авторського права на твір №115411 Комп’ютерна програма «Програмний додаток прогнозування споживання електричної енергії промисловим підприємством з безперервним циклом виробництва».
Актуальність і важливість таких робіт надзвичайно висока.
Вітаємо науковий колектив і бажаємо подальших успіхів.