Заголовок: НАУ відвідав керівник відділу культури, освіти та національних меншин Посольства Федеративної Республіки Німеччина
Дата: 17/12/2021
URL: https://nau.edu.ua/ua/news/2021/12/nau-vidvidav-kerivnik-viddilu-kulturi-osviti-ta-natsionalnih-menshin-posolstva-federativnoi-respubliki-nimechchina.html
==================================================

Факультет міжнародних відносин (ФМВ) Національного авіаційного університету з дружнім візитом відвідала керівник відділу культури, освіти та національних меншин Посольства Федеративної Республіки Німеччина Катаріна Шаупп-Карманн.
Декан ФМВ НАУ Юрій Волошин презентував Катаріні Шаупп-Карманн досягнення й можливості факультету, ознайомив з навчальною та науково-дослідною базою навчального підрозділу.
Також, представник посольства відвідала науково-дослідну лабораторію «Центр німецького права», що створено на базі ФМВ НАУ.
Юрій Волошин та Катаріна Шаупп-Карманн обговорили питання:
- співпраці у сфері академічної мобільності та спільних освітньо-наукових проектів;
- розробку та інформаційно-аналітичне забезпечення сучасної наукової та нормативно-правової бази для вдосконалення підготовки фахівців з міжнародного права зі спеціалізацією на німецькомовних системах права тощо.
Керівник відділу культури, освіти та національних меншин Посольства Федеративної Республіки Німеччина пообіцяла сприяти впровадженню стипендіальних програм на навчання та стажування у Німеччині для студентів ФМВ НАУ.