Заголовок: Глобальний розвиток та проблеми сучасного праворозуміння
Дата: 26/04/2016
URL: https://nau.edu.ua/ua/news/2016/4/globalnij-rozvitok-ta-problemi-suchasnogo-pravorozuminnya.html
==================================================

25 квітня 2016 року Навчально-науковий  Юридичний інститут провів науково-практичний круглий стіл  на тему: «Глобальний розвиток та проблеми сучасного праворозуміння».
Відкриваючи його, директор Навчально-наукового Юридичного інституту, доктор юридичних наук Ірина Сопілко побажала учасникам результативної дискусії і наголосила на важливості обговорення проблем, пов’язаних із сучасним розумінням права.
У роботі круглого столу взяли участь: Тетяна Калита - проректор із соціальної роботи НАУ, к. екон. н.; Ростислав Калюжний - відповідальний за наукову роботу ННЮІ НАУ, д-р юр. н., професор; Василь Костицький -  професор кафедри теорії права і держави Київського національного університету ім. Т. Шевченка, д-р юр. н., член-кореспондент НАПрНУ, голова Всеукраїнської громадської організації «Асоціація українських правників»; Девіс Джемс
-
професор Університету Регента (США), Стів Вебер
-
Президент Міжнародної громадської організації «Організація милосердя «Імануїл», Ілона Мандзюк - студентка Університету Регента (США), науково-педагогічні працівники та студенти НН ЮІ.
У ході дискусії науковці висловили своє бачення теолого-соціологічного розуміння права і проблем моделювання влади у контексті сучасних ризиків глобального розвитку, презентували власне розуміння впливу християнських ідей на реалізацію принципу поділу влади та урядування в цілому тощо. У студентів виникли запитання до американських гостей щодо системи юридичної освіти в США та  форм  студентського самоврядування.
Вагомим підсумком роботи круглого столу стало налагодження наукових контактів із юридичним факультетом Університету Регента у США та обговорення спільних пропозицій щодо форм подальшої співпраці.