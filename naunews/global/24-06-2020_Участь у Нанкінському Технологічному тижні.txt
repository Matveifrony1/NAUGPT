Заголовок: Участь у Нанкінському Технологічному тижні
Дата: 24/06/2020
URL: https://nau.edu.ua/ua/news/2020/cherven/uchast-u-nankinskomu-tehnologichnomu-tizhni.html
==================================================

На запрошення муніципального уряду міста Нанкін (КНР) ректор Володимир Ісаєнко виступив на засіданні Нанкінського Технологічного тижня-2020, що проходив у Нанкіні з 19 по 23 червня 2020 року.
У заходах Нанкінського технологічного тижня взяли участь міністр Китаю, члени постійного комітету муніципального комітету міста Нанкін, директор і заступники директора комітету з управління парком Кірін, а також представники уряду всіх рівнів, експерти в галузі авіаційної освіти,  представники коледжів та університетів, представники підприємств та бізнесу.
Під час онлайн-виступу ректор зазначив: «Ми прагнемо розвивати співпрацю з Китаєм, незважаючи на уповільнення темпів глобального економічного зростання. Ми відкриті для ваших пропозицій в галузі освітніх проєктів та спільних наукових досліджень». Володимир Ісаєнко запросив учасників засідання взяти участь у IX Всесвітньому конгресі «Авіація в XXI столітті» – «Безпека в авіації та космічні технології», що відбудеться 22-24 вересня 2020 року в Національному авіаційному університеті.
Серед основних питань, що розглядались на засіданні: оптимізація напрямків розвитку науково-технічних підприємств з урахуванням уповільнення темпів глобального економічного зростання; міжнародний обмін та співпраця між підприємствами, університетами та інститутами, під впливом COVID-19.
http://m2.nbs.cn/video/260106.html?id=260106&mid=4&from=groupmessage&isappinstalled=0