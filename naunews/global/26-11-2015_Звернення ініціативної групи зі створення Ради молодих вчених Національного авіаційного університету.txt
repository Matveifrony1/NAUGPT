Заголовок: Звернення ініціативної групи зі створення Ради молодих вчених Національного авіаційного університету до університетської наукової спільноти
Дата: 26/11/2015
URL: https://nau.edu.ua/ua/news/2015/11/zvernennya-inicziativnoi-grupi-zi-stvorennya-radi-molodix-vchenix-naczionalnogo-aviacz.html
==================================================

Шановні колеги-науковці!
З метою забезпечення відповідності нашого університету сучасним вимогам до ВНЗ, реагування на світові виклики та обставини, що формуються невпинним науково-технічним розвитком і необхідністю вивести наукову сферу України на гідний світовий рівень, в Національному авіаційному університеті планується створення наукового товариства студентів, аспірантів, докторантів і молодих вчених «Рада молодих вчених Національного авіаційного університету» (РМВ НАУ). Рада покликана об’єднати зусилля та науковий потенціал колективу університету, скоординувати наявні наукові дослідження та створити умови для генерації нових.
Відповідно до норм вітчизняного законодавства і принципів відкритості та прозорості запрошуємо небайдужих до науки студентів, аспірантів, докторантів і молодих вчених на першу робочу зустріч щодо створення РМВ НАУ 26 листопада о 15:30 в ауд. 11-111. На зустрічі ми разом визначимо і обговоримо мету та завдання РМВ НАУ, принципи її функціонування, можливу структуру та проект положення РМВ НАУ. Для участі у заході необхідна попередня реєстрація за посиланням:
https://docs.google.com/forms/d/1E6AazgqG8jOfLxLF8s5ZAlyhEbVGSdq9FOYF5bJum4U/alreadyresponded?usp=send_form
.
Дізнатись додаткову інформацію щодо РМВ НАУ, взяти участь в обговорені проекту положення про РМВ НАУ, в конкурсі на розробку офіційного логотипу наукової спільноти Ви можете долучившись до офіційних груп в соцмержах
https://www.facebook.com/groups/1692648617637518/
та
http://vk.com/club107414510
З повагою,
ініціативна група зі створення Ради молодих вчених Національного авіаційного університету