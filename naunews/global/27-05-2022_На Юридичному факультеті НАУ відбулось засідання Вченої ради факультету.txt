Заголовок: На Юридичному факультеті НАУ відбулось засідання Вченої ради факультету
Дата: 27/05/2022
URL: https://nau.edu.ua/ua/news/2022/5/na-yuridichnomu-fakulteti-nau-vidbulos-zasidannya-vchenoi-radi-fakultetu.html
==================================================

24 травня відбулося позачергове засідання Вченої ради Юридичного факультету (ЮФ) Національного авіаційного університету.
Головним питанням порядку денного було затвердження тем дисертаційних робіт та заслуховування звітів здобувачів вищої освіти (аспірантів) зі спеціальності «081 Право» щодо виконання індивідуальних планів навчання в аспірантурі НАУ.
Головою Вченої ради ЮФ НАУ Іриною Сопілко першими до слова були запрошені аспіранти першого року навчання. Слухачі аспірантури презентували обґрунтування майбутніх тем наукових досліджень та запросили наукову спільноту долучитися до її обговорення й затвердження.
Членами Вченої ради, після внесення певних коректив до запропонованих дисертантами тем, було їх затверджено шляхом голосування.
Друга частина засідання була присвячена заслуховуванню звітів про стан підготовки дисертаційних робіт здобувачами вищої освіти ступеня доктора філософії в галузі права 1-4 років навчання.
Враховуючи представлені аспірантами звіти, а також відгуки їх наукових керівників, одноголосно ухвалено рішення, що всі здобувачі вищої освіти (аспіранти), за виключенням Дмитра Повєткіна, виконали індивідуальні плани за звітний період та можуть бути рекомендовані до атестації. Щодо аспіранта четвертого року навчання Дмитра Повєткіна, то членами Вченої ради факультету одноголосно прийнято рішення про відрахування у зв’язку із невиконанням індивідуального навчального плану.
11:45