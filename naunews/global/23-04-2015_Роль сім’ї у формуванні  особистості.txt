Заголовок: Роль сім’ї у формуванні  особистості
Дата: 23/04/2015
URL: https://nau.edu.ua/ua/news/2015/4/rol-sim’i-u-formuvanni-osobistosti.html
==================================================

17 квітня 2015 року відбулася зустріч к.ю.н., доцента кафедри теорії та історії держави і права Юридичного інституту Наталії Пильгун з учнями 10-11 класів cередньої загальноосвітньої школи № 19 м. Києва та cпеціалізованої школи  I-III ступенів з поглибленим вивченням французької мови №110 імені К. Гапоненка м. Києва.
Мета заходів – проведення тематичної бесіди з учнями на тему: «Роль сім`ї у формуванні  особистості», визначення ролі та значення сім’ї у формуванні особистості.
Учнями була надана інформація про формування здорових навичок співіснування в сім’ї. Вони також отримали знання, які їм допоможуть правильно моделювати свою поведінку в родинному оточенні. Школярам було вказано на те, що соціальний інститут сім’ї є основним у суспільстві, оскільки він формує наступні покоління та виховує інтелектуально розвинену і морально зрілу особистість.
Актуальність заходу полягає в тому, що людина саме в сім’ї отримує перші життєві навички спілкування та поведінки у суспільстві, а формування у старшокласників правильної позиції у суспільстві є першоосновою формування правової держави.