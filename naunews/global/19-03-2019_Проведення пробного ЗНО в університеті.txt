Заголовок: Проведення пробного ЗНО в університеті
Дата: 19/03/2019
URL: https://nau.edu.ua/ua/news/2019/3/provedennya-probnogo-zno-v-universiteti.html
==================================================

Національний авіаційний університет приймав у своїх стінах учнів 11 класів, які зареєструвалися на пробне зовнішнє незалежне оцінювання. 16 березня учасники мали змогу пройти тестування з української мови і літератури.
Щороку пробне зовнішнє незалежне оцінювання
проходить з метою ознайомлення всіх охочих із процедурою проведення зовнішнього незалежного оцінювання, структурою та змістом тестового зошита, порядком доступу до пункту тестування та робочого місця.
Зареєстровані учасники у пробному тестуванні, мали можливість:
ознайомитися зі стандартизованими тестами, що відповідають вимогам Програм, характеристикам і структурі сертифікаційних робіт зовнішнього незалежного оцінювання 2019 року;
пройти пробний тест і попрактикуватися в заповненні бланків відповідей;
дізнатися правильні відповіді до завдань пробного тестування, що будуть розміщені на сайті Українського центру оцінювання якості освіти у визначений час;
отримати результат пробного тестування за допомогою спеціального сервісу (за бажанням);
психологічно налаштуватися на проходження зовнішнього незалежного оцінювання;
навчитися ефективно розподіляти час;
оцінити свій рівень навчальних досягнень.
Пробне тестування є важливою складовою підготовки до зовнішнього незалежного оцінювання. Отож бажаємо всім, хто перевірив свої сили та ознайомився з процедурою проведення ЗНО, не розгубитися та скласти всі предмети на найвищі бали.