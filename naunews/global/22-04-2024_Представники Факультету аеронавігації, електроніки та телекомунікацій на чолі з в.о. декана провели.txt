Заголовок: Представники Факультету аеронавігації, електроніки та телекомунікацій на чолі з в.о. декана провели День відкритих дверей для майбутніх вступників
Дата: 22/04/2024
URL: https://nau.edu.ua/ua/news/2024/4/predstavniki-fakultetu-aeronavigatsii-elektroniki-ta-telekomunikatsiy-na-choli-z-vo-dekana-proveli-den-vidkritih-dverey-dlya-maybutnih-vstupnikiv.html
==================================================

11 квітня о 15:00
відбувся
День відкритих дверей Факультету аеронавігації, електроніки та телекомунікацій
в онлайн-форматі. Захід очолив в.о. декана факультету
Роман Одарченко
за участі завідувачів та представників випускових кафедр.
До онлайн-трансляції приєдналися
42 глядачі, серед яких були цілі онлайн-класи до 30 осіб. В.о. декана
Роман Одарченко
та представники кафедр
розповіли
майбутнім вступникам про особливості навчання та перспективи подальшого працевлаштування за спеціальностями галузей 17 «Електроніка та телекомунікації» і 27 «Транспорт», які входять до переліку спеціальностей державного пріоритету.
Захід став чудовою нагодою для випускників шкіл, ліцеїв та коледжів дізнатися більше про
можливості здобуття якісної вищої освіти
в Національному авіаційному університеті та зробити свідомий вибір майбутньої професії.