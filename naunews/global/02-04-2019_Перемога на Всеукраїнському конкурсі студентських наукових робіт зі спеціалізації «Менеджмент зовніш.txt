Заголовок: Перемога на Всеукраїнському конкурсі студентських наукових робіт зі спеціалізації «Менеджмент зовнішньоекономічної діяльності»
Дата: 02/04/2019
URL: https://nau.edu.ua/ua/news/2019/4/peremoga-na-vseukrainskomu-konkursi-studentskih-naukovih-robit-zi-spetsializatsii-menedzhment-zovnishnoekonomichnoi-diyalnosti.html
==================================================

Студентка кафедри логістики Факультету транспорту, менеджменту і логістики нагороджена дипломом ІІ ступеня на Всеукраїнському конкурсі студентських наукових робіт зі спеціалізації «Менеджмент зовнішньоекономічної діяльності», що відбувся на базі кафедри зовнішньоекономічної та митної діяльності у Національному університеті «Львівська політехніка».
Валерія Шніт представила наукову роботу «Ефективність функціонування міжнародних транспортних коридорів в умовах цифрової економіки», в якій було доведено, що Україна, перебуваючи на перетині кількох транзитних коридорів, має всі можливості стати найефективнішим, найшвидшим і найдешевшим інфраструктурним хабом для обслуговування глобальних ланцюгів постачання, а також розроблено пропозиції щодо підвищення ефективності використання наявної інфраструктури МТК та якості логістичного обслуговування клієнтів. Науковий керівник – Марія Григорак.
Вітаємо студентку і бажаємо подальших наукових успіхів!