Заголовок: В НАУ на екскурсію завітали майбутні вступники
Дата: 13/06/2023
URL: https://nau.edu.ua/ua/news/2023/6/v-nau-na-ekskursiyu-zavitali-maybutni-vstupniki.html
==================================================

6 червня 2023 року до НАУ завітали представники адміністрації та учні випускових класів Деснянського ліцею Деснянської селищної ради, яким викладачі кафедри кримінального права і процесу Юридичного факультету НАУ провели низку екскурсій у авіаційному університеті.
Майбутніх вступників у супроводі професора кафедри кримінального права і процесу Оксани Панової зустріли гарант ОПП за спеціальністю 262 «Правоохоронна діяльність» завідувачка кафедри кримінального права і процесу Софія Лихова та відповідальний секретар приймальної комісії Юридичного факультету Людмила Шапенко.
Ліцеїсти відвідали криміналістичну лабораторію Юридичного факультету, ангар та Музей НАУ, де ознайомились із сучасними досягненнями у сфері розкриття кримінальних правопорушень в авіаційній сфері. Також, старшокласники побували у Залі судових засідань, у якій викладачі кафедри кримінального права і процесу ознайомили їх з основами ведення судових процесів.
Перед майбутніми здобувачами вищої освіти виступила Людмила Шапенко, яка розповіла майбутнім абітурієнтам про особливості вступної компанії у 2023 році.
Гаранти ОПП 262 «Правоохоронна діяльність» професори Оксана Панова та Софія Лихова ознайомили старшокласників з особливостями навчання за ОПП «Правоохоронна діяльність».
Результатом візиту та попередніх перемовин стало підписання угоди про співпрацю між Національним авіаційним університетом та Деснянським ліцеєм Деснянської селищної ради.