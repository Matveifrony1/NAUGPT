Заголовок: Випускники – магістри НАУ отримали настанови від Міністра освіти і науки України Сергія Шкарлета
Дата: 25/01/2022
URL: https://nau.edu.ua/ua/news/2022/1/vipuskniki-–-magistri-nau-otrimali-nastanovi-vid-ministra-osviti-i-nauki-ukraini-sergiya-shkarleta.html
==================================================

Сьогодні в Національному авіаційному університеті відбулись урочистості з нагоди вручення дипломів та присвоєння освітнього ступеня «Магістр» випускникам Факультету економіки та бізнес-адміністрування НАУ.
З вітальним словом до молодих фахівців звернувся Міністр освіти і науки України Сергій Шкарлет, який привітав випускників з таким важливим кроком, та побажав і надалі вірити в себе та не відступати від власних мрій.
До випускників звернувся і ректор НАУ Максим Луцький, який побажав гарного та легкого подальшого життєвого шляху та нагадав, що двері університету завжди для них відкриті.
Серед інших почесних гостей захід відвідали:
- Сергій Захарін, Державний секретар МОН;
- Юрій Рибчинський, український поет, драматург, сценарист, заслужений діяч мистецтв України, народний артист України та почесний громадянин міста Києва.
Декан факультету, доктор економічних наук, професор Смерічевський Сергій Францович подякував гостям за теплі слова, викладачам за їх невтомну працю та привітав нове покоління випускників з наступним, не менш цікавим етапом їхнього життя.