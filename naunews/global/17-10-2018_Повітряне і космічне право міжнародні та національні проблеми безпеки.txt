Заголовок: Повітряне і космічне право: міжнародні та національні проблеми безпеки
Дата: 17/10/2018
URL: https://nau.edu.ua/ua/news/1/10/povitryane-i-kosmichne-pravo-mizhnarodni-ta-natsionalni-problemi-bezpeki.html
==================================================

11 жовтня 2018 року в рамках VIII Всесвітнього конгресу «Авіація у XXI столітті» – «Безпека в авіації та космічні технології», присвяченого 85-річчю НАУ в Навчально-науковому юридичному інституті відбулося засідання 15 симпозіуму «Повітряне і космічне право: міжнародні та національні проблеми безпеки».
Робота 15 симпозіуму «Повітряне і космічне право: міжнародні та національні проблеми безпеки» ще раз підтвердила, що з кожним роком все більше актуалізуються питання, пов’язані із законодавчим забезпеченням авіаційної та космічної галузі. Щодо важливості вирішення проблем правового регулювання безпеки цивільної авіації наголосили при відкритті засідання модератори симпозіуму: директор НН ЮІ, доктор юридичних наук Ірина Сопілко та доцент кафедри теорії та історії держави і права Вікторія Череватюк.
Учасники симпозіуму зосередили свою увагу на дискусійних питаннях, зокрема, Оксана Миронець визначила співвідношення понять авіаційної безпеки та безпеки в авіації; Наталя Семчук наголосила про важливість кримінально-правового захисту безпеки цивільної авіації за законодавством України; Світлана Головко розставила акценти у проблемі впровадження стандартів ІКАО, як умови розвитку сучасного регуляторного забезпечення вітчизняної авіаційної промисловості; Наталя Хоцяновська зазначила на необхідності вирішення проблеми реалізації права на відшкодування у разі затримки польотів. Всі виступаючі були одностайні у тому, що саме юристам належить проектувати правовий шлях безпеки цивільної авіації.
Підсумком наукового зібрання стали рекомендації щодо подальшого розвитку досліджень у галузі повітряного і космічного права.