Заголовок: Студенти ФМВ НАУ пройшли стажування в Дипломатичній академії імені Геннадія Удовенка при МЗС України
Дата: 28/03/2023
URL: https://nau.edu.ua/ua/news/2023/3/studenti-fmv-nau-proyshli-stazhuvannya-v-diplomatichniy-akademii-imeni-gennadiya-udovenka-pri-mzs-ukraini.html
==================================================

Стажування стало можливим завдяки підписаній раніше Угоді про співробітництво між Національним авіаційним університетом та Дипломатичною академією імені Геннадія Удовенка при Міністерстві закордонних справ України.
Програма передбачала два етапи: засвоєння матеріалів онлайн-курсів на інформаційному ресурсі з подальшим отриманням сертифікатів й офлайн-зустрічей, на яких студенти досліджували шлях підготовки дипломата в обрану ними країну та знайомилися з роботою підрозділів Дипломатичної академії.
Студенти спеціальностей «Міжнародні відносини, суспільні комунікації та регіональні студії», «Міжнародне право» та «Міжнародні економічні відносини» прослухати низку лекційних програм, зокрема, з «Публічної дипломатії», «М’якої сили в зовнішній політиці держави», «Історії української дипломатії» та «Ефективної комунікації та медіа».
Стажери відвідали презентацію книжки Г.Сковороди, перекладену арабською мовою. Під час заходу студенти ФМВ мали змогу зустрітись з Надзвичайним і Повноважним послом України в Лівані (2016-2022) Ігорем Осташем, який і був ініціатором такого міжкультурного заходу, спрямованого на поширення в арабському світі української культури та традицій, творчості видатних постатей України.
Подібне стажування сприяє детальному вивченню особливості майбутньої професії і дозволяє вдосконалити професійні навички студентів.