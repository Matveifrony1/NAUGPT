Заголовок: Вітаємо Луцького Максима Георгійовича з призначенням на посаду ректора!
Дата: 10/02/2021
URL: https://nau.edu.ua/ua/news/2021/2/vitaemo-lutskogo-maksima-georgyyovicha-z-priznachennyam-na-posadu-rektora.html
==================================================

Наказом Міністерства освіти і науки України від 10.02.2021 р. №56-к Луцького Максима Георгійовича призначено на посаду ректора Національного авіаційного університету строком на п’ять років з 10 лютого 2021 року до 09 лютого 2026 року як обраного за конкурсом відповідно до статті 42 Закону України “Про вищу освіту”.
Колектив НАУ радий привітати людину, якій висловив довіру і на яку покладає сподівання на подальший розвиток нашого університету.
Шановний Максиме Георгійовичу!
Прийміть найщиріші вітання з нагоди Вашого призначення на високу і відповідальну посаду – ректора Національного авіаційного університету.
Бажаємо нових успіхів у дуже нелегкій та багатогранній науковій та адміністративній діяльності! Нехай роки керівництва університетом принесуть нові перемоги, впевненість у правильності обраної мети та енергію для її досягнення.
Щиро бажаємо Вам наснаги, міцного здоров’я, невичерпної енергії. Нехай Ваша діяльність буде щедрою на нові ідеї, відкриття, мудрі й далекоглядні рішення, які допоможуть виконати поставлені перед університетом завдання та реалізувати задумані плани.
Нехай ці дружні привітання додадуть Вам життєвої наснаги, а людська шана буде подякою за плідну працю.
З повагою,
колектив  Національного авіаційного університету.