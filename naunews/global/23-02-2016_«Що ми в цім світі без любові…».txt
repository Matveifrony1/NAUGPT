Заголовок: «Що ми в цім світі без любові…»
Дата: 23/02/2016
URL: https://nau.edu.ua/ua/news/2016/2/shho-mi-v-czim-sviti-bez-lyubovi….html
==================================================

«Що ми в цім світі без любові…», - писав геніальний галичанин Іван Франко.  Ці слова стали девізом поетичного вечора, який відбувся 18 лютого 2016 року в приміщенні читального залу науково-технічної бібліотеки НАУ. Дійство було присвячене любовній ліриці у творчості класиків української літератури – Лесі Українки,  Володимира Сосюри та  Івана Франка, 160-річчя якого Україна  вшановуватиме у цьому році.
Провели  свято поезії завідувач сектору НТБ Оксана Лазаренко та старший викладач кафедри української мови та культури НН ГМІ Тетяна Чухліб разом зі студентами НН ЮІ, НН ІКІТ, НН ІЕМ, НН АКІ. Присутні почули розповіді про зворушливі історії кохання метрів української поезії. Власні вірші прочитали молоді поети М.Процько, Т.Атаманчук, Д.Таран. Прозвучали чудові пісні  про любов «Просто мені», «Намалюй», «Варто, чи ні» у виконанні студентів В.Мельниченко, В.Правди, А.Мінчук та М.Коломієць. Танцювальну композицію «Вальс закоханих» виконали В. Пономарьов та В. Рудь. Юлія Кириченко провела майстер-клас з виготовлення подарунків до свята Дня закоханих. Окрасою поетичного дійства стали відеопрезентація «Неймовірні освідчення у коханні», яку підготували студенти НН ІКІТ та тематична книжково-ілюстративна експозиція «Моя любове! Я перед тобою».
Сподіваємося, що цей літературний вечір збагатив духовний світ нашої молоді, зацікавив їх вивчати літературне надбання своєї країни та пізнавати світ українського слова.
Любіть і будьте коханими!
Нехай у вашому серці завжди живе любов!