Заголовок: Співробітники НАУ продовжують підвищувати свій кваліфікаційний рівень
Дата: 14/11/2022
URL: https://nau.edu.ua/ua/news/2022/11/spivrobitniki-nau-prodovzhuyut-pidvishchuvati-sviy-kvalifikatsiyniy-riven.html
==================================================

Завідувач кафедри історії та документознавства факультету лінгвістики та соціальних комунікацій НАУ Ірина Тюрменко завершила підвищення кваліфікації в Українському науково-дослідному інституті архівної справи та документознавства (УНДІАСД), яке тривало з 12.09.2022 по 07.11.2022 року на базі відділу документознавства.
Упродовж звітного періоду І. Тюрменко ознайомилася з основними напрямами діяльності УДІАСД та Галузевого центру науково-технічної інформації, архівної справи та документознавства; консультувалася з провідними фахівцями інституту з питань сучасних прикладних досліджень у галузі документознавства; ознайомилася з новими нормативно-правовими актами, введеними в дію у жовтні 2022 року.
Результати досліджень були використані при написанні Методичних рекомендацій до виконання курсових робіт/проєктів, кваліфікаційних робіт ОС «Бакалавр», ОС «Магістр» для здобувачів вищої освіти спеціальності 029 «Інформаційна, бібліотечна та архівна справа» та у курсі лекцій «Методологія прикладних досліджень у сфері інформаційної, бібліотечної та архівної справи».