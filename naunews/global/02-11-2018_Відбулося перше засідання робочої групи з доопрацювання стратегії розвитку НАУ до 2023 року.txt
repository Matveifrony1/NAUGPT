Заголовок: Відбулося перше засідання робочої групи з доопрацювання стратегії розвитку НАУ до 2023 року
Дата: 02/11/2018
URL: https://nau.edu.ua/ua/news/1/11/vidbulosya-pershe-zasidannya-robochoi-grupi-z-doopratsyuvannya-strategii-rozvitku-nau-do-2023-roku.html
==================================================

02 листопада відбулося перше засідання робочої групи з доопрацювання стратегії розвитку Національного авіаційного університету та розробки плану заходів її реалізації. Склад робочої групи визначено за поданнями керівників структурних підрозділів на виконання протокольного рішення ректорату (протокол № 33 від 22.10.2018 року).
Під час виступу ректор НАУ Володимир Ісаєнко  наголосив на важливості злагодженої командної роботи при доопрацюванні такого важливого документу. Володимир Миколайович нагадав про нашу мету – відновлення лідерських позицій Національного авіаційного університету в світовому науково-освітньому просторі. Досягти такої амбітної стратегічної цілі можна тільки перетворивши НАУ в глобальний інноваційний центр авіаційно-космічної галузі.
Також Ректор зазначив, що «Стратегія сталого інноваційного розвитку НАУ на 2018-2023 роки» буде ґрунтуватися на основі концепції стратегічного управління, відповідно до чинного законодавства, Статуту Національного авіаційного університету та Концепції інноваційного розвитку, схваленої Вченою радою НАУ 31.05.2017 року.
Основною нормативно-правовою базою розроблення і впровадження Стратегії є Закон України "Про вищу освіту", "Про наукову та науково-технічну діяльність", "Про пріоритетні напрями інноваційної діяльності в Україні", Положення про дослідницький університет, Стратегія сталого розвитку України на період до 2030 року, «Flightpath 2050 Europe’s Vision for Aviation».
Оксана Білоус, начальник відділу моніторингу якості вищої освіти, модератор робочої групи, повідомила, що формування спільного системного бачення стратегії буде здійснюватися на GAP-аналізі первинної інформації, SWOT-аналізі проблем і конкурентних переваг та функціонально-структурному аналізі.