Заголовок:Про засідання Вченої ради університету від 23 жовтня 2024 року
Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-23-zhovtnya-2024-roku/
==================================================

Про засідання Вченої ради університету від 23 жовтня 2024 року
23 жовтня 2024 року відбулося засідання Вченої ради Національного авіаційного університету.

 

Першим питанням порядку денного було погодження призначення на посади проректорів університету. За результатами таємного голосування було погоджено призначення доктора технічних наук, професора ГНАТЮКА Сергія Олександровича на посаду проректора з наукових досліджень та трансферу технологій; кандидата філософських наук ІЩЕНКА Олександра Анатолійовича на посаду проректора з економіки та господарської роботи; КРАВЧИШИНА Ігоря Олексійовича на посаду першого проректора; КРАСНОШАПКУ Мар’яну Миколаївну на посаду проректора з гуманітарної політики та інновацій.

Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Проректор з навчальної роботи Анатолій ПОЛУХІН виступив з доповіддю «Про підсумки вступної кампанії університету у 2024 році».

Також заслухано доповідь в.о. декана Факультету лінгвістики та соціальних комунікацій Мельник Н. І. щодо результатів обов’язкового тестування англійської мови здобувачів в Національному авіаційному університеті.

Вчена рада затвердила теми дисертаційних робіт та Індивідуальні плани підготовки аспірантам першого року на здобуття ступеня доктора філософії, а також призначила їм наукових керівників.

Крім того, було затверджено Положення про наукові школи Національного авіаційного університету, Політику відкритої науки Національного авіаційного університету, План досягнення гендерної рівності Національного авіаційного університету, а також створено Центр колективного користування науковим обладнанням KAI Deep Tech.

Також рекомендовано до друку підручник та нові випуски збірників наукових праць.