Заголовок: Факультет економіки та бізнес-адміністрування НАУ провів зустріч зі стейкхолдерами освітньо-наукової програми «Економіка»
Дата: 21/01/2022
URL: https://nau.edu.ua/ua/news/2022/1/fakultet-ekonomiki-ta-biznes-administruvannya-nau-proviv-zustrich-zi-steykholderami-osvitno-naukovoi-programi-ekonomika.html
==================================================

20 грудня кафедрою економіки повітряного транспорту Факультету економіки та бізнес-адміністрування (ФЕБА) Національного авіаційного університету була проведена зустріч зі стейкхолдерами освітньо-наукової програми «Економіка».
До зустрічі долучились:
- проректор з інноваційного навчання та інформатизації Олексій Михальченко;
- декан ФЕБА Сергій Смерічевський;
- завідувач кафедри економіки підприємства Донбаської державної машинобудівної академії Єлизавета Підгора;
- директор Центру підготовки авіаційного персоналу з продажу авіаційних перевезень «Тест» Сергій Степура;
- науково-педагогічні працівники кафедри та здобувачі вищої освіти третього (освітньо-наукового) рівня PhD;
- стейкхолдери.
До присутніх із вітальним словом звернулася гарант освітньо-наукової програми Олена Ареф’єва, яка зазначила важливість взаємодії зі стейкхолдерами на всіх етапах реалізації освітньої траєкторії здобувачів вищої освіти.
Під час дискусії обговорювали:
- тенденції глобалізації економічного простору, які супроводжуються активним упровадженням інформатизації;
- особливості освітньо-наукової програми, фахові та наукові спрямованості, а також підвищення рівня її конкурентоспроможності;
- зростання вимог до підготовки фахівців економічного профілю тощо.
Участь стейкхолдерів на всіх етапах реалізації освітньої траєкторії дозволяє врахувати їх реальні інтереси, що, в свою чергу, підвищує рівень ефективності та конкурентоспроможність освітньо-наукових програм.