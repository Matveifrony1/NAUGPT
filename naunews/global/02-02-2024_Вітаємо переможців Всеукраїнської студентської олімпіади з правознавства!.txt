Заголовок: Вітаємо переможців Всеукраїнської студентської олімпіади з правознавства!
Дата: 02/02/2024
URL: https://nau.edu.ua/ua/news/2024/2/vitaemo-peremozhtsiv-vseukrainskoi-studentskoi-olimpiadi-z-pravoznavstva.html
==================================================

30 січня 2024 року
на Юридичному факультеті Національного авіаційного університету відбулася
Всеукраїнська студентська олімпіада з правознавства.
У фінальному етапі змагання взяли участь
команди з п’яти університетів
: Київський національний університет імені Тараса Шевченка, Київський університет права Національної академії наук України, Донецький державний університет внутрішніх справ, Український державний університет імені Михайла Драгоманова та Національний авіаційний університет.
Студенти мали змогу випробувати свої знання з таких напрямків: Теорія держави та права, Історія держави та права, Історія держави та права зарубіжних країн, Конституційне право України та Адміністративне право України.
Згідно з кількістю набраних балів, журі на чолі з в.о. декана Юридичного факультету
Іриною Сопілко
визначило переможців та призерів змагання.
Третє місце
посіли команди «Герої закону» (Український державний університет імені Михайла Драгоманова), «Діти Феміди» (Київський університет права Національної академії наук України) та «Служити і захищати» (Донецький державний університет внутрішніх справ).
Друге місце
здобула команда «Lawyers, але ті що barristers» (Київський національний університет імені Тараса Шевченка).
Переможцями стала команда
«Правова еліта» з Національного авіаційного університету у складі: Олександра Герасименко (ПР-201Б), Нікіта Колос (ПР-205Б), Яна Кушнір (ПР-301Б), Мар’яна Денисюк (ПР-303Б) та Анжела Ципан (ПР-301Б).
Дякуємо всім  командам за участь! Бажаємо переможцям нових досягнень та перемог!