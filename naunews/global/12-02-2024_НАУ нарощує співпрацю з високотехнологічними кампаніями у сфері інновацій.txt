Заголовок: НАУ нарощує співпрацю з високотехнологічними кампаніями у сфері інновацій
Дата: 12/02/2024
URL: https://nau.edu.ua/ua/news/2024/2/nau-naroshchue-spivpratsyu-z-visokotehnologichnimi-kampaniyami-u-sferi-innovatsiy.html
==================================================

Модернізація системи потребує постійного впровадження інноваційних технологій у процес навчання здобувачів вищої освіти. У Національному авіаційному університеті одним з важливих джерел для розвитку науково-освітніх ініціатив стали угоди про співробітництво з українськими і закордонними високотехнологічними компаніями.
Цими днями голова комісії з реорганізації НАУ, в. о. ректора
Володимир Шульга
підписав два таких договори, які були підготовлені колективом Центру забезпечення та розвитку інноваційної діяльності НАУ на чолі з
Олександром Івановим
.
Перша угода була укладена з компанією DB2 Visionз Нідерландів, яка створила і передала НАУ унікальну камеру
LaQuinta
на основі новітньої гібридної сенсорної  технології, що дозволяє робити високоякісні зображення та здійснювати точне дистанційне вимірювання об’єктів на місцевості. Завдяки цьому пристрою співробітники НАУ зможуть проводити більш якісні дослідження і практичні заняття.
Також підписано договір з компанією
ТОВ «ВІВАМАКС ГРУП»
про співпрацю в сфері проектування та експлуатації сучасних антенних пристроїв та засобів навігації. Досягнуто домовленості про організацію спільних досліджень і заходів. Це дозволить науковцям НАУ більш глибоко ознайомитись з сучасними технологіями компанії ТОВ «ВІВАМАКС ГРУП» та використовувати їх у своїх дослідженнях.
«Щасливий з того, що попри війну НАУ динамічно розвивається і отримує надзвичайно корисне високотехнологічне обладнання для інноваційного розвитку нашого університету!», —
зазначив керівник НАУ Володимир Шульга.