Заголовок: Факультетом права та міжнародних відносин проведено ІІІ Всеукраїнську конференцію з міжнародною участю «Дипломатія в міжнародних відносинах: сучасні виклики та перспективи»
Дата: 06/03/2025
URL: https://nau.edu.ua/ua/news/2025/3/fakultetom-prava-ta-mizhnarodnih-vidnosin-provedeno-iii-vseukrainsku-konferentsiyu-z-mizhnarodnoyu-uchastyu-diplomatiya-v-mizhnarodnih-vidnosinah-suchasni-vikliki-ta-perspektivi.html
==================================================

До роковин початку повномасштабної війни рф проти України Факультетом права та міжнародних відносин
28 лютого 2025
року проведено ІІІ Всеукраїнську конференцію з міжнародною участю
«Дипломатія в міжнародних відносинах: сучасні виклики та перспективи».
У конференції взяло участь понад
70 науковців
, викладачів, аспірантів, магістрантів та бакалаврів Державного університету «Київський авіаційний інститут», а також здобувачів інших навчальних і наукових закладів України та зарубіжжя.
Відкриваючи роботу конференції, деканеса факультету
Ярина Жукорська
разом із завідувачкою кафедри міжнародних відносин та стратегічних студій
Ніною Ржевською
, наголосили на актуальності обраної теми, необхідності осмислення викликів та завдань, які постають перед Україною в сфері міжнародних відносин, важливості дипломатичних зусиль у пошуку формули справедливого миру для України.
Представлені доповіді колег-науковців містили аналіз поточних проблем, які
стосувалися:
пошуку стратегій національної безпеки України в сучасному мультиполярному світі;
викликів українській дипломатії в інформаційній сфері в умовах повномасштабної військової агресії рф;
проблем асиметрії у міжнародному безпековому співробітництві;
ролі приватних військових компаній у сучасній глобальній політиці;
розгляду політико-дипломатичних сценаріїв деокупації Криму;
особливостей двосторонніх відносин США та України на сучасному етапі.
Представлені науковцями доповіді
викликали жваве обговорення серед учасників конференції.
Запрошені гості відзначили також високий рівень доповідей, що були представлені здобувачами вищої освіти, які навчаються на ОП «Міжнародні відносини», «Міжнародна інформація», як на пленарному засіданні, так і під час роботи у секціях конференції.