Заголовок: Урочисте відкриття Фестивалю «Архітектура, дизайн, будівництво»
Дата: 13/04/2017
URL: https://nau.edu.ua/ua/news/2017/4/urochiste-vidkrittya-festivalyu-arhitektura-dizayn-budivnitstvo.html
==================================================

10 квітня 2017 р. в Навчально-науковому інституті аеропортів Національного авіаційного університету відбулось урочисте відкриття Фестивалю «Архітектура, дизайн, будівництво». Відкрили його студенти ННІАП танцювальним флешмобом.
З привітальним словом до гостей, викладачів і студентів звернулись відповідальний з наукової роботи, завідувач кафедри реконструкції аеропортів та автошляхів, д.т.н., професор А. Бєлятинський, завідувач кафедри комп’ютерних технологій будівництва, д.т.н., професор О. Лапенко, завідувач кафедри основ архітектури та дизайну, кандидат архітектури, доцент О. Трошкіна та викладачі ННІАП.
Серед гостей були присутні учні та завуч з виховної роботи Авіакосмічного ліцею ім. Сікорського Тетяна Іванюк, яка привітала студентів і науково-педагогічний склад ННІАП із відкриттям фестивалю.
Потім у аудиторії відбувся святковий концерт, в якому виступили учні Авіакосмічного ліцею ім. І. Сікорського та студенти Навчально-наукового інституту аеропортів НАУ.