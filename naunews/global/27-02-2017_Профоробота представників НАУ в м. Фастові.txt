Заголовок: Профоробота представників НАУ в м. Фастові
Дата: 27/02/2017
URL: https://nau.edu.ua/ua/news/2017/1/proforobota-predstavnikiv-nau-v-m-fastovi.html
==================================================

22 лютого 2017 р., на запрошення Фастівського МЦЗ, Національний  авіаційний університет взяв участь у масовому профорієнтаційному заході для старшокласників «Ярмарок професій» та провів уроки профорієнтації на тему «Моя майбутня професія» для учнів 9–11 класів ЗНЗ № 1, № 3, № 4, № 5, № 7, № 10 м. Фастова.
На заходах університет представляли: ІДП, НН Юридичний інститут, НН Гуманітарний інститут, ННІ Аеронавігації, ННІ Комп’ютерних інформаційних технологій, ННІ Інформаційно-діагностичних систем та коледжі НАУ: Київський коледж комп’ютерних технологій та економіки, Промислово-економічний коледж, Коледж інформаційних технологій та землевпорядкування.
«Ярмарок професій», що відбувався на базі Фастівського міського палацу культури, відвідало понад 300 учнів 9–11 класів ЗНЗ. Представники університету надали фахові консультації учням, їх батькам та вчителям про спеціальності та спеціалізації, за якими здійснюється підготовка фахівців; діяльність та специфіку ННІ та кафедр. З вичерпною інформацією про діяльність НАУ абітурієнти мали змогу ознайомилися із матеріалів презентацій, інформаційно-рекламних буклетів, інформаційних стендів та газети «Авіатор».
Також присутні ознайомилися з умовами проведення Всеукраїнських олімпіад НАУ, зокрема, з можливістю отримати додаткові 20 балів до загального рейтингу вступника, інформацією про підготовчі курси. Учнів 10-х класів було проінформовано про освітні та профорієнтаційні проекти університету Літня школа–2017 та пробне ЗНО–2017. Учні отримали запрошення на дні відкритих дверей НАУ, майстер-класи та екскурсії.
Директор Фастівського МЦЗ Барабаш В. О. вручила Подяку НАУ за плідну співпрацю, пов’язану із активною щорічною участю у «ярмарках професій» для старшокласників та якісною профорієнтаційною роботою серед учнівської молоді.
Тож будемо сподіватися, що випускники м. Фастова у майбутньому стануть студентами Національного авіаційного університету.