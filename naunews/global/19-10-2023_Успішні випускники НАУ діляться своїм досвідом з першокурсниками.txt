Заголовок: Успішні випускники НАУ діляться своїм досвідом з першокурсниками
Дата: 19/10/2023
URL: https://nau.edu.ua/ua/news/2023/10/uspishni-vipuskniki-nau-dilyatsya-svoim-dosvidom-z-pershokursnikami.html
==================================================

16 жовтня на кафедрі англійської філології і перекладу Факультету лінгвістики та соціальних комунікацій у межах започаткованого циклу зустрічей студентів-філологів з випускниками кафедри англійської філології і перекладу «Стратегія успіху» відбулася онлайн зустріч з випускниками кафедри Анною Ткаченко та Богданою Чубенко.
Анна Ткаченко є співробітницею міжнародної компанії Grammarly, яка працює на основі штучного інтелекту. Богдана Чубенко працює перекладачем міжнародної компанії PSI CRO, яка спеціалізується на проведенні клінічних досліджень. Модератори зустрічі – доценти кафедри англійської філології і перекладу Алла Сітко та Марина Пилипчук. Активними учасниками зустрічі
стали члени гуртка «Проблеми і перспективи розвитку перекладу».
Гості розповіли студентам про незабутні роки навчання в університеті, про початок своєї професійної діяльності, познайомили зі специфікою роботи фірм, в яких працюють. Випускниці окреслили складові вдалого кар’єрного росту та надали поради майбутнім перекладачам щодо успішного працевлаштування за фахом.
Завжди чекаємо на наших випускників та дякуємо за змістовну зустріч.