Заголовок: Соціальна робота в авіаційній сфері в умовах сучасності
Дата: 03/11/2015
URL: https://nau.edu.ua/ua/news/2015/11/soczialna-robota-v-aviaczijnij-sferi-v-umovax-suchasnosti.html
==================================================

28 жовтня 2015 року на кафедрі соціальних технологій Навчально-наукового Гуманітарного інституту відбулося засідання круглого столу «Соціальна робота в авіаційній сфері в умовах сучасності» ІV Міжнародної науково-практичної конференції молодих учених і студентів «Проблеми та перспективи розвитку авіації та космонавтики».
Студенти виступили з цікавими науковими доповідями. Найбільше учасників зацікавили такі проблеми: перевезення людей з обмеженими фізичними можливостями авіаційним транспортом України, зниження соціальної напруженості в авіаційних військових колективах та надання соціально-психологічної допомоги постраждалим внаслідок авіакатастрофи.
Цікаву дискусію викликали питання підготовки соціальних працівників для роботи в авіаційній галузі. Студенти наголошували на тому, що успішна професійна діяльність майбутнього соціального працівника в авіаційній галузі залежить від рівня його психологічної компетентності, що є складовою професійної компетентності, яка формується в процесі навчання у вищому навчальному закладі відповідного профілю.
Під час підбиття підсумків на засіданні кафедри соціальних технологій викладачі відзначили доповіді студентів спеціальності «Соціальна робота» І. Акімова, В. Крокос, Д. Кузнецової, А. Тимченко та С. Литовченко. У їхніх доповідях були розкриті проблеми реалізації соціальної політики в галузі як цивільної, так і військової авіації, а також запропоновані шляхи їх вирішення.
Учасники дійшли висновку, що соціальна робота займає важливе місце у роботі авіаційної галузі.