Заголовок:Експериментальний зразок автоматизованої системи пошуку підозрілих об’єктів на відео з безпілотного повітряного судна

Дата: ----------
URL: https://nau.edu.ua/ua/menu/science/naukova-robota/naukovi-rozrobki/eksperimentalniy-zrazok-avtomatizovanoi-sistemi-poshuku-pidozrilih-ob%E2%80%99ektiv-na-video-z-bezpilotnogo-povitryanogo-sudna.html
==================================================
Експериментальний зразок автоматизованої системи пошуку підозрілих об’єктів на відео з безпілотного повітряного судна


 

Призначення та сфера застосування

Автоматизована система (АС) пошуку підозрілих об’єктів на відео з безпілотного повітряного судна (БПС) призначена для виконання бойових завдань повітряної розвідки тактичного рівня.

 

Основні характеристики, принцип роботи

Основні спосіби використання БПС для виконання задач розвідки такі: запуск БПС над регіоном, у якому необхідно виконати розвідку, отримання відеопотоку з нього під час польоту в режимі реального часу або виконання запису відеопотоку протягом усього польоту, перегляд отриманих відеоданих оператором, виявлення об’єктів, що представляють інтерес, у ручному режимі. АС, що описується, дозволяє зменшити об’єм роботи, яка виконується оператором, шляхом введення до складу БПС підсистеми автоматичного пошуку (ПАП) об’єктів, які потенційно можуть представляти інтерес.

Принцип роботи АС такий. Під час польоту ПАП вибирає об’єкти, які можуть представляти інтерес, передає їх разом з даними телеметрії, які їм відповідають, на наземну станцію, де оператор у ручному режимі переглядає отримані об’єкти, за необхідності змінює параметри налаштування процесу пошуку та відправляє нові налаштування на БПС.

 

Стан захисту інтелектуальної власності

Опубліковано та/або подано до публікації 3 наукові статті, зроблено доповіді на 6 наукових та науково-практичних конференціях.

 

Основні технічні характеристики

До складу АС входить БПС та наземна станція (НС). БПС в якості корисного навантаження містить камеру, одноплатний комп’ютер для обробки відеоданих та синхронізації відеокадрів і даних телеметрії на борту. НС складається з робочого місця пілота, призначеного для керуванням БПС; і робочого місця оператора, призначеного для обробки отримуваних даних в режимі, близькому до режиму реального часу.

 

Актуальність, порівняння з аналогами

Мета розробки АС, що описується, – оптимізація процесу роботи розвідника–оператора БПС. Як показує практика, час розшифрування (обробки) отримуваних відеоданих при використанні АС значно зменшується.

Аналоги, присутні на українському ринку, реалізують лише стандартний спосіб використання БПС для задач розвідки (наведений вище), без застосування методів цифрової обробки даних, принаймні в об’ємі, достатньому для автоматизації підзадач.

 

Стан розробки

Виготовлений експериментальний зразок АС, показана принципова можливість реалізації програмно-апаратного комплекса такої архітектури. Необхідно провести випробування в реальних (або близьких до таких) умовах використання із наявною або покращеною програмно-апаратною базою.

 

 

