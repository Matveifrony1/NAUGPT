Заголовок: До 100-річчя німецько-українських відносин
Дата: 12/06/2018
URL: https://nau.edu.ua/ua/news/1/6/do-100-richchya-nimetsko-ukrainskih-vidnosin.html
==================================================

З 31 травня по 2 червня 2018 року пройшла міжнародна наукова конференція: «Україна та Німеччина: міждержавні відносини в 1918-1924 рр.», яка проводилася за підтримки МЗС України, Фонду Ганса Зайделя в Україні, Наукового товариства історії дипломатії та міжнародних відносин, Сіверського інституту регіональних досліджень та інших установ. У ній
у
зяли участь науковці з України, Німеччини, Австрії, Туреччини, Білорусі. Конференція розпочала свою роботу в Дипломатичній академії України ім. Геннадія Удовенка при МЗС України, де відбулася презентація виставки «Україна та Німеччина: до 100-ліття ювілею встановлення дипломатичних відносин».
Робота продовжилася вконференц-залі Будинку засідань Чернігівської обласної ради, де з доповіддю  «Українсько-німецькі відносини в контексті геополітичних реалій початку XX століття» виступив доктор політичних наук, професор кафедри соціології та політології ННГМІ Національного авіаційного університету Л. Чупрій. На завершення учасники конференції відвідали Тростянецький дендропарк, який був створений дідом гетьмана Павла Скоропадського Іваном Скоропадським. Він зачарував всіх дивовижною природою, чарівними краєвидами, чистим повітрям. У цілому конференція пройшла на високому рівні, панувала доброзичлива тепла атмосфера. Були ґрунтовно обговорені німецько–українські відносини на початку XX століття, відбулася жвава дискусія, науковці обмінялися думками з проблемних питань.