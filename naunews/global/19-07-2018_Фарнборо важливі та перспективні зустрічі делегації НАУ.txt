Заголовок: Фарнборо: важливі та перспективні зустрічі делегації НАУ
Дата: 19/07/2018
URL: https://nau.edu.ua/ua/news/1/7/farnboro-vazhlivi-ta-perspektivni-zustrichi-delegatsii-nau.html
==================================================

18 липня в рамках роботи делегації НАУ на авіакосмічному шоу у Фарнборо відбулась зустріч ректора НАУ проф. В. Ісаєнка з керівником відділу міжнародних зв’язків авіакластера м. Гамбурга Патріком Пулендраном. Мета зустрічі – обговорення можливості набуття членства НАУ в цій поважній організації.
До авіакластера входить понад 170 потужних компаній, зокрема Lufthansa,
Airbus
та інші. Членами кластера також є чотири німецьких університети
www.hamburg-aviation.com
У ході зустрічі також обговорювались шляхи співпраці НАУ з членами кластера та сама процедура набуття членства українського університету в авіакластері м. Гамбурга.
Цього ж дня відбулась зустріч ректора Володимира Ісаєнка та директора з авіаційних питань аеропорту Університету Кренфілд (Велика Британія) Роба Еббота. А окрім цього Володимир Ісаєнко зустрівся з Віце президентом Пьєром Сен Пьюном Бомбардьє та Президентом ДП Антонов Олександром Донцем.
У нас є підстави сподіватися, що інтенсивна роботаделегації НАУ на авіакосмічному шоу у Фарнборо дасть свої результати. І вони будуть вагомими.
А масштаби цього планетарного заходу перевершують усі можливі припущення. Як повідомляє Liga.net цього року на авіасалоні представлені 1500 експонатів із 52 країн світу. Це - наймасштабніша виставка за всю історію британського авіасалона. За перші два дні роботи гості авіасалона замовили 530 літаків на 95,5 млрд. доларів.
Україну тут традиційно представляють концерн «Укроборонпром» та ДП «Антонов». Головна подія виставки для українського Антонова – підписання контракту про співробітництво  з підрозділом компанії Boeing - Aviall. Американці поставлятимуть комплектуючі для сімейства літаків Ан-1X8 NEXT (модернизовані Ан-148, Ан-158, Ан-178), а в майбутньому – будуть забезпечувати і їхню післяпродажну підтримку.