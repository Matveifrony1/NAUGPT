Заголовок: VІІ Міжнародна виставка «Сучасні заклади освіти-2016»
Дата: 04/03/2016
URL: https://nau.edu.ua/ua/news/2016/3/vii-mizhnarodna-vistavka-suchasni-zakladi-osviti-2016.html
==================================================

17-19 березня 2016 р. відбудуться головні події освітньої галузі України – VІІ Міжнародна виставка «Сучасні заклади освіти» та ІІІ Міжнародна виставка закордонних навчальних закладів «World Edu». Вони працюватимуть у Київському Палаці дітей та юнацтва (м. Київ, вул. І. Мазепи, 13). Будуть представлені: національні ВНЗ та наукові установи; закордонні ВНЗ, міжнародні освітні агенції, представництва; ВНЗ післядипломної та неперервної освіти; обласні та міські управління (департаменти) освіти; ЗНЗ; професійно-технічні навчальні заклади та навчально-методичні центри; виробники і дистриб’ютори сучасних засобів навчання, проектів, програм і рішень для галузі освіти, видавництва, освітні портали.
У програмі виставки:
Науково-практичні конференції, семінари, презентації, майстер-класи за участю директорів і провідних науковців НАПН України, керівників та фахівців МОН України, Інституту модернізації змісту освіти МОН України, органів державної влади і управління, практичних працівників галузі освіти, представників закордонних навчальних закладів, міжнародних представництв.
Рейтинговий виставковий конкурс з нагородженням Гран-Прі «Лідер вищої освіти України», «Лідер післядипломної освіти України», «Лідер міжнародної діяльності», «Лідер наукової та науково-технічної діяльності», «Лідер професійно-технічної освіти України».
Конкурс з тематичних номінацій з нагородженням золотими, срібними та бронзовими медалями.
Вручення Сертифікату «Якість наукових публікацій» за показниками рейтингу міжнародної наукометричної бази даних Scopus.
Міжнародна виставка об’єднає учасників освітнього процесу в пошуку ефективних шляхів підвищення якості національної освіти, розвитку міжнародних освітніх і науково-технічних проектів та надасть можливість колегами обмінятися досвідом і думками, контактами та закласти фундамент для подальшої співпраці. А майбутні абітурієнти матимуть унікальну можливість ознайомитися з особливостями вступу до ВНЗ, вибору майбутньої професії, бакалаврських і магістерських програм, підготовчих університетських курсів і дізнатися інформацію щодо специфіки здобуття освіти в Україні та за кордоном.
Запрошуємо до участі у виставці співробітників, студентів та слухачів університету!
До зустрічі на виставці!