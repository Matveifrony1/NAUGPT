Заголовок: У НАУ відбувся захід до Дня рідної мови
Дата: 23/02/2022
URL: https://nau.edu.ua/ua/news/2022/2/u-nau-vidbuvsya-zahid-do-dnya-ridnoi-movi.html
==================================================

21 лютого на Факультеті лінгвістики та соціальних комунікацій (ФЛСК) Національного авіаційного університету відбувся захід, присвячений Міжнародному дню рідної мови.
Міжнародний день рідної мови було встановлено у листопаді 1999 року на ХХХ сесії Генеральної конференції ЮНЕСКО з метою захисту мовної та культурної багатоманітності.
З вітальним словом до учасників звернулися:
- Леся Хоменко-Семенова, відповідальна ФЛСК по роботі зі студентами;
- Світлана Литвинська, завідувач кафедри української мови та культури факультету;
- Сергій Сидоренко, завідувач кафедри англійської філології та перекладу ФЛСК;
- Олександр Кривоносенко, заступник декана по роботі зі студентами ФАЕТ.
Головними учасниками свята стали студенти ФЛСК та Факультету транспорту, менеджменту і логістики (ФТМЛ), які представили чудову поезію не лише видатних українських авторів, але й авторську, а також співали українських пісень.
Студенти з різних куточків світу, які навчаються в НАУ, записали відео-привітання з нагоди Міжнародного дня рідної мови.