Заголовок: Про засідання Вченої ради університету від 20 березня 2019 року
Дата: 22/03/2019
URL: https://nau.edu.ua/ua/news/2019/3/pro-zasidannya-vchenoi-radi-universitetu-vid-20-bereznya-2019-roku.html
==================================================

20 березня 2019 року у Національному авіаційному університеті відбулося засідання Вченої ради університету.
Вчений секретар поінформувала, що Національний авіаційний університет був удостоєний на Десятій міжнародній виставці «Сучасні заклади освіти – 2019» Гран-прі та звання «Лідер наукової та науково-технічної діяльності», нагороджений золотою медаллю у номінації «Створення та впровадження системи моніторингу якості освіти та освітньої діяльності в закладах вищої освіти», удостоєний Сертифікатом якості наукових публікацій, нагороджений Дипломом за активну участь у реформуванні національної системи освіти. Ректора Національного авіаційного університету нагороджено Почесною грамотою за вагомі досягнення у реформуванні національної системи освіти.
Ректор університету Володимир Миколайович ІСАЄНКО вручив, дипломи, відзнаки та нагороди працівникам університету.
Почесну грамоту Державної авіаційної служби України
вручено СУСЛОВІЙ Галині Андріївні – директору Інституту ІКАО.
Почесну грамоту комітету світової спадщини ЮНЕСКО за вагомий особистий внесок у популяризацію історії та культури азербайджанського народу в Україні
вручено ГУЛІЄВУ Аріфу Джаміль огли – професору кафедри міжнародного права Факультету міжнародних відносин.
Атестат професора
вручено: РАЗУМОВІЙ Катерині Миколаївні – професору кафедри менеджменту зовнішньоекономічної діяльності підприємств Факультету транспорту, менеджменту та логістики; та ПИВОВАРУ Юрію Ігоровичу – завідувачу кафедри конституційного і адміністративного права Юридичного факультету.
Атестат доцента
вручено НОВАКОВСЬКІЙ Ірині Олексіївні – завідувачу кафедри землеустрою та кадастру Факультету екологічної безпеки, інженерії та технологій.
«Почесну грамоту за особливі заслуги перед Національним авіаційним університетом»
вручено ІВАНОВУ Володимиру Олександровичу – професору кафедри радіоелектронних пристроїв та систем Навчально-наукового інституту аеронавігації, електроніки та телекомунікацій.
Нагрудний знак «Ветеран Національного авіаційного університету»
вручено:
НІКІТІНІЙ Галині Миколаївні – старшому викладачу кафедри авіаційних двигунів Навчально-наукового аерокосмічного інституту;
КЛЮЮ Володимиру Миколайовичу – асистенту кафедри авіаційних двигунів Навчально-наукового аерокосмічного інституту;
ЩИГОЛЕВУ Володимиру Івановичу – фахівцю ІІ категорії сектору телефонних систем та мереж відділу розвитку конвергентних телекомунікаційних мереж Інформаційно-обчислювального центру.
Нагрудний знак «За сумлінну працю» Національного авіаційного університету
вручено:
КРАСНОКУТСЬКІЙ Марині Вячеславівні – старшому адміністратору гуртожитку №8 Студентського містечка;
ХОМЕНКО Любові Василівні – коменданту корпусу №10 господарського відділу.
Вчена рада Національного авіаційного університету присвоїла вчене звання професора по кафедрі міжнародного права ГУЛІЄВУ Аріфу Джаміль огли – професору кафедри міжнародного права Факультету міжнародних відносин, доктору юридичних наук, доценту. Присвоєно вчене звання доцента по кафедрі маркетингу Юрію Петровичу КОЛБУШКІНУ– професору кафедри маркетингу Факультету економіки та бізнес-адміністрування, доктору економічних наук; присвоєно вчене звання доцента по кафедрі екології НІКОЛАЄВУ Кирилу Дмитровичу – доценту кафедри екології Факультету екологічної безпеки, інженерії та технологій, кандидату сільськогосподарських наук; присвоєно вчене звання доцента по кафедрі екології Оксані Миколаївні ТИХЕНКО – доценту кафедри екології Факультету екологічної безпеки, інженерії та технологій, кандидату технічних наук.
Ключовим питанням порядку денного постало питання про проблеми та перспективи міжнародної діяльності університету. Проректор з міжнародного співробітництва і освіти Олександр ЗАПОРОЖЕЦЬ доповів про міжнародну діяльність та підготовку іноземних студентів у Національному авіаційному університеті. З метою впровадження системного підходу до міжнародної діяльності університету Вченою радою прийнято рішення про затвердження комплексної програми щодо розширення експорту освітніх послуг та збільшення кількості іноземних студентів у Національному авіаційному університеті на 2019 – 2029 роки.
Начальник відділу моніторингу якості вищої освіти Оксана БІЛОУС доповіла з питання про результати перевірки Державною службою якості освіти України стану використання державної мови в Національному авіаційному університеті та про результати перевірки магістерських робіт на академічний плагіат.
Окрім того, затверджено матеріали акредитаційних справ щодо акредитаційної діяльності з надання освітніх послуг у сфері вищої освіти; затверджено освітньо-професійні програми підготовки здобувачів першого (бакалаврського) та другого (магістерського) рівня вищої освіти зі спеціальностей університету, затверджено теми докторських дисертацій, рекомендовано до друку низку навчальних посібників, монографій, збірників наукових праць та наукових журналів.