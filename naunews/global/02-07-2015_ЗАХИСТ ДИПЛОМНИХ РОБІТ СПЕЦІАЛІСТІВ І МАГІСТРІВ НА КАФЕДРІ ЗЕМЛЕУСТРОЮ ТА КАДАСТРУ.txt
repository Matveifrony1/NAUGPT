Заголовок: ЗАХИСТ ДИПЛОМНИХ РОБІТ СПЕЦІАЛІСТІВ І МАГІСТРІВ НА КАФЕДРІ ЗЕМЛЕУСТРОЮ ТА КАДАСТРУ
Дата: 02/07/2015
URL: https://nau.edu.ua/ua/news/2015/7/zaxist-diplomnix-robit-speczialistiv-i-magistriv-na-kafedri-zemleustroyu-ta-kadastru.html
==================================================

22-23 червня 2015 року на кафедрі землеустрою та кадастру Інституту екологічної безпеки відбувся захист дипломних робіт спеціалістів і магістрів спеціальності «Землеустрій та кадастр».
Тематика дипломних робіт включала широке коло завдань із землеустрою, землекористування, моніторингу та охорони земель, оцінки земель, містобудівного кадастру, цифрової картографії, вдосконалення нормативно-законодавчої бази у сфері землеустрою тощо.
Голова Державної екзаменаційної комісії, д. геол. н., професор Ірина Кураєва відзначила високий рівень теоретичної і практичної підготовки випускників, практичну значущість дипломних робіт, вдале застосування ГІС-технологій для вирішення поставлених завдань та високий рівень володіння спеціалізованим програмним забезпеченням.
Бажаємо випускникам щасливої дороги в самостійне життя та професійного зростання.