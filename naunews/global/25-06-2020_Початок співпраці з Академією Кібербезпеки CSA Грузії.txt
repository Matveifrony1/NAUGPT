Заголовок: Початок співпраці з Академією Кібербезпеки CSA Грузії
Дата: 25/06/2020
URL: https://nau.edu.ua/ua/news/2020/cherven/pochatok-spivpratsi-z-akademieyu-kiberbezpeki-csa-gruzii.html
==================================================

Декан Юридичного факультету Ірина Сопілко та доцент кафедри цивільного права і процесу Валерія Філінович провели онлайн-зустріч зі співзасновником Академії Кібербезпеки CSA (Грузія), головою правління неурядової організації «Internet Development Initiative» Владімєром Сванадзе.
Сторони наголосили на важливості розвитку співпраці між університетами щодо запровадження спільних навчальних програм (курсів), проведення спільних круглих столів, майстер-класів та семінарів, що сприятиме підготовці висококваліфікованих юристів у галузі кібербезпеки та протидії кіберзлочинам.
Обговорено питання підписання Меморандуму про міжнародне співробітництво між Національним авіаційним університетом та Академією Кібербезпеки CSA і Меморандуму про співробітництво між НАУ та неурядовою організацією «Internet Development Initiative».
За результатами онлайн-зустрічі досягнуто домовленостей про спільну організацію науково-методичних заходів та участь студентів нашого університету у грантових програмах. Вже у вересні представники Академії Кібербезпеки CSA проведуть для студентів ЮФ НАУ перший вебінар щодо протидії кіберзлочинам.