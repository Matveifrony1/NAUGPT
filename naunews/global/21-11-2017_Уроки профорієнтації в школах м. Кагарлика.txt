Заголовок: Уроки профорієнтації в школах м. Кагарлика
Дата: 21/11/2017
URL: https://nau.edu.ua/ua/news/2017/11/uroki-proforientatsii-v-shkolah-m-kagarlika.html
==================================================

20 листопада 2017 року доцент кафедри іноземних мов за фахом НН ГМІ Н. Балацька провела ряд занять у середніх школах і ліцеї м. Кагарлика Київської області. Мета занять - ознайомити випускників шкіл із методикою навчання в НАУ, розкрити його славну історію, представити широкий вибір професій та переваги навчання. Наталія Іванівна, зокрема, докладно поінформувала випускників про те, що НАУ – є одним із найстаріших університетів як Києва, так і України: понад 80 років славетної історії, має IV рівень акредитації, пропонує широкий спектр спеціальностей - від гуманітарних до технічних. Якість освіти – висока, адже дипломи НАУ визнаються у багатьох країнах світу. Н. Балацька розповіла про насичене та цікаве студентське життя тих, хто обрав навчання в НАУ, розвинену навчально-наукову, культурно-спортивну, медичну інфраструктуру, зручність розміщення студентських гуртожитків.
Учні поставили багато запитань стосовно навчання, студентського життя та можливостей вступу до НАУ. На кожне з них Наталія Балацька дала вичерпні відповіді, вона  розповсюдила багато профорієнтаційного матеріалу. Деякі учні по завершенні зустрічі повідомили, що вони хочуть навчатися в НАУ. Слід зазначити, що серед кагарличан є багато випускників НАУ, зокрема в 1997 році закінчила ФЕП Людмила Харченко, цього ж року випускником МЕФ став Олександр Швагер, у 2001 році ФМЛ закінчила Оксана Лисюк, в 2007 року – факультет філології НАУ Наталія Балацька (тезка доцента кафедри іноземних мов за фахом Н. Балацької), в 2015 році випускником НАУ став ще один кагарличанин – Родіон Швець. У 2016 та 2017 роках вступили до НАУ Владислав Силкін та Олена Кішук.  Отож, у Кагарлику добре знають переваги навчання в нашому ВНЗ і тому давно вже обирають НАУ для того, щоб отримати якісну і конкурентоздатну освіту. А доцент Наталія Балацька провела змістовну профорієнтаційну роботу серед випускників СШ №1, 2, 3 та міського ліцею з тим, щоб і надалі для навчання молодь м. Кагарлика обирала НАУ.