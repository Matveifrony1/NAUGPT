Заголовок: Звернення до РК “Траекторія” щодо необхідності завершення будівництва на розі вулиці Гарматної та проспекту Відрадного
Дата: 10/01/2025
URL: https://nau.edu.ua/ua/news/2025/1/zvernennya-do-rk-“traektoriya”-shchodo-neobhidnosti-zavershennya-budivnitstva-na-rozi-vulitsi-garmatnoi-ta-prospektu-vidradnogo.html
==================================================

Державний університет “Київський авіаційний інститут”, як правонаступник Національного авіаційного університету звернувся до ТОВ “РК ТРАЄКТОРІЯ” з листом щодо необхідності завершення будівництва на розі вулиці Гарматної та проспекту Відрадного.
Зокрема, університет просить надати наступну інформацію:
Роз’яснення щодо причин затримок у реалізації проєкту, термінів та пропозицій щодо їх усунення.
Детальну інформацію про вичерпний перелік робіт, необхідних для завершення третьої та четвертої секцій житлового комплексу, із зазначенням ринкової оцінки вартості таких робіт.
Пропозиції щодо коригування проекту з метою завершення будівництва.
Також 19 грудня 2024 року відбулась зустріч в.о.президентки КАІ Ксенії Семенової та представника ТОВ РК “ТРАЄКТОРІЯ” Сергія Клименка. На зустрічі сторони домовились, що ТОВ РК “ТРАЄКТОРІЯ” офіційно надасть свої пропозиції щодо можливих сценаріїв завершення будівництва 3 та 4 секції будинку на розі вулиці Гарматної та проспекту Відрадного. Водночас Університет висловив свої позиції, які мають бути враховані:
КАІ утримується від укладення нових додаткових угод до Договору в частині збільшення ділянки забудови, а також від розгляду перспективи розпочати будівництво на ділянках Університету, де будівельні роботи наразі не здійснюються.
Університет не вбачає можливості погодити знесення будівлі головного інженера чи інших об’єктів у межах добудови третьої та четвертої секцій.
КАІ розгляне можливість погодження внесення змін до проєкту будівництва, зокрема щодо коригування поверховості паркінгу, або будь-яких інших пропозицій за умови, що будівництво залишатиметься в межах обгородженої ділянки, де наразі ведеться будівництво.
Повний текст звернення РК “Траекторія” щодо необхідності завершення будівництва на розі вулиці Гарматної та проспекту Відрадного
.