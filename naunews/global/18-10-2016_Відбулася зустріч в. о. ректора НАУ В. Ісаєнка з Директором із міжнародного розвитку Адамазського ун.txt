Заголовок: Відбулася зустріч в. о. ректора НАУ В. Ісаєнка з Директором із міжнародного розвитку Адамазського університету
Дата: 18/10/2016
URL: https://nau.edu.ua/ua/news/2016/10/vidbulasya-zustrich-v-o-rektora-nau-v-isaenka-z-direktorom-iz-mizhnarodnogo-rozvitku-adamazskogo-universitetu.html
==================================================

12 жовтня 2016 року відбулася зустріч в. о. ректора Володимира Ісаєнка з Директором із міжнародного розвитку Адамазського університету (Калькута, Індія) доктором Парімалом Чандра Бисвас.
Мета візиту – проведення переговорів щодо узгодження плану заходів у межах підписаної в грудні 2015 року угоди про співпрацю між Національним авіаційним університетом і Адамазським університетом м. Калькути та обговорення перспективних напрямів  подальшого співробітництва.
У зустрічі також взяли участь проректор з розвитку та міжнародних зв’язків
Олександр Авдєєв, декан факультету по роботі з іноземними студентами Ольга Шевченко, завідувач кафедри логістики Марія Григорак, професор кафедри логістики Світлана Смерічевська.
Це перший робочий візит керівництва Адамазського університету в межах підписаної в 2015 році двосторонньої угоди про співпрацю між університетами. Доктор Парімал передав від імені ректора Адамазського університету офіційне запрошення в.о. ректора НАУ на Міжнародний симпозіум, який відбудеться в лютому 2017 році в м. Калькута, подякував завідувачеві кафедри логістики Марії Григорак за методичну допомогу щодо підготовки до відкриття у Адамазському університеті з 2017 року школи «Логістики» для підготовки професійних кадрів, висловив готовність керівництва Адамазського університету запрошувати викладачів кафедри логістики для  організації навчального процесу за профільними дисциплінами з логістики.
В ході зустрічі також були обговорені питання щодо забезпечення мобільності студентів між університетами, узгоджені робочі моменти ознайомчого візиту до НАУ першої групи кращих студентів Адамазського університету, запланованого на листопад-грудень 2016 року,
Учасники зустрічі підтримали пропозицію в. о. ректора Володимира Ісаєнка щодо створення робочої групи, яка має вирішувати питання подальшої співпраці за інженерними напрямками діяльності університетів.