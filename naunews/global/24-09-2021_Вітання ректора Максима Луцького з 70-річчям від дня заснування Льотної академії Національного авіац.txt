Заголовок: Вітання ректора Максима Луцького з 70-річчям від дня заснування Льотної академії Національного авіаційного університету
Дата: 24/09/2021
URL: https://nau.edu.ua/ua/news/2021/9/vitannya-rektora-maksima-lutskogo-z-70-richchyam-vid-dnya-zasnuvannya-lotnoi-akademii-natsionalnogo-aviatsiynogo-universitetu.html
==================================================

Дорогі друзі, колеги, однодумці,
професорсько-викладацький склад, студенти, ветерани!
Щиро вітаю вас зі знаковою подією в історії академії –
70-річчям від дня заснування
Льотної академії Національного авіаційного університету!
За роки свого існування вона набула визнання в освітянських і ділових колах нашої держави. У вас є здобутки, якими можна пишатися. Авіаційна галузь належить до стратегічно важливих секторів економіки нашої країни. В умовах євроінтеграційних процесів, що відбуваються, надзвичайно важливим є зміцнення промислового і кадрового потенціалу галузі. Ваші випускники складають вагомий і провідний відсоток її. Це – пілоти, фахівці з обслуговування повітряного руху, керівники служб, командири екіпажів, ескадрилій і загонів, начальники відділів і управлінь, директори льотних комплексів і авіакомпаній. Також очолюють або раніше очолювали зарубіжні авіаційні служби Монголії, Болгарії, Молдови та деяких країн Африки.
Об’єднані спільною метою, тільки разом ми спроможні вирішити найскладніші питання, які ставить життя перед цивільною авіацією України.
Переконаний, що ваша наполеглива самовіддана праця та високий професіоналізм і надалі будуть надійним підґрунтям розвитку вітчизняної авіаційної галузі. Низький уклін вам за ентузіазм і невтомність, силу духу і мужність. У нашій роботі ми не маємо права на помилку, задовольняючи інтереси людей відчути комфорт і могутність сучасних повітряних лайнерів.
Бажаю зберігати і примножувати традиції ЛА НАУ, зміцнювати її авторитет та забезпечувати процвітання вітчизняної авіації.
Ми – велика родина, залюблена в небо!
Нехай здійснюються всі наші мрії, сподівання та прекрасні амбіції тих, хто хоч раз доторкнувся до крила літака, закохався в небо.
Бажаю, щоб кожен день радував новими відкриттями, крутими злетами до хмар сокровенних мрій душі і серця, удачі за курсом, здоров’я і найміцніших душевних сил, бадьорості та оптимізму, родинного щастя.
Глибоко вдячний за вірне служіння обраній справі, натхненну працю, високу відповідальність. Переконаний, що і надалі гідно продовжуватимете славні педагогічні та наукові традиції Національного авіаційного університету, як його важлива структурна одиниця.
Нових вам злетів у високість європейського та світового неба, професіоналізму для утвердження світлого майбутнього української авіації!
Зі святом!
З глибокою повагою –
ваш Ректор                                                                                                           Максим ЛУЦЬКИЙ