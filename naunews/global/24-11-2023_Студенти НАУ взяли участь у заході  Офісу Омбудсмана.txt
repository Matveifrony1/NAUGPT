Заголовок: Студенти НАУ взяли участь у заході  Офісу Омбудсмана
Дата: 24/11/2023
URL: https://nau.edu.ua/ua/news/2023/11/studenti-nau-vzyali-uchast-u-zahodi-ofisu-ombudsmana.html
==================================================

Студенти Факультету міжнародних відносин НАУ долучились до заходу «Права військовослужбовців. Спільні кроки до перемоги», організованого Офісом Омбудсмана.
Перед учасниками заходу виступив Омбудсман України Дмитро Лубінець та Представник Уповноваженого з прав людини в системі органів сектору безпеки й оборони Олександр Кононенко.
Під час заходу були організовані три панелі: «Права військовослужбовців: аналіз ситуації, проблематика додержання прав та їх поновлення», «Соціальні гарантії ветеранів, поступ до реформування», «Парламент та громадськість, як рушійна сила у захисті прав військовослужбовців».
Представники державних органів обговорили питання соціальних гарантій сімʼям військовослужбовців, захисту їхніх прав та прав родин оборонців, репатріації військовополонених і захисту їхніх прав. Окремим нагальним питанням було обговорення проблем ветеранів війни, яких в Україні стає все більше.
Участь здобувачів Факультету міжнародних відносин була забезпечена співпрацею факультету з керівництвом Уповноваженого Верховної Ради України з прав людини і стала чудовою нагодою для збагачення знань та професійного досвіду студентів-міжнародників.