Заголовок: Одразу дві команди КАІ перемогли в конкурсі Student Tech Challenge 2024 від Huawei Ukraine
Дата: 14/11/2024
URL: https://nau.edu.ua/ua/news/2024/11/odrazu-dvi-komandi-kai-peremogli-v-konkursi-student-tech-challenge-2024-vid-huawei-ukraine.html
==================================================

Три команди студентів технічних спеціальностей представляли Київський авіаційний інститут на Student Tech Challenge 2024
від Huawei Ukraine:
«
DSM» та «Nexus» від ФАЕТ та «AKKA Team» від ФКНТ.
Команда КАІ «Nexus» у складі студентів 5 курсу ФАЕТ Алли Пінчук та Іллі Войтюка, під керівництвом в.о. декана ФАЕТ Романа Одарченка отримала перше місце в конкурсу за напрямком Project Management, а команда «AKKA Team» у складі студентів 2-3 курсів Дарʼї Васьківської, Олександра Сорокопуда, Максима Покарця, Дениса Сухіна, Георгія Купрія, під керівництвом доцента кафедри ІКС ФКНТ Євгена Артамонова – третє місце за напрямком Transport Network Engineering.
Змагання тривали з 21 жовтня по 8 листопада. У
Student Tech Challenge 2024
від Huawei Ukraine
взяли участь команди з провідних технічних університетів країни. Протягом двох тижнів напруженої роботи команди вирішували практичні завдання з реального життя. Завдання Radio Access Network Planning полягало у аналізі міста Бердичів (населення, географію, ключові локації), плануванні кількості і розташування базових станцій для трьох операторів, оптимізації покриття, швидкості і ємності мережі, а також представленні детального технічного і фінансового планів для рішення. Для напрямку Project Management необхідно було розробити план проєкту модернізації LTE-мережі для мобільного оператора, що включало в себе створення планів HR та підрядників, аналіз ризиків та припущень, калькуляцію проєкту, а також розробку шаблону чи додатку для автоматизації цього процесу. Напрямок Transport Network Engineering передбачав розробку та оптимізацію рішень для покращення простих систем моніторингу мережі, інтеграцію апаратних і програмних компонентів для підвищення продуктивності, безпеки та зручності використання, а саме розробити рішення, яке може підключатися до комутатора Huawei через SSH для збору статистики використання портів, помилок CRC, відмов та інших важливих показників за певний період часу.
Вітаємо наших студентів з перемогами!