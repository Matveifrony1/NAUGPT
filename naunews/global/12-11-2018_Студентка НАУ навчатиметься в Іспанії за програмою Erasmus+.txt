Заголовок: Студентка НАУ навчатиметься в Іспанії за програмою Erasmus+
Дата: 12/11/2018
URL: https://nau.edu.ua/ua/news/1/11/studentka-nau-za-programoyu-erasmus-navchatimetsya-v-ispanii.html
==================================================

Студентка 305 групи зі спеціальності «Міжнародне право» НН ІМВ Національного авіаційного університету Лілія Стрекотенко пройшла відбір кандидатів для участі у програмі академічної мобільності. І за програмою Erasmus+ вона вирушить на навчання в Університет міста Кадіс (Іспанія) у лютому-липні 2019 року.
Відбір проходив у декілька етапів, Комісія у складі: першого проректора Ігора Довбаня; проректора з міжнародного співробітництва і освіти Олександра Запорожця; директора Інституту новітніх технологій та лідерства Катерини Бабікової; керівника сектору академічної мобільності Інституту новітніх технологій та лідерства Маргарити Бугери та координаторів з академічної мобільності від інститутів/факультетів визначила переможницю – Лілію Стрекотенко.
НАУ пишається студенткою та бажає їй продуктивного навчання в Університеті  міста Кадіс та наснаги до підкорення нових вершин!