Заголовок: Презентація НАУ у м. Борисполі
Дата: 25/04/2016
URL: https://nau.edu.ua/ua/news/2016/4/prezentacziya-nau-u-m-borispoli.html
==================================================

22 квітня 2016 року співробітники НАУ провели ряд профорієнтаційних заходів для старшокласників. На запрошення Київського обласного центру зайнятості Інститут доуніверситетської підготовки організував участь у міжрайонному «ярмарку професій», що його проводив Бориспільський міськрайонний центр зайнятості. За традицією перед проведенням роботи у ЦЗ фахівці університету відвідали ряд ЗНЗ міста: № 8, ліцей «Дизайн-освіта», № 6, № 5, № 1 та гімназію «Перспектива», провівши уроки профорієнтації «НАУ: історія та сьогодення» для понад 300 учнів 9–11 класів.
«Ярмарку професій», що відбулася на базі Бориспільського МРЦЗ відвідали близько 400 учнів 9–11 класів із 18 ЗНЗ міста та району.
Разом з Інститутом доуніверситетської підготовки НАУ представляли: НН Гуманітарний інститут, НН Юридичний інститут, НН інститут Економіки та менеджменту, НН інститут Аеронавігації, НН інститут Інформаційно-діагностичних систем, НН інститут Аеропортів, кафедра військової підготовки та Промислово-економічний коледж НАУ.
Старшокласники мали нагоду ознайомитися з інформаційно-рекламними матеріалами навчально-наукових підрозділів університету; переглянули презентацію про наш ВНЗ; дізналися про умови зарахування та навчання на підготовчих курсах Інституту доуніверситетської підготовки; ознайомилися з Правилами прийому до НАУ у 2016 році, а також отримали вичерпні відповіді від представників НН інститутів НАУ про спеціальності підготовки фахівців, особливості навчання, проходження практики та працевлаштування.
За активну та якісну профорієнтаційну роботу серед старшокласників м. Борисполя та постійну участь у масових профорієнтаційних заходах Національний авіаційний університет нагороджено Подякою.