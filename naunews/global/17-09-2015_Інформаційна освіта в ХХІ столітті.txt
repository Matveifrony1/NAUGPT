Заголовок: Інформаційна освіта в ХХІ столітті
Дата: 17/09/2015
URL: https://nau.edu.ua/ua/news/2015/9/informaczijna-osvita-v-xxi-stolitti.html
==================================================

Завідувач кафедри історії та документознавства Гуманітарного інституту НАУ Ірина Тюрменко та доцент кафедри Світлана Литвинська 12-13 вересня 2015 року взяли участь у VIII Міжнародній науково-практичній конференції «Інформаційна освіта та професійно-комунікативні технології ХХІ століття», що проводилась в Одеському національному політехнічному університеті на базі кафедри документознавства та інформаційної діяльності. Учасники конференції обговорили різнопланові проблеми, що стосуються комунікативних технологій. У рамках програми конференції голова асоціації документознавців України та завідувач кафедри документознавства та інформаційної діяльності ОНПУ В. Спринсян разом із завідувачами кафедр документознавства та науковцями обговорив перспективи розвитку спеціалізації «Документознавство та інформаційна діяльність» у межах нової спеціальності «Архівна, бібліотечна справа та інформаційна діяльність».