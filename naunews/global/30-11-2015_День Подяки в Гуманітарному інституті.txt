Заголовок: День Подяки в Гуманітарному інституті
Дата: 30/11/2015
URL: https://nau.edu.ua/ua/news/2015/11/den-podyaki-v-gumanitarnomu-instituti.html
==================================================

26 листопада 2015 року на кафедру іноземних мов і прикладної лінгвістики Навчально-наукового Гуманітарного інститут завітала гостя зі Сполучених Штатів Америки Ів Сміт привітати своїх українських колег з традиційним американським святом – Днем Подяки. Стипендіат Держдепартаменту США, фахівець з викладання англійської мови І. Сміт є частою гостею на кафедрі. Вона як постійний учасник семінарів, конференцій та круглих столів надає нашим викладачам можливість опанувати найновітніші методики викладання іноземної мови та вдосконалити свої навички у спілкуванні з носієм мови. Цього разу вона підготувала мультимедійну презентацію, присвячену історії виникнення свята, його регіональним особливостям, традиціям та звичаям. Ів Сміт поділилася зворушливими спогадами про святкування у власній родині, а також розповіла секрет святкових страв, що традиційно готуються до Дня Подяки у кожній американській родині.