Заголовок: Участь науковців Юридичного факультету у Міжнародній конференції з питань реалізації публічної влади
Дата: 05/03/2024
URL: https://nau.edu.ua/ua/news/2024/3/uchast-naukovtsiv-yuridichnogo-fakultetu-u-mizhnarodniy-konferentsii-z-pitan-realizatsii-publichnoi-vladi.html
==================================================

22 лютого 2024 року
науково-педагогічні працівники Юридичного факультету взяли участь у Міжнародній науково-практичній конференції
«Публічна влада: проблеми реалізації повноважень в умовах воєнного стану та відбудовного періоду»
.
Організаторами заходу
виступили Навчально-науковий інститут права Київського національного університету імені Тараса Шевченка та кафедра адміністративного права і процесу КНУ.
У роботі конференції взяли участь відомі вчені та практики у сфері адміністративного права, публічного управління, представники органів державної влади, наукових і освітніх установ.
Із вітальним словом до учасників звернулися ректор Київського національного університету ім. Тараса Шевченка
Володимир Бугров
та директорка ННІ права Київського національного університету імені Тараса Шевченка
Оксана Васильченко
.
Під час пленарного засідання із доповідями виступили відомі науковці, представники судової гілки влади та закладів вищої освіти, практикуючі юристи, які
обговорили проблеми:
адміністративного права в механізмі реалізації публічної влади;
проблеми діяльності органів державної влади в умовах воєнного стану та відбудовного періоду;
публічне управління у сфері національної безпеки і оборони в умовах воєнного стану;
адміністративно-правове забезпечення прав людини в умовах воєнного стану;
адміністративне судочинство в умовах воєнного стану; питання роботи електронного суду.
Завідувачка кафедри теорії та історії держави і права Юридичного факультету
Олена Макеєва
виступила з доповіддю
«Діяльність органів державної влади як суб’єктів правової комунікації в умовах воєнного часу»
.
Участь у таких представницьких заходах сприяє обміну досвідом, розвитку наукових досліджень та підвищенню професіоналізму науково-педагогічних працівників Юридичного факультету.