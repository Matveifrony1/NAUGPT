Заголовок: Захист магістерських дисертацій та дипломних проектів архітекторів у НН ІАП
Дата: 12/02/2018
URL: https://nau.edu.ua/ua/news/1/2/zahist-magisterskih-disertatsiy-ta-diplomnih-proektiv-arhitektoriv-u-nn-iap.html
==================================================

У Навчально-науковому інституті Аеропортів 7-9 лютого 2018 року відбулася атестація випускників денного навчання освітньо-кваліфікаційного рівня «Спеціаліст» та освітнього ступеня «Магістр» у формі захисту дипломних проектів та дипломних робіт (магістерських дисертацій) зі спеціальності 191 «Архітектура та містобудування», спеціалізації «Дизайн архітектурного середовища».
Згідно з Наказом в.о. ректора НАУ від 13.12.2017 року, №3213/ст на засіданні Екзаменаційної комісії головував Володимир Миколайович Гусаков – президент Національної спілки архітекторів України, кандидат технічних наук, професор.
До складу ЕК також увійшли Ю.О. Дорошенко, завідувач кафедри архітектури, доктор технічних наук, професор; В.В. Товбич, професор кафедри архітектури, доктор архітектури, професор; О.А. Трошкіна завідувач кафедри основ архітектури та дизайну, кандидат архітектури, доцент; Г.М. Агєєва, завідувач кафедри містобудування, кандидат технічних наук, доцент.
З метою підсилення складу екзаменаційної комісії та обміну досвідом атестації майбутніх архітекторів до ЕК за їхньою згодою додатково були введені А.М. Давидов, декан архітектурного факультету Національної академії образотворчого мистецтва і архітектури, кандидат архітектури, доцент; Ю.В. Третяк, професор Київського національного університету будівництва і архітектури, доктор архітектури, професор; А.П. Чижевський, директор державного підприємства "Український науково-дослідний і проектний інститут цивільного будівництва", кандидат архітектури, доцент.
Секретар комісії – О.А. Костюченко, старший викладач кафедри архітектури.
Студенти-дипломники відповідально поставилися до своєї кваліфікаційної атестації та на високому науково-практичному рівні підготували і захистили свої дипломні роботи та дипломні проекти.
Загалом, до захисту було представлено 12 дипломних робіт ОС «Магістр» та 13 дипломних проектів ОКР «Спеціаліст». Усі дипломні роботи та дипломні проекти є актуальними і мають практичну цінність. Під час їх виконання використовувалися сучасні комп’ютерні технології і програмні засоби архітектурного проектування, статичної та динамічної презентації одержаних результатів. Серед інших, була представлена й авіаційна тематика.
На «Відмінно» захистилися випускники:
ОС «Магістр»
: Меретмухаммет Миратдурдиєв, Вікторія Качура, Тетяна Ковтун, Микита Личаний, Анастасія Біла, Дар’я Ізуїта, Лілія Тустановська, Катерина Мирошнікова.
ОКР «Спеціаліст»
: Владислав Степаненко, Юлія Петраш, Віталій Гончар, Вікторія Тимощук.
Дипломи з відзнакою
одержать Вікторія Качура, Тетяна Ковтун, Микита Личаний, Анастасія Біла, Дар’я Ізуїта, Лілія Тустановська, Катерина Мирошнікова, Віталій Гончар.
Серед молодих магістрів архітектури – громадянин Туркменістану, який захистив дипломну роботу на тему «Принципи архітектурного проектування апарт-готелів у курортних зонах» англійською мовою. Розроблений магістрантом архітектурний проект є замовним і планується до втілення на курорті Аваза на березі Каспійського моря в Туркменістані.
Голова екзаменаційної комісії високо оцінив рівень захищених випускових кваліфікаційних робіт молодих архітекторів, відзначивши зрослий рівень наукових результатів, якісне обґрунтування архітектурно-проектних рішень, їх суспільну корисність і практичну спрямованість.
Докладніше (ФОТО).