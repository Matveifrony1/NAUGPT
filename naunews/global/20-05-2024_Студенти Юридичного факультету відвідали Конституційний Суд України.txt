Заголовок: Студенти Юридичного факультету відвідали Конституційний Суд України
Дата: 20/05/2024
URL: https://nau.edu.ua/ua/news/2024/5/studenti-yuridichnogo-fakultetu-vidvidali-konstitutsiyniy-sud-ukraini.html
==================================================

13 травня 2024 року
здобувачі освіти Юридичного факультету спеціальностей 081 «Право» та 262 «Правоохоронна діяльність»
у супроводі в.о. декана Ірини Сопілко,
яка є членом Науково-консультативної ради
Конституційного Суду України
та заступниці декана
Ніни Троцюк
відвідали єдиний орган
конституційної юрисдикції
в
Україні
, який забезпечує верховенство
Конституції України
як основоположного закону на усій території України —
Конституційний Суд України
(КСУ).
Захід організовано
в рамках закріплення знань з навчальної дисципліни «Конституційне право України».
Екскурсія розпочалася із відвідання студентами Зали засідань, прес-центр Суду
, де працівники Прес-служби розповіли їм про історію та діяльність єдиного органу конституційного судочинства, зокрема про порядок формування КСУ, його повноваження, особливості конституційного провадження та форми звернення до Суду.
Неймовірні враження у студентів виникли у процесі живого спілкування у Залі засідань із
суддями КСУ
Галиною Юровською
та
Віктором Городовенко
, які розповіли про особистий досвід роботи на посаді судді, порядок організації роботи та повноваження, а також надали корисні поради  молоді щодо реалізації їх у майбутній професійній діяльності.
Пані Галина
зосередила увагу присутніх на рішення Суду, які останнім часом розглядались на засіданнях та
ознайомила із
Рішенням Другого сенату КСУ від 13.05.2024  щодо неконституційності окремих приписів Закону України «Про судовий збір»
,
де вона виступала в ролі доповідача
.
«Сьогодні зранку Другий сенат КСУ розглянув
конституційну скаргу
громадянина  Лопушанського В.М. щодо неконституційності окремих приписів Закону України «Про судовий збір». Розв’язуючи питання порушені в конституційній скарзі, Суд визнав частину другу статті 3, підпункт 9 пункту 1 частини другої статті 4 Закону України «Про судовий збір» від 8 липня 2011 року № 3674–VI зі змінами такими, що не відповідаю Конституції України (є неконституційними),в тім, що вони уможливлюють справляння судового збору при поданні апеляційної і касаційної скарги на ухвалу суду, постановлену за результатами розгляду скарги на рішення, дії чи бездіяльність державного виконавця чи іншої посадової особи органу державної виконавчої служби або приватного виконавця під час виконання судового рішення, ухваленого відповідно до Цивільного процесуального кодексу України. У Вас випала нагода першими дізнатися про дане Рішення, адже воно навіть не обліковане ще в ЗМІ», —
зазначила суддя.
У ході екскурсії
гості також відвідали бібліотеку
, що забезпечена науковою та спеціальною літературою та архів КСУ, в якому зберігаються матеріали справ, щодо яких Судом прийнято рішення або надано висновки та інші матеріали.
У музейній експозиції
відвідувачі переглянули експонати,
серед яких сувеніри, медалі, книжкові видання, подаровані органами конституційної юрисдикції зарубіжних країн, міжнародними організаціями, а також вітчизняними органами державної влади, судовими установами, навчальними закладами.
Висловлюємо слова подяки
судді КСУ Галині Юровській
за допомогу в організації екскурсії та працівникам Суду за дружнє ставлення та цікаве спілкування.