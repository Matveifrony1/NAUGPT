Заголовок: Авіаційний медичний центр: професійна відповідь на виклики часу
Дата: 03/03/2016
URL: https://nau.edu.ua/ua/news/2016/3/aviaczijnij-medichnij-czentr-profesijna-vidpovid-na-vikliki-chasu.html
==================================================

4 березня 2016 року в приміщенні Міністерства інфраструктури України Державіаслужба проведе робочий семінар для авіаційних медичних екзаменаторів на тему: «Підсумки роботи авіаційних медичних екзаменаторів з питань медичної сертифікації за період наданих повноважень з березня 2013 року по березень 2016 року. Про подовження повноважень  авіаційних медичних екзаменаторів».
Цей захід спрямований на виконання Указу Президента України №535/2015 «Про рішення Ради національної безпеки і оборони України від 26 липня 2015 року «Про заходи щодо захисту національних інтересів України в галузі авіації» в частині, що стосується удосконалення діяльності авіаційних навчальних закладів, авіаційних медичних центрів з метою поліпшення якості надання ними послуг та підвищення рівня авіаційної безпеки.
Згадана на початку подія має для НАУ особливе значення щонайменше з трьох причин.
По-перше, на найближчі три роки буде подовжено роботу висококваліфікованих авіамедичних експертів галузі, які  виконують украй відповідальну роботу. На сьогодні в Україні налічується 12 АМЕ. По-друге, одним із них є Вадим Петлін, головний лікар Авіаційного медичного центру (АМЦ) НАУ, який очолює Українську асоціацію з авіаційно-космічної медицини, що є членом Європейської асоціації аерокосмічної медицини (ESAM).
АМЦ є обов’язковим структурним підрозділом авіаційного навчального закладу (НАУ). Він реалізовує питання медичної сертифікації авіаційного персоналу цивільної авіації України та забезпечує нагляд за здоров'ям студентів та працівників університету.
Аналогічні структури працюють у складі ВСП НАУ, а саме медико-санітарні частини Кіровоградської льотної академії НАУ та Кременчуцького льотного коледжу НАУ.
Гострий брак бюджету, перехід на фінансування за рахунок спецкоштів примусив утричі скоротити штат і почати заробляти гроші спираючись на офіційну правову базу, затверджені тарифи та під постійним моніторингом відповідних контролюючих органів Державної податкової інспекції. Нині АМЦ НАУ при штаті 35 одиниць обслуговує 10 000 населення. За 2015 рік прийнято 48 314 пацієнтів, з них по захворюванню 13 776, під диспансерним наглядом 1045 пацієнтів.
Враховуючи потреби соціально незахищених категорій пацієнтів, велику значимість медичного забезпечення студентів, АМЦ утримує розцінки на медичні послуги 2011 року. Надання всіх видів невідкладної допомоги, проведення обов’язкових профілактичних медичних оглядів, медичне обслуговування студентів-сиріт та інвалідів дитинства, реєстрація медичної документації виданих зовнішніми лікувальними закладами проводиться безкоштовно. Студенти, які мешкають у гуртожитках, мають ряд пільг на медичні послуги, а платні послуги всім категоріям персоналу надаються виключно на підставі чинного законодавства.
І навіть за таких несприятливих умов колектив АМЦ показує високі показники лікувально-профілактичної роботи та якості медичного обслуговування і, головне, традиційно високий професійний рівень. Це засвідчила, зокрема, експертна оцінка роботи АМЦ під час нещодавнього спалаху інфекційної захворюваності на грип/грві. Контролюючими органами не було відмічено жодного випадку помилкового діагностування або несвоєчасної госпіталізації. Також слід нагадати, що АМЦ НАУ у 2015 році перший серед закладів ЦА України, отримав Акредитаційний сертифікат вищої категорії від МОЗ України, як спеціалізований сертифікаційно-діагностичний центр, що відповідає міжнародним вимогам ICO 9001.
Бажаємо фахівцям АМЦ подальших успіхів у справі охорони найціннішого скарбу, дарованого людині -  здоров’я.
P.S. АМЦ НАУ при штаті 35 одиниць обслуговує 10 000 населення. За 2015 рік прийнято 48 314 пацієнтів, з них по захворюванню 13 776, під диспансерним наглядом 1045 пацієнтів.