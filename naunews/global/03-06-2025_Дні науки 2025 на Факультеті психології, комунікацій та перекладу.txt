Заголовок: Дні науки 2025 на Факультеті психології, комунікацій та перекладу
Дата: 03/06/2025
URL: https://nau.edu.ua/ua/news/2025/6/23992.html
==================================================

З 13 по 21 травня 2025 року
на Факультеті психології, комунікацій та перекладу Київського авіаційного інституту відбулися традиційні Дні науки — серія натхненних та практикоорієнтованих подій, що об'єднали викладачів, студентів і практиків у спільному пошуку інновацій та наукових рішень.
Модераторкою заходу виступила
Анжеліка Кокарєва
, заступниця декана з наукової та міжнародної діяльності, яка координувала роботу різноманітних секцій та семінарів.
Програма Днів науки
охопила широкий спектр актуальних тем. Учасники заходів розглядали особистісні ресурси стресостійкості та психологічного зростання, опановували навички саморегуляції в умовах сучасних викликів. Особливу увагу приділили дискусіям про актуальні проблеми соціальних комунікацій та генерацію інновацій через мультидисциплінарну командну роботу.
Серед ключових тем стали
науково-психологічні інтервенції самодопомоги при панічних атаках — надзвичайно актуальна тематика в умовах війни. Мовознавчий блок включав дослідження актуальних проблем лексикології сучасної англійської мови та вивчення значення територіальних діалектів української національної мови.
Під час урочистої церемонії в.о. декана ФПКП
Наталія Мельник нагородила почесними грамотами
викладачів та студентів — активних учасників наукової діяльності факультету. Відзначення отримали ті, хто незважаючи на складні обставини, продовжує розвивати науку та освіту.
Дні науки 2025 на ФПКП стали яскравим прикладом того, як академічна спільнота продовжує рухатися вперед, відкриваючи нові горизонти знань та досягаючи нових висот навіть у найскладніші часи. Захід продемонстрував стійкість української науки та її здатність до розвитку в будь-яких умовах.