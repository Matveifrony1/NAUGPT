Заголовок: НАУ отримав Сертифікат визнання Агентства цивільної авіації Киргизької Республіки
Дата: 21/07/2022
URL: https://nau.edu.ua/ua/news/2022/7/nau-otrimav-sertifikat-viznannya-agentstva-tsivilnoi-aviatsii-kirgizkoi-respubliki.html
==================================================

За ініціативи Навчально-наукового інституту неперервної освіти (ННІНО) Національний авіаційний університет успішно пройшов сертифікаційну перевірку Агентства цивільної авіації Киргизької Республіки та отримав Сертифікат визнання.
На підставі поданої доказової документації та згідно з Актом проведення перевірки на відповідність Національного авіаційного університету сертифікаційним вимогам національного законодавства Киргизької Республіки до авіаційних навчальних закладів, Агентство цивільної авіації визнало НАУ таким, що відповідає вимогам Повітряного законодавства та нормативних правових актів до авіаційних навчальних закладів Киргизької Республіки.
Агентством цивільної авіації Киргизької Республіки було прийнято рішення про наступне:
- видати Національному авіаційному університету Сертифікат визнання №262/GH 011;
- визнати програми підготовки, перепідготовки, підвищення кваліфікації авіаційного персоналу цивільної авіації.
Викладачі університету, які беруть участь у проведенні навчання авіаційних фахівців, готові до розвитку співпраці з авіаторами Киргизької Республіки.