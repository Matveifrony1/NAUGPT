Заголовок: Представник молодих вчених НАУ взяв участь  у заході "Досягнення молодих учених України в авіаційній та ракетно-космічній галузі"
Дата: 14/04/2021
URL: https://nau.edu.ua/ua/news/2021/4/predstavnik-molodih-vchenih-nau-vzyav-uchast-u-zahodi-dosyagnennya-molodih-uchenih-ukraini-v-aviatsiyniy-ta-raketno-kosmichniy-galuzi.html
==================================================

12 квітня 2021 р. молодий вчений Національного авіаційного університету, заступник декана факультету кібербезпеки, комп'ютерної та програмної інженерії, д.т.н., доцент Сергій Гнатюк взяв участь у заході "Досягнення молодих учених України в авіаційній та ракетно-космічній галузі", організованому Радою молодих учених при Міністерстві освіти і науки України.
Він презентував здобутки молодих учених НАУ. У своєму виступі - «Виклики кібербезпеки в авіаційній галузі» - Сергій Гнатюк зробив наголос, зокрема, на досягненнях молодих учених і студентів Національного авіаційного університету.
У заході взяли участь 15 молодих учених з різних регіонів України, які займаються дослідженнями в авіаційній та космічній галузях.
Учасників привітали Перший заступник Міністра освіти і науки України Кизим М.О., народні депутати України Тарута С.О., Ніколаєнко А.І., народний депутат України III-IV скликань Петров О.В., виконавча директорка Національного фонду досліджень України Полоцька О.О., Голова Ради молодих учених при Міністерстві освіти і науки України Ващук О.П. та заступниця Голови Ради молодих учених при Міністерстві освіти і науки України Сімахова А.О.
За результатами заслуханих презентацій та обговорень учасниками була схвалена резолюція.