Заголовок: Система і специфіка американського кримінального права
Дата: 17/11/2015
URL: https://nau.edu.ua/ua/news/2015/11/sistema-i-speczifika-amerikanskogo-kriminalnogo-prava.html
==================================================

12 листопада студенти спеціальності «Міжнародне право» НН ІМВ НАУ відвідали в Американському домі захід, присвячений системі і специфіці американського кримінального права. Гостем був радник з правових питань Посольства США в Україні пан Джеф Коул.
Студенти дізналися про те, які органи правосуддя здійснюють роботу у сфері кримінального права, яким є законодавство, як здійснюється аналіз учиненого особою злочину та яке покарання передбачається у тих чи інших випадках. Пан Коул також розповів про роботу органів прокуратури і адвокатури США в кримінальному процесі, специфіку роботи судових органів на федеральному рівні та рівні штатів, а також різницю в законодавстві останніх. Наприкінці заходу дипломат відповів на запитання учасників.