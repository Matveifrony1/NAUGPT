Заголовок: Кампанію декларування-2020 продовжено до 1 червня
Дата: 21/04/2020
URL: https://nau.edu.ua/ua/news/2020/kopiya-berezen/kampaniyu-deklaruvannya-2020-prodovzheno-do-1-chervnya.html
==================================================

Відділ з питань запобігання та виявлення корупції НАУ звертає увагу суб’єктів декларування, що термін подання щорічних декларацій та декларацій після звільнення  продовжено до 1 червня 2020 року.
17 березня набрав чинності Закон України «Про внесення змін до деяких законодавчих актів України, спрямованих на запобігання виникненню і поширенню коронавірусної хвороби (COVID-19)».
Серед іншого, внесено зміни до Закону України «Про запобігання корупції», згідно з якими у 2020 році продовжено до 1 червня термін подання щорічних декларацій та декларацій після звільнення.
Крім того, суб’єкти декларування, які у період до 1 червня 2020 року не мали можливості подати декларацію перед звільненням або повідомлення про суттєві зміни у майновому стані у зв’язку із встановленням на території їх проживання карантинно-обмежувальних заходів, звільняються від відповідальності за несвоєчасне подання такої декларації чи повідомлення у зазначений період.