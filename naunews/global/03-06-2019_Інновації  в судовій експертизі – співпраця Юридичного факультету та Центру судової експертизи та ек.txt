Заголовок: Інновації  в судовій експертизі – співпраця Юридичного факультету та Центру судової експертизи та експертних досліджень
Дата: 03/06/2019
URL: https://nau.edu.ua/ua/news/2019/6/innovatsii-v-sudoviy-ekspertizi-–-spivpratsya-yuridichnogo-fakultetu-ta-czentru-sudovoi-ekspertizi-ta-ekspertnih-doslidzhen.html
==================================================

Юридичний факультет НАУ спільно із Київською обласною державною адміністрацією, Центром судової експертизи та експертних досліджень ДП «Інформаційні судові системи» Державної судової адміністрації, Союзом експертів України, Інститутом права та післядипломної освіти Міністерства юстиції України, Світовим конгресом українських юристів виступив співорганізатором семінару – тренінгу «Використання потенціалу експертної та оціночної діяльності в роботі правоохоронних органів і експертних досліджень, адвокатури та суду».
Вітаючи учасників тренінгу, декан факультету Ірина Сопілко зауважила, що і надалі співпраця з Центром судової експертизи та експертних досліджень буде продовжуватись, зважаючи на важливість завдань, які стоять сьогодні перед експертами і значенням підготовки для цієї сфери професійних і висококваліфікованих кадрів, які будуть затребувані на сучасному глобалізованому ринку праці.
Результати семінару-тренінгу засвідчили, що сьогодні спостерігається розвиток судової експертизи, з’являються нові види і об’єкти судової експертизи, нові методи і методики, сучасні науково-технічні засоби і автоматизовані інформаційні експертні технології.