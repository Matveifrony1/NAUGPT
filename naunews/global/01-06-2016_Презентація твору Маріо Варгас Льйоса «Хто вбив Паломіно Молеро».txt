Заголовок: Презентація твору Маріо Варгас Льйоса «Хто вбив Паломіно Молеро?»
Дата: 01/06/2016
URL: https://nau.edu.ua/ua/news/2016/6/prezentatsiya-tvoru-mario-vargas-lyosa-hto-vbiv-palomino-molero.html
==================================================

1 червня 2016 року заступник директора з наукової роботи НТБ НАУ Шкурко О.П. розповіла про презентацію за участю представників Почесного Консульства Республіки Перу перекладу на українську мову книги «Хто вбив Паломіно Молеро?» Маріо Варгаса Льоса, знаменитого перуанського прозаїка та драматурга, лауреата Нобелівської премії 2010 року з літератури, яка відбулася на засіданні круглого столу «Наукові бібліотеки в інформаційно-аналітичному забезпеченні навчального та наукового процесів» в Дипломатичній академії України при МЗС України 28 березня 2016 року. Керівник ТОВ «Видавництво Аннети Антоненко» подарувала примірник книги НТБ НАУ. Видання  присвячується 80-річчю від дня народження митця. В Україні вперше повість була опублікована у журналі «Всесвіт» у 1988 році. В ній автор створює напружену кримінальну драму, де домінує корупція і де соціальну дійсність країни позначено забобонами й нерівністю. Олена Петрівна порадила присутнім прочитати твір та рекомендувати його читачам НТБ НАУ.