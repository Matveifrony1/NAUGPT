Заголовок: Участь представників Факультету екологічної безпеки, інженерії та технологій в роботі  ІV Міжнародного симпозіуму  SDEV’2024
Дата: 27/02/2024
URL: https://nau.edu.ua/ua/news/2024/2/uchast-predstavnikiv-fakultetu-ekologichnoi-bezpeki-inzhenerii-ta-tehnologiy-v-roboti-iv-mizhnarodnogo-simpoziumu-sdev’2024.html
==================================================

Представники кафедри екології ФЕБІТ НАУ взяли участь у роботі IV Міжнародного симпозіуму SDEV’2024
«Сталий розвиток — стан та перспективи».
Захід пройшов
13-16 лютого
в Інституті сталого розвитку ім. В’ячеслава Чорновола Національного університету «Львівська політехніка».
У симпозіумі взяли участь екологи майже з усіх регіонів України, а також делегація з Естонії (м. Тарту), учасники якої підтримали українських колег та представили свої дослідження зі створення нових екологічних будівельних матеріалів, що набувають широкого попиту за кордоном.
Учасники симпозіуму
представили доповіді
, присвячені розвитку спеціальностей 101 «Екологія» та 183 «Технології захисту довкілля» в Україні. Також відбувся плідний обмін досвідом та планами на майбутнє.
Від НАУ у заході взяли участь завідувачка кафедри екології, професорка
Тамара Дудар
, професорка
Тетяна Саєнко
, доцентка
Маргарита Радомська
та студенти факультету.
Нові орієнтири, концептуальні та методологічні підходи у багатодисциплінарній еколого-соціо-економічній підготовці здійснять прискорювальну синергетичну дію у суспільстві, піднімуть  його на новий рівень екологічної свідомості, мислення, світогляду, етики, загалом екологічної культури та сталого розвитку.