Заголовок: Майбутні студенти з Хмельниччини
Дата: 31/10/2014
URL: https://nau.edu.ua/ua/news/2014/10/majbutni-studenti-z-xmelnichchini.html
==================================================

25 жовтня 2014 року викладач кафедри української мови та культури Гуманітарного інституту Г. Онуфрійчук представила учням випускних класів Староконстянтинівської ЗОШ № 1, що на Хмельниччині, досягнення НАУ в галузі освіти та науки. Вона зосередила увагу на організації навчально-виховного процесу в Гуманітарному інституті. Одинадцятикласники отримали інформацію про кафедри, які готують фахівців-філологів за різними спеціальностями, про можливості вивчення іноземних мов, про педагогічно-професорський склад. Г. Онуфрійчук не обмежилася демонстрацією інформативного буклету, а й показала старшокласникам фотокартки студентів в аудиторіях під час навчання, виконання самостійної роботи, активних дискусій та культурних заходів.
Учні ставили запитання як про навчання, так і про дозвілля студентів НАУ. Цікавилися наявністю очної та заочної форми освіти.
Тепер майбутні абітурієнти зі Староконстянтинівської ЗОШ № 1 мають уявлення про Гуманітарний інститут НАУ, і в недалекому майбутньому, за умови успішного складання ЗНО, зможуть поповнити студентські лави НАУ.