Заголовок: Популяризація інновацій
Дата: 20/11/2017
URL: https://nau.edu.ua/ua/news/2017/11/populyarizatsiya-innovatsiy.html
==================================================

16 листопада 2017 року на базі Навчально-наукового гуманітарного інституту відбулася ІІ Міжнародна науково-практична конференція «Інноваційні методи і технології підготовки фахівців соціальної сфери». Учасників привітав директор інституту д. філ. н., професор А. Гудманян.
Співорганізаторами конференції виступили Національний педагогічний університет імені М. Драгоманова, Київський національний економічний університет ім. Вадима Гетьмана, Українсько-американський гуманітарний інститут «Вісконсинський міжнародний університет (США) в Україні», Вища лінгвістична школа м. Ченстохова (Польща).
До обговорення актуальних питань підготовки фахівців соціальної сфери були залучені науковці та практики України, Росії, країн Балтії, Німеччини.
На пленарному засіданні та на секційних заняттях з доповідями виступили доктори та кандидати педагогічних, психологічних, юридичних, економічних наук, аспіранти і студенти. Були також проведені 8 майстер-класів, 24 трансформаційні психологічні гри, пройшла презентація єдиного міжнародного реєстру трансформаційних ігор – Каталогу, з коротким викладом інформації про ігри, їх авторів та ведучих.
Усього у конференції взяло участь близько 200 осіб.