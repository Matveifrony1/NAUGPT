Заголовок: НАУ зустрічає майбутніх студентів
Дата: 08/06/2019
URL: https://nau.edu.ua/ua/news/2019/6/ldl.html
==================================================

Сьогодні до Національного авіаційного університету на День відкритих дверей завітали випускники  шкіл, ліцеїв та коледжів України. В програмі заходу: робота консультаційного центру Приймальної комісії, зустріч з адміністрацією НАУ, ознайомлення з умовами та порядком проведення пробного ЗНО-2019.
У холі першого корпусу працювала виставка-презентація інститутів та факультетів університету. Вступники-2019 мали змогу  познайомитись з історією університету, науковими здобутками, навчально-педагогічним потенціалом одного з провідних ЗВО України. Можливості й переваги навчання презентували провідні науково-педагогічні працівники  університету.
Найбільше питань у випускників викликали переваги навчання в університеті та спеціальності, які будуть актуальними через 4 роки, кількість місць державного замовлення,  умови працевлаштування, дозвілля студентів, наукова діяльність та участь університету в міжнародних освітніх та наукових проектах.
З абітурієнтами та їх батьками поспілкувався ректор Володимир Ісаєнко, який запевнив, що вступна кампанія 2019 року у НАУ буде проведена на  найвищому рівні. «У НАУ постійно працює консультаційний центр, розташований у приміщенні Приймальної комісії, і його працівники завжди готові надати будь-яку консультацію з питань вступу».
Звертаючись до учнів 10 класів, які прийшли на пробне ЗНО-2019, ректор наголосив, що «завдяки міжнародній співпраці НАУ наші випускники зможуть знайти своє місце у глобальному світі  та стати фахівцями світового рівня».