Заголовок: Ректор НАУ Максим Луцький зустрівся з представником Ерзінджанського університету імені Біналі Йилдирим Еркамом Йилдиримом
Дата: 30/11/2021
URL: https://nau.edu.ua/ua/news/2021/11/rektor-nau-maksim-lutskiy-zustrivsya-z-predstavnikom-erzindzhanskogo-universitetu-imeni-binali-jildirim-erkamom-jildirimom.html
==================================================

Сьогодні в Національному авіаційному університеті відбулась зустріч ректора Максима Луцького з відомим меценатом, представником Ерзінджанського університету імені Біналі Йилдирим Еркамом Йилдиримом.
До зустрічі також приєдналися заступник Голови Ділової Ради Туреччини та України Расім Бекмезді
і декан Факультету міжнародних відносин НАУ Юрій Волошин.
Під час зустрічі було обговорено:
• співпрацю задля професійної підготовки та підвищення кваліфікації фахівців у галузі авіаційних технологій (ступінь магістра, доктора та постдокторантура)
• обмін студентами в рамках спільних освітніх програм, які забезпечуватимуть авіабудування, технічне обслуговування літаків, навчання пілотуванню та управлінню повітряним рухом тощо.
• співробітництво у проектах Європейського Союзу, що додасть можливості для стажування авіаційного та технічного персоналу та надасть додаткову підтримку у проектуванні та виробництві БПЛА.
• партнерські відносини на національних та міжнародних авіаційних фестивалях, виставках, форумах тощо.
Гості також ознайомились з науково-технічним потенціалом університету та відвідали навчальний ангар Національного авіаційного університету.
Сторони підтвердили свої наміри щодо взаємовигідної та плідної співпраці.