Заголовок: Навчання Національної Гвардії України в Інституті ІКАО
Дата: 26/12/2019
URL: https://nau.edu.ua/ua/news/1/12/navchannya-natsionalnoi-gvardii-ukraini-v-instituti-ikao.html
==================================================

В Інституті ІКАО НАУ для підвищення професіоналізму та вдосконалення навичок особового складу Національної Гвардії України відбулись чергові навчально-методичні збори із забезпечення авіаційної безпеки при перевезенні особливої категорії пасажирів.
В рамках зборів проведено теоретичні та практичні заняття. В теоретичній частині розглянуто питання авіаційної безпеки та процедур, що здійснюються під час перевезення особливої категорії пасажирів.
В ангарі НАУ відпрацьовано практичні навички дій у разі виникнення аварійної ситуації на борту повітряного судна та інцидентів з пасажирами особливої категорії в салоні повітряного судна. Випадки кризових ситуацій та взаємодія зі співробітниками служби авіаційної безпеки відпрацьовано особовим складом Нацгвардії у Державному музеї імені О. К. Антонова Національного авіаційного університету.
Від імені командування  Національної гвардії України та особового складу висловлено подяку за активну позицію у здійсненні практичних заходів з підготовки військовослужбовців.