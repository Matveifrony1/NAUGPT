Заголовок: Пам’ятаймо про Голодомор!
Дата: 02/12/2015
URL: https://nau.edu.ua/ua/news/2015/12/pam’yatajmo-pro-golodomor.html
==================================================

2 грудня 2015 року студенти Навчально-наукового Юридичного інституту переглянули документальний фільм «Незнаний голод». Це було зроблено з метою вшанування пам’яті жертв Голодомору 1932-1933 рр., пам’яті тих, хто чинив спротив геноциду.
Переглянувши відео та прослухали короткі відомості, присутні перенеслися в страшні часи голодомору. 1932-1933 рр. – це історична минувшина, що живе у пам'яті очевидців, жагучим болем відгукується у їхніх душах, у серцях нинішніх поколінь українців. Переглянуті кадри вразили молодь та вплинули на їхнє світобачення.
Страшній трагедії, яку пережив український народ у 30-х рр. ХХ ст. була присвячена тема корпоративної години «Патріотизм студентської молоді в системі ідеологічних цінностей», яка проведена протягом листопада в інституті. Наставники разом із студентами згадали історичну хронологію подій тогочасної України та розповідали достовірні історії, переказані з вуст в вуста.
Такі заходи впливають на формування національно-патріотичних почуттів та підсилюють пошану до свого народу.