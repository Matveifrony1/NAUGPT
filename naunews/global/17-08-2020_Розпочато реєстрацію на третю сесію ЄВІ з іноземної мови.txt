Заголовок: Розпочато реєстрацію на третю сесію ЄВІ з іноземної мови
Дата: 17/08/2020
URL: https://nau.edu.ua/ua/news/2020/serpen/rozpochato-reestratsiyu-na-tretyu-sesiyu-evi-z-inozemnoi-movi.html
==================================================

Для вступників у магістратуру, які не змогли з тих чи інших причин скласти чи бажають перескласти єдиний вступний іспит (ЄВІ) з іноземної мови, розпочато реєстрацію на третю сесію ЄВІ. Реєстрація триватиме до 25 серпня, а сам іспит відбудеться 19 вересня. Результати третьої сесії ЄВІ можна буде використати для вступу лише на контракт.
Приймальна комісія Національного авіаційного університету інформує про
алгоритм дій
для реєстрації вступників на навчання за освітнім ступенем магістр для складання ЄВІ.
Вступник у терміни, відведені для реєстрації, має надіслати на офіційну електронну адресу відбіркової комісії факультету / інституту скановані копії / фотокопії документів.
Перелік документів, скан-копії яких мають подати вступники:
•        анкета-заява;
•        документ, що посвідчує особу;
•        облікова картка платника податків;
•        документ про здобутий ступінь вищої освіти;
•        фотокартка для документів.
Тестування відбуватиметься із дотриманням усіх правил безпеки та із застосуванням протиепідемічних заходів. До пунктів тестувань допускатимуть учасників та залучених осіб із температурою не вище 37,2, без ознак респіраторних хвороб та у захисних масках.
Третя сесія – платна, вартість визначена Українським центром оцінювання якості освіти і складає  – 510 грн. З порядком здійснення розрахунків та умовами надання платних послуг ЄВІ можна ознайомитися за
посиланням
.
Чекаємо у дружній родині Національного авіаційного університету!