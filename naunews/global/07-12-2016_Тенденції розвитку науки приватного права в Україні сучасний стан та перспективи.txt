Заголовок: Тенденції розвитку науки приватного права в Україні: сучасний стан та перспективи
Дата: 07/12/2016
URL: https://nau.edu.ua/ua/news/2016/12/tendentsii-rozvitku-nauki-privatnogo-prava-v-ukraini-suchasniy-stan-ta-perspektivi.html
==================================================

2 грудня 2016 року кафедра цивільного права і процесу Навчально-наукового Юридичного інституту провела науково-практичний круглий стіл «Тенденції розвитку науки приватного права в Україні: сучасний стан та перспективи». Його актуальність зумовлена тим, що розвиток науки є визначальним чинником прогресу суспільства, підвищення добробуту його членів, їхнього духовного та інтелектуального зростання.
У заході взяли участь представники ВНЗ м. Києва та юристи-практики, а саме: к.ю.н., доцент, доцент кафедри цивільного права та процесу Університету державної фіскальної служби України – Олена Костюченко; к.ю.н., доцент, доцент кафедри цивільного права та процесу Університету державної фіскальної служби України – Алла Дідук; к.ю.н., доцент кафедри господарського та транспортного права Юридичного факультету Київської державної академії водного транспорту ім. гетьмана Петра Конашевича-Сагайдачного, старший парнер Юридичної компанії «ТОВ «КOLT Partners»» – Людмила Липець, директор адвокатського бюро «Гордіюк і партнери» – Ірина Гордіюк, помічник-консультант народного депутата, Паст-Президент Ротарі Клубу «Київ-Софія» – Роман Коніжай, експерт у сфері реєстрації прав нерухомості – Андрій Кушерець.
Під час обговорення піднімались питання наступності у розвитку наукових знань як однієї із загальних закономірностей розвитку науки приватного права, значення правотворчої та правозастосовної діяльності держави у регулюванні наукової сфери, визначення організаційно-правових форм розвитку науки приватного права, цілей та механізмів суспільних перетворень у цій сфері, стимулювання розвитку наукових приватно-правових досліджень та впровадження їх результатів тощо.