Заголовок: Національний авіаційний університет представлено на інфодні «Horizon Europe Launch Day in Ukraine»
Дата: 08/12/2021
URL: https://nau.edu.ua/ua/news/2021/12/natsionalniy-aviatsiyniy-universitet-predstavleno-na-infodni-horizon-europe-launch-day-in-ukraine.html
==================================================

Заступник декана з наукової та міжнародної діяльності Факультету лінгвістики та соціальних комунікацій (ФЛСК) Національного авіаційного університету Анжеліка Кокарєва стала учасницею інфодня «Horizon Europe Launch Day in Ukraine».
Програма «Горизонт Європа» - це транснаціональна науково-дослідна та інноваційна рамкова програма, яка є найбільшою з подібних програм у світі. Україна стала першою країною Східного партнерства, яка підписала угоду щодо участі в ній. Завдяки цій угоді, наші науковці можуть швидко долучатися до колаборацій з європейськими колегами й дізнаватися про основні можливості, механізми роботи програми.
У заході взяли участь:
- заступник Міністра освіти і науки України з європейської інтеграції Олексій Шкуратов;
- виконуючий обов’язки генерального директора директорату науки та інновацій МОН Григорій Мозолевич:
- заступник генерального директора директорату науки та інновацій Єврокомісії Сігне Ратсо та інші почесні гості.
Під час інфодня учасники дізналися та обговорили:
- нові пріоритети, структури та напрями дев’ятої програми ЄС з досліджень та інновацій «Горизонт Європа»;
- європейські та національні інструменти підтримки досліджень та інновацій в Україні;
- нові глобальні та індустріальні виклики, що постануть перед світовою спільнотою протягом наступного десятиліття тощо.
Також, у заході взяли участь представники різних напрямів науки, інновацій, бізнесу та органів влади, які мали змогу познайомитися й поспілкуватися між собою і з учасниками «Горизонт 2020».