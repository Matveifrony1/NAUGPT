Заголовок: НАУ розвиватиме співпрацю з Управлінням аеронавігаційного обслуговування Азербайджану
Дата: 15/12/2023
URL: https://nau.edu.ua/ua/news/2023/12/nau-rozvivatime-spivpratsyu-z-upravlinnyam-aeronavigatsiynogo-obslugovuvannya-azerbaydzhanu.html
==================================================

Під час візиту до Баку голова комісії з реорганізації НАУ, в.о. ректора Володимир Шульга та директор Інституту ІКАО Олег Петровський зустрілися з директором Управління аеронавігаційного обслуговування Азербайджану «AZANS (Azeraeronavigation)» Фарханом Гулієвим, керівником Центру ефективної стратегії та розвитку повітряного простору «AZANS (Azeraeronavigation)» Агабеком Балабековим та виконавчим директором Інституту IATA при Національній Академії Авіації Азербайджану Адиль Гасимовим.
У рамках переговорів двох делегацій було досягнуто домовленості про проходження навчання у 2024 році декількох груп фахівців Управління аеронавігаційного обслуговування Азербайджану «AZANS (Azeraeronavigation)» в Навчально-методичному центрі «Aviation English» Інституту ІКАО. Сторони також досягли взаєморозуміння щодо інших проєктів розвитку співпраці між нашими установами.