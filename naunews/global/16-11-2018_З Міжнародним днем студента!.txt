Заголовок: З Міжнародним днем студента!
Дата: 16/11/2018
URL: https://nau.edu.ua/ua/news/1/11/z-mizhnarodnim-dnem-studenta.html
==================================================

Бути хорошим студентом – непросто. Адже якраз у студентські роки формується професійний досвід та репутація майбутніх  фахівців. Саме молодь і студентство несуть велику відповідальність – змінити світ на краще. А це потребує наполегливої  й самовідданої праці, виходу із зони комфорту. Та труднощі потрібні для того, щоб стати сильнішими і відчути смак успіху.
Нехай усі ваші зусилля, кожен ваш крок наближають вас до мети. Не зраджуйте своїй мрії – цілеспрямовано втілюйте її у реальність. І хай на цьому важливому шляху поруч будуть досвідчені наставники й однодумці. Ті, хто розділить із вами і гіркоту невдач, і радість досягнень.
Бажаю зберегти у душі бунтарський дух студента: відчайдушного мрійника й авантюриста, готового до відкриттів і злетів. Натхнення вам і спраглості до нових знань, цікавих лекцій, продуктивних семінарів і незабутніх зустрічей.
Будьте впевненими у своїх силах і можливостях, не губіться на життєвих дорогах і вірте, що ви зможете змінити Україну і здивувати світ.
З Міжнародним Днем студента!
Щиро ваш, Володимир Ісаєнко