Заголовок: Привітання з нагоди свята Останнього дзвоника
Дата: 26/05/2017
URL: https://nau.edu.ua/ua/news/2017/5/privitannya-z-nagodi-svyata-ostannogo-dzvonika.html
==================================================

Дорогі випускники, шановні вчителі та батьки!
Від колективу Національного авіаційного університету маю честь щиро привітати вас зі святом Останнього дзвоника!
Дорогі випускники! Здається, зовсім недавно ви переступили поріг школи, як першокласники, а сьогодні залишаєте її назавжди. Ви гідно подолали першу важливу сходинку на життєвому шляху: старанно навчалися, засвоювали закони природи, відкривали для себе скарби рідної мови, долучалися до пізнання української та світової культури.
Безперечно, цей день для вас хвилюючий та незабутній. Сьогодні ви почуєте останній дзвінок, що пролунає у стінах такої рідної школи. Тож нехай вона назавжди залишиться в пам’яті як прекрасний дім, що завжди наповнений цікавими життєвими подіями.
Останній шкільний дзвоник – це початок вашої дороги у нове, незвідане доросле життя, в якому щодня доведеться робити самостійний важливий вибір. Тож нехай попереду на вас чекають нові вершини та досягнення, а стежини будуть світлі та радісні; нехай усі ваші ідеї, мрії та задуми втіляться у реальному житті.
Низький уклін вам, дорогі вчителі! Ви подарували учням не лише міцні знання, але й тепло своїх сердець, частинку власної душі, навчили їх любити свій рідний край, цінувати батьків та сміливо крокувати у незвідане майбутнє.
Щирі слова подяки і вам, шановні батьки випускників!
Разом із ними ви пройшли довгий і непростий шлях. Раділи їхнім успіхам та перемогам, переймалися невдачами та підтримували у важку хвилину, вчасно надавали поради та сприяли духовному зростанню.
Нехай же ваші діти здійснять свої задуми, зроблять правильний професійний вибір та стануть вірними патріотами нашої держави, сприяючи її процвітанню та розквіту.
Пам’ятайте, дорогі випускники, що багатотисячний колектив найпрестижнішого вищого навчального закладу України – Національного авіаційного університету –  завжди готовий допомогти втілити в життя ваші плани та сприяти побудові успішної кар’єри.
Бажаємо вам миру, процвітання, віри і впевненості у завтрашньому дні, добра й благополуччя, міцного здоров’я і злагоди у ваших оселях та родинах!
Шановні випускники! Будьте завжди вільні, незалежні та впевнені в собі. Хай міцними будуть ваші крила і успішного польоту вам до здійснення мрій.
З повагою, колектив Національного авіаційного університету,
в. о. ректора,
професор
В. Ісаєнко