Заголовок: На Юридичному факультеті НАУ проведено семінар «Актуальні питання підготовки здобувачів вищої освіти за спеціальністю 262 Правоохоронна діяльність»
Дата: 19/04/2022
URL: https://nau.edu.ua/ua/news/2022/3/na-yuridichnomu-fakulteti-nau-provedeno-seminar-aktualni-pitannya-pidgotovki-zdobuvachiv-vishchoi-osviti-za-spetsialnistyu-262-pravoohoronna-diyalnist.html
==================================================

15 квітня на кафедрі кримінального права і процесу Юридичного факультету (ЮФ) Національного авіаційного університету відбувся науково-методичний семінар на тему «Актуальні питання підготовки здобувачів вищої освіти за спеціальністю 262 Правоохоронна діяльність».
У роботі заходу взяли участь представники закладів вищої освіти, державних та громадських організаціях, серед яких:
- Олександр Сіфоров, к.т.н., доцент, доцент кафедри кібербезпеки та інформаційних технологій Одеського державного університету внутрішніх справ;
- Сергій Гречанюк, начальник Департаменту з питань виконання кримінальних покарань;
- Андрій Лелеко, начальник управління юридичного забезпечення ЦМУ ДМС у м. Києві та Київської області;
- Валерія Скопич, психолог-практик приватної школи «Astor school»;
- Марія Ярмольчик, PhD, капітан, старший помічник начальника навчальної частини кафедри військової підготовки НАУ;
- науково-педагогічні працівники кафедри, аспіранти та здобувачі вищої освіти факультету.
Учасниками обговорено вдосконалення роботи щодо підготовки здобувачів вищої освіти за спеціальністю 262 «Правоохоронна діяльність». Особливу увагу приділено питанням використання сучасних інформаційних технологій у правоохоронній діяльності, вдосконалення кримінально-виконавчого права в сучасних умовах, діяльності Державної міграційної служби, психологічної та соціальної взаємодії з військовослужбовцями, учасниками ТРО й громадських формувань під час війни, викладання військової педагогіки та психології на освітньо-професійній програмі «Правоохоронна діяльність».
За результатами проведення наукового заходу було прийняте рішення щодо публікації наукових статей з тематики виступів у фаховому журналі «Юридичний вісник «Повітряне і космічне право»».