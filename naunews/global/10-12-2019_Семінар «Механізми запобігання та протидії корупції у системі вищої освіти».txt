Заголовок: Семінар «Механізми запобігання та протидії корупції у системі вищої освіти»
Дата: 10/12/2019
URL: https://nau.edu.ua/ua/news/2019/12/seminar-mehanizmi-zapobigannya-ta-protidii-koruptsii-u-sistemi-vishchoi-osviti.html
==================================================

До Міжнародного дня боротьби з корупцією відбувся семінар «Механізми запобігання та протидії корупції у системі вищої освіти». Це вже сьоме заняття з підвищення кваліфікації управлінських кадрів Національного авіаційного університету.
Тренінг для керівництва університету провели професор кафедри парламентаризму та політичного менеджменту Національної академії державного управління при Президентові України Ростислав Марчук та провідний фахівець, заступник начальника відділу Управління з питань запобігання та виявлення корупції Міністерства юстиції України Максим Забаштанський.
Виступаючі зосередились на висвітленні найбільш актуальних питань щодо  змін до антикорупційного законодавства стосовно сфери вищої школи, практики врегулювання конфлікту інтересів, запобігання отримання неправомірної вигоди тощо. Лектори звернули увагу на питання додержання вимог Закону України «Про запобігання корупції»; етичних норм поведінки і доброчесності в освітянському середовищі, запобігання порушень встановлених законом обмежень роботи близьких осіб.