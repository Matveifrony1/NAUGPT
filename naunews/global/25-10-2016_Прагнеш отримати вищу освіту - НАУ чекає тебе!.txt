Заголовок: Прагнеш отримати вищу освіту - НАУ чекає тебе!
Дата: 25/10/2016
URL: https://nau.edu.ua/ua/news/2016/10/pragnesh-otrimati-vishchu-osvitu-nau-chekae-tebe.html
==================================================

24 жовтня 2016 року, в рамках проведення профорієнтаційної роботи, доцент кафедри конституційного та адміністративного права Навчально-наукового юридичного інституту Юлія Юринець разом зі студентами групи ПР-402 Аліною Виговською та Ольгою Лопухович провели тематичні бесіди з учнями старших класів загальноосвітньої школи І-ІІІ ступенів № 256 м. Києва на тему: «Прагнеш отримати вищу освіту - НАУ чекає тебе» та загальноосвітньої школи І-ІІІ ступенів № 168 м. Києва на тему: «ННЮІ НАУ - запорука успішного майбутнього».
Учні отримали інформацію про види професій і які з них нині є найпопулярнішими. Насамкінець учні були  поінформовані про юридичні професії, переваги та можливості особистісної реалізації під час навчання в Навчально-науковому юридичному інституті, перспективи подальшого працевлаштування. Старшокласники отримали буклети та інші довідкові матеріали Національного авіаційного університету та Навчально-наукового юридичного інституту, в яких окреслено напрямки підготовки, спеціалізації, терміни навчання, діяльність структурних підрозділів університету та інституту.
Заходи з профорієнтаційної роботи допомагають учням визначитися з майбутньою професією.