Заголовок:Безконтактний оптичний тривимірний профілометр

Дата: ----------
URL: https://nau.edu.ua/ua/menu/science/naukova-robota/naukovi-rozrobki/bezkontaktniy-optichniy-trivimirniy-profilometr.html
==================================================
Безконтактний оптичний тривимірний профілометр


 

Призначення та сфера застосування

Профілометр призначений для візуалізації топографії поверхні з нанометровою роздільною здатністю та послідуючим розрахунком параметрів шорсткості поверхні відповідно до міжнародного стандарту ISO 25178: Geometric Product Specifications (GPS) – Surface texture: Areal.

Прилад дозволяє будувати двох та тривимірні зображення поверхні, кількісно оцінювати характеристики поверхні, спостерігати інтерференційні картини як в білому, так і в монохроматичному світлі.

Технічні характеристики

Поле сканування (X,Y), мкм.  ………………………………….…..…1500х1800

Максимальна вимірювана висота рельєфу (Z), мкм…....80

Роздільна здатність по вертикалі (Z), нм…………………..…..5

Час сканування , мін…………….……………..……………..…..……..0,1-2

Роздільна здатність камери, Мра………………………..…….….1,3

Програмне забезпечення сумісне з комп'ютером класу PC і працює в операційній системі Windows XP, 7.

 

Порівняння зі світовими аналогами, основні переваги

Прилади, що випускають провідні компанії світу (Taylor Hobson, Ambios, VEECO, Zygo та інші) мають гарні метрологічні характеристики, однак є досить коштовними, що обмежує їх широке використання як для наукових досліджень, так і для виробничих потреб.

В приладі реалізовано інноваційне конструкторське рішення автоматизованої мікро-електромеханічної системи управління рухомим дзеркалом інтерферометра, що суттєво спрощує конструкцію. Безконтактна реєстрація поверхні по площі дозволяє скоротити час сканування та проводити неруйнівний контроль. Прилад має малу вагу та габарити, живлення від ноутбуку та невисоку вартість у порівнянні з закордонними аналогами

 

Стан захисту інтелектуальної власності

Патент на корисну модель № 39972, 25.03.2009. Безконтактний тривимірний профілометр С.Р.Ігнатович, І.М.Закієв, В.І.Закієв, С.С.Юцкевич.

 

Затребуваність на ринку

Профілометр може знайти широке застосування на виробництві для контролю якості поверхні та критичних розмірів готових виробів, контролю та оптимізації процесу виробництва оптичних компонентів, оптоволоконних з'єднань, МЕМС пристроїв, штучних суглобів, мікроелектроніки, деталей машино - та авіабудування.

В наукових лабораторіях, що займаються дослідженням процесів руйнування, деформації, тертя та зношування, впливу різноманітних видів обробки на якість поверхні, впливу якості поверхні на функціональні властивості виробів, нанесенням наноплівок та покриттів.

 

Стан розробки

Виготовлено дослідний зразок, розроблена методика сканування та програмне забезпечення, проведено серію досліджень в різних галузях науки для підтвердження можливостей приладу.

 

 


