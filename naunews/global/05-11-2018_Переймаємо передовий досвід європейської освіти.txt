Заголовок: Переймаємо передовий досвід європейської освіти
Дата: 05/11/2018
URL: https://nau.edu.ua/ua/news/1/11/pereymaemo-peredoviy-dosvid-evropeyskoi-osviti.html
==================================================

З 21 по 27 жовтня 2018 року викладачі кафедри педагогіки та психології професійної освіти НН ГМІ Національного авіаційного університету проходили стажування у Академічному співтоваристві Михайла Балудянського (м. Кошице, Словаччина) за Міжнародною програмою наукового стажування «Європейська освіта в контексті сталого розвитку: передовий досвід та глобальні тенденції».
Стажування проходило в університетах Словаччини та Чехії. Зокрема, викладачі ознайомилися з особливостями навчального процесу та умовами навчання Університету ім. Томаша Баті в м.Злін (Чехія), який є кращим рейтинговим ЗВО Чехії; Університету ім. Яна Евангеліста Пуркіне в м. Усті над Лабем (Чехія); Університету ЕДІ в м. Дубніца над Вагом (Словаччина); Освітнього навчально-консультаційного центру Центрально-европейського університетету м. Кошице (Словаччина).
Науковці НАУ взяли участь в започаткованій серії науково-практичних семінарів та консультацій за участі викладачів та науковців європейських університетів. Учасники стажування мали можливість комплексного вивчення ефективних практик, актуальних питань європейської освіти та науки, відповідних нормативно-правових документів.