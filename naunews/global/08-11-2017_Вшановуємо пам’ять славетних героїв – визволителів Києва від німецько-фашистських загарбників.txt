Заголовок: Вшановуємо пам’ять славетних героїв – визволителів Києва від німецько-фашистських загарбників
Дата: 08/11/2017
URL: https://nau.edu.ua/ua/news/2017/11/vshanovuemo-pam’yat-slavetnih-geroiv-–-vizvoliteliv-kieva-vid-nimetsko-fashistskih-zagarbnikiv.html
==================================================

З метою відзначення 74-ї річниці звільнення міста Києва від фашистських загарбників, 4 листопада 2017 року студенти Навчально-наукового юридичного інституту разом із професорами кафедри господарського, повітряного та космічного права Надією Армаш та Дмитром Беззубовим відвідали Національний музей історії України у Другій світовій війні.
Мета заходу - визначити місце і роль міста Києва як стратегічного плацдарму Другої світової війни, довести до відома студентів наслідки руйнувань під час здійснення бойових дій.
«За підрахунками істориків, у ході воєнних дій на території України загинуло близько трьох мільйонів радянських воїнів, понад два мільйони українців було вивезено для примусової праці до Німеччини під час окупації» - зазначив Дмитро Беззубов у ході проведення заходу.
Після проведення екскурсії в музеї студенти мали змогу поставити питання екскурсоводу, які стосувалися  етапів проведення операції з визволення міста Києва, видів військової техніки, що використовувалась у даній операції та кількості загиблих солдатів й мирного населення в боротьбі з німецько-фашистськими загарбникам.
«Героїзм і мужність, стійкість і воля до перемоги визволителів міста Києва назавжди залишаться у  нашій пам’яті» - зазначили студенти.