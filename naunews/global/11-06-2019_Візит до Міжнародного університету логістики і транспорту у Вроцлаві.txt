Заголовок: Візит до Міжнародного університету логістики і транспорту у Вроцлаві
Дата: 11/06/2019
URL: https://nau.edu.ua/ua/news/2019/6/vizit-do-mizhnarodnogo-universitetu-logistiki-i-transportu-u-vrotslavi.html
==================================================

Делегація НАУ на чолі з ректором Володимиром Ісаєнком відвідала Міжнародний університет логістики і транспорту (МУЛіТ) у Вроцлаві (Польща).
Під час візиту представники НАУ провели переговори з президентом МУЛіТ Янушом Павеска, ректором МУЛіТ Марчином Павеска, директором з освіти, перепідготовки та підвищення кваліфікації університету CILT (Великобританія) Девідом Джорданом та генеральним менеджером Вроцлавської служби техобслуговування літаків авіакомпанії Ryanair (Ірландія) Барбарою Кашніковською щодо розвитку академічної, наукової співпраці та працевлаштування студентів.
Також делегація НАУ взяла участь у Міжнародній науковій конференції «Логістика майбутнього» з доповіддю «Авіаційна логістика майбутнього». На конференції обговорили питання відкриття нових інноваційних спеціальностей у сфері логістики з науковцями Великобританії, Габону, Лесото, Словаччини, Сполучених Штатів Америки, Польщі, Франції, Чехії.
Заступник директора Інституту міжнародного співробітництва та освіти  Дмитро Бугайко прочитав лекції «Сучасні виклики авіаційної логістики: безпека та ефективність» для студентів МУЛіТ, а завідувач кафедри логістики Факультету транспорту, менеджменту і логістики НАУ Марія Григорак провела робочі зустрічі з викладачами МУЛіТ щодо гармонізації навчальних планів за напрямом «Авіаційна логістика».