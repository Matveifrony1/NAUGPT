Заголовок: Вітаємо випускників Факультету екологічної безпеки, інженерії та технологій з отримання дипломів ОС "Бакалавр"
Дата: 14/07/2023
URL: https://nau.edu.ua/ua/news/2023/7/vitaemo-vipusknikiv-fakultetu-ekologichnoi-bezpeki-inzhenerii-ta-tehnologiy-z-otrimannya-diplomiv-os-bakalavr.html
==================================================

11 липня в актовій залі Національного авіаційного університету пройшла урочиста церемонія з нагоди вручення дипломів випускникам-бакалаврам Факультету екологічної безпеки, інженерії та технологій денної форми навчання. Зі 110 випускників 14 отримали дипломи з відзнакою. 28 випускників відзначено грамотами за перемогу в Огляді-конкурсі на кращу кваліфікаційну роботу. 21 випускники отримали сертифікати про закінчення навчання в англомовному проєкті.
Хвилиною мовчання присутні вшанували пам’ять загиблих у війні.
Привітали випускників завідувачі кафедр та наставники академічних груп. З вітальним словом виступила проректор з гуманітарної політики та інновацій НАУ Світлана Тімкіна, яка побажала випускникам успіхів та майбутніх професійних звершень, оптимізму, завжди пам’ятати рідну alma mater. І найголовніше — Перемоги і мирного неба.
Теплі слова вдячності пролунали від випускників: Валерії Чорногорець, Катерини Бойко, Ірини Гончаренко.
Запрошуємо випускників-бакалаврів продовжити підвищення свого професійного рівня на магістратурі, бажаємо миру, здійснення мрій, високих досягнень! Дякуємо нашим захисникам за можливість жити, працювати, навчатися і вірити у майбутнє! Слава Україні!