Заголовок: Міжнародні партнери Факультету економіки та бізнес-адміністрування НАУ взяли участь у секції конгресу «Авіація в XXI столітті» – «Безпека в авіації та космічні технології»
Дата: 07/10/2022
URL: https://nau.edu.ua/ua/news/2022/10/mizhnarodni-partneri-fakultetu-ekonomiki-ta-biznes-administruvannya-nau-vzyali-uchast-u-sektsii-kongresu-aviatsiya-v-xxi-stolitti-–-bezpeka-v-aviatsii-ta-kosmichni-tehnologii.html
==================================================

29 вересня, у рамках проведення X Всесвітнього конгресу «Авіація в XXI столітті» – «Безпека в авіації та космічні технології», на Факультеті економіки та бізнес-адміністрування (ФЕБА) Національного авіаційного університету відбулось засідання секції «Економіка та бізнес-адміністрування в авіації ».
З вітальним словом до учасників конгресу звернулись:
- декан ФЕБА НАУ Сергій Смерічевський;
- декан факультету суспільних наук Варшавського філіалу Познанської академії прикладних наук ім. Мешка, к.е.н. Андрій Маловичко;
- генеральний директор аеропорту Сату-Маре з Румунії Міхая Патраску.
Під час роботи сесії результати своїх наукових досліджень презентували:
- доктор економічних наук, доктор хаб., професорка, членкіня Міжнародної Консультативної Ради ВШН журналу «Бізнес та фінанси» університету «Вища Школа Банкова» в м. Гданськ (Польща) Зоя Каїра;
- кандидат економічних наук, доцент кафедри економіки та бізнес-технологій ФЕБА НАУ Олександр Чернишов;
- студенти ФЕБА НАУ Ілля Журавель, Богдан Олексієнко, Дар’я Волощук, Ольга Кошик, Аліна Ярина, Ірина Панасюк, Вероніка Ткаченко та інші.
Бажаємо вченим нових наукових досягнень та можливостей для реалізації досліджень.