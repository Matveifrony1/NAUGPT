Заголовок: У НАУ ВІДКРИВСЯ КРЕАТИВНИЙ ПРОСТІР СLEVER SPACE
Дата: 15/11/2017
URL: https://nau.edu.ua/ua/news/2017/11/u-nau-vidkrivsya-kreativnij-prostir-slever-space.html
==================================================

15 листопада у Науково технічній бібліотеці НАУ відкрився новий майданчик для навчання та спілкування - Clever Space. Нагадуємо, цей проект став переможцем першого конкурсу Громадського бюджету Києва «Громадський проект». На гроші, виділені з міського бюджету, було закуплено презентаційну техніку, фліпчарти, електронну дошку, проектор, ноутбуки, роутери для швидкісного wi-fi, а також речі, що зроблять перебування у відкритому просторі комфортним, - зручні крісла-мішки, кавоварку. Тут є всі умови для того, щоб проводити семінари, зустрічі, воркшопи, а також навчатися самостійно
Урочисто розрізали червону стрічку, відкриваючи Clever Space, автор проекту Артем Стельмашов, в.о.ректора Володимир Ісаєнко та директор Науково-технічної бібліотеки Вікторія Вахнован. «Це знакова подія для нашого університету, - сказав Володимир Ісаєнко. – Креативний простір дасть змогу студентам вчитися по-новому, отримувати нові можливості для самовдосконалення. І це лише один з перших кроків у руслі втілення в життя концепції інноваційного розвитку університету. Сподіваюсь, що незабаром подібні майданчики з’являться у кожному корпусі університету».