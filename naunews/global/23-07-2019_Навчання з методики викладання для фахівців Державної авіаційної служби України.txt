Заголовок: Навчання з методики викладання для фахівців Державної авіаційної служби України
Дата: 23/07/2019
URL: https://nau.edu.ua/ua/news/2019/7/navchannya-z-metodiki-vikladannya-dlya-fahivtsiv-derzhavnoi-aviatsiynoi-sluzhbi-ukraini.html
==================================================

В Інституті неперервної освіти проведено навчання з методики викладання «Інструктор (викладач) авіаційного навчального закладу» для фахівців Державної авіаційної служби України.
На заняттях обговорювалися сучасні андрагогічні підходи до педагогічної діяльності, особливості педагогічної комунікації та поведінки інструктора в конфліктних ситуаціях, новітні методи програмованого навчання. Особливий інтерес у слухачів викликали питання педагогічних технологій навчання дорослих.
Навчання проводили доценти кафедри педагогіки та психології професійної освіти Факультету лінгвістики та соціальних комунікацій Людмила Доценко та Інна Каряка. Керівник проекту: завідувач кафедри педагогіки та психології професійної освіти Ельвіра Лузік.
Організаційно-методичне забезпечення навчального процесу здійснювалося фахівцями Навчально-консультативного центру підвищення кваліфікації НН ІНО. Телефон для довідок: 406-70-34, e-mail: kpk@nau.edu.ua