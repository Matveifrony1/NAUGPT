Заголовок: Юрія Шмельова, який виконував обов'язки директора Фахового коледжу інженерії, управління та землевпорядкування НАУ, звільнено з НАУ!
Дата: 05/06/2024
URL: https://nau.edu.ua/ua/news/2024/6/yuriya-shmelova-yakiy-vikonuvav-obovyazki-direktora-fahovogo-koledzhu-inzhenerii-upravlinnya-ta-zemlevporyadkuvannya-nau-zvilneno-z-nau.html
==================================================

Наказом від 4 червня 2024 року Юрія Шмельова, виконуючого обов’язки директора ВСП «КІУтЗ НАУ», було звільнено за ініціативою адміністрації, відповідно до статті 40 Кодексу законів про працю України.
Вважаємо за потрібним і важливим надати змістовні коментарі щодо цього кадрового рішення.
Боротьба з корупцією та особами, що її чинять, — є одним із принципових і пріоритетних питань для менеджменту НАУ. Виникаючі прецеденти будуть викликати чітку та однозначну реакцію з боку адміністрації університету: у разі виявлення таких випадків, осіб — нульова терпимість, службове розслідування, досконале вивчення ситуації і рішення, що переходить в прийняті міри, дії, оприлюднення цього рішення.
Одним із таких прикладів є звільнення виконуючого обов’язки директора ВСП «КІУтЗ НАУ» Юрія Шмельова, який з'явився в НАУ у жовтні 2023 року, до цього не був членом колективу університету.
Юрія Шмельова було призначено виконуючим обов’язки відокремленого структурного підрозділу «Фаховий коледж інженерії, управління та землевпорядкування Національного авіаційного університету» з очікуванням від нього чесної та ефективної роботи, націленої на розвиток коледжу, університету.
Натомість, діяльність Юрія Шмельова призвела до значних збитків майну коледжу, зокрема:
2 лютого 2024 року в будівлі навчального корпусу № 2 коледжу виникла пожежа, що носить характерні ознаки підпалу;
17 квітня 2024 року в цій же будівлі повторно виникла пожежа, що спонукало адміністрацію вжити належні та вичерпні дії, спрямовані на захист державного майна.
В результаті проведеного внутрішнього розслідування та інвентаризації наявного майна коледжу було встановлено пошкодження в приміщеннях будівлі навчального корпусу № 2 коледжу (пошкоджені вікна, вирізане опалення (батареї, труби) по всьому приміщенню, розбиті стіни), а також нестачу майна на загальну суму 2 396 852,00 грн.
Окрім того, було зафіксовано відсутність товаро-матеріальних цінностей, первісна (переоцінена) вартість яких становить 747 744,00 грн., та виявлено ряд інших порушень Юрієм Шмельовим вимог чинного законодавства.
Адміністрацією університету з цього питання було підготовлено та спрямовано звернення до правоохоронних органів. Одночасно діям Шмельова було надано належну оцінку та застосовано заходи дисциплінарного впливу.
За результатом таємного голосування Вченою радою Національного авіаційного університету було внесено пропозицію про звільнення Юрія Шмельова з посади виконуючого обов’язки директора Відокремленого структурного підрозділу «Фаховий коледж інженерії, управління та землевпорядкування національного авіаційного університету».