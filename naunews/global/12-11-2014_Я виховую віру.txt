Заголовок: Я виховую віру
Дата: 12/11/2014
URL: https://nau.edu.ua/ua/news/2014/12/ya-vixovuyu-viru.html
==================================================

10 листопада 2014 року доцент кафедри іноземних мов і прикладної лінгвістики Гуманітарного інституту Наталя Захарчук відвідала Гришковецьку гімназію Бердичівського району Житомирської області та провела профорієнтаційний захід – філософсько-патріотичну бесіду «Я виховую віру».
Під час заходу старшошокласники висловилися про те, що означає віра для кожної людини, яку роль у суспільстві відіграє релігія, як віра може врятувати людину у, здавалося б, безвихідній ситуації. «Найважливіша віра – віра у добро і справедливість, її легко втратити та важко віднайти, але ж без неї не можливе існування жодного суспільства» - такого висновку дійшли майбутні абітурієнти. А ще вони зробили висновок, що найважливіша складова особистості – віра у самого себе та у власні сили.
Учасники зустрічі особливо наголосили, що у наш складний час надзвичайно важливо вірити у мужність людей і у любов до рідної землі та рідного народу, бо тільки вона може відновити мир та злагоду у нашій країні.