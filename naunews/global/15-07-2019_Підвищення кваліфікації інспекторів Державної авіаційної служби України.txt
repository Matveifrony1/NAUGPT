Заголовок: Підвищення кваліфікації інспекторів Державної авіаційної служби України
Дата: 15/07/2019
URL: https://nau.edu.ua/ua/news/2019/7/pidvishchennya-kvalifikatsii-inspektoriv-derzhavnoi-aviatsiynoi-sluzhbi-ukraini.html
==================================================

В Інституті неперервної освіти відбулися курси підвищення кваліфікації за програмою «Охорона навколишнього середовища» для фахівців Державної авіаційної служби України.
Програма затверджена Державіаслужбою відповідно до Сертифіката GH011. Навчання організовано за результатами участі НАУ у торгах на закупівлю послуг у сфері професійної підготовки працівників Державіаслужби. Основна тематика курсу:
Міжнародні, національні вимоги та рекомендована практика в сфері захисту довкілля від впливу авіаційного шуму. Оцінка шумового забруднення в околиці аеропорту. Моніторинг авіаційного шуму. Нові підходи до управління авіаційного шуму в Україні
Розробка санітарно-захисної зони з умов забруднення атмосферного повітря для аеродрому. Міжнародні, європейські стандарти і рекомендована практика з контролю якості атмосферного повітря аеропортів. Моніторинг забруднення атмосферного повітря аеропортів
Оцінка електромагнітного забруднення приаеродромної території: розробка карт зон обмеження забудови з умов електромагнітного навантаження. Рекомендації щодо дотримання вимог санітарно-захисних зон і зон обмеження забудови з умов електромагнітного випромінювання;
Головні аспекти екологічного менеджменту (управління) на авіапідприємстві. Визначення аспектів впливу, розроблення екологічної політики та програми дій направленої на скорочення негативного впливу  на навколишнє середовище. Результати впровадження програми CORSIA в Україні.
Курси проводились на базі центру екологічних проблем аеропортів ФЕБІТ, викладачі – професори Олександр Запорожець та Валентин Глива, доценти Катерина Синило, Катерина Кажан, Анна Яковлєва та Дмитро Гулевець.
Організаційно-методичне забезпечення навчального процесу здійснювалося фахівцями Навчально-консультативного центру підвищення кваліфікації Інституту неперервної освіти. Телефон для довідок: (044) 406-70-34, e-mail: kpk@nau.edu.ua