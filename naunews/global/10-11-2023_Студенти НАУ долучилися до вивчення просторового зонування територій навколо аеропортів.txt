Заголовок: Студенти НАУ долучилися до вивчення просторового зонування територій навколо аеропортів
Дата: 10/11/2023
URL: https://nau.edu.ua/ua/news/2023/11/studenti-nau-doluchilisya-do-vivchennya-prostorovogo-zonuvannya-teritoriy-navkolo-aeroportiv.html
==================================================

Протягом першої декади 2023 року кафедра інфраструктури авіаційного транспорту Факультету наземних споруд та аеродромів (ФНСА) активно проводила навчальні заняття, присвячені просторовій організації територій, з нагоди Всесвітнього дня містобудування (урбанізму).
Лекції та практичні заняття з дисципліни "Просторова організація та забудова приаеродромних територій" провела Дійсний член Академії будівництва України, доцент кафедри Галина Агєєва. Студенти спеціальності 192 "Будівництво та цивільна інженерія" отримали можливість долучитися до вивчення просторового зонування територій навколо аеропортів, зокрема врахування впливу авіаційного шуму, а також розробки ефективних заходів для захисту від нього.
Під час занять основна увага була приділена особливостям побудови та використання карт шумів для визначення оптимальних планів забудови та просторової організації територій.
Студенти представили змістовні доповіді та презентації, в яких досліджено та проаналізовано практику комплексного підходу до зменшення негативного впливу авіаційного шуму в аеропортах різних країн, таких як Лос-Анджелес, Каліфорнія, США; Чангі, Сінгапур; Болонья, Італія; Тель-Авів, Ізраїль; Лондон, Великобританія; Сан-Франциско, Каліфорнія, США; Сідней, Австралія; Льєж, Бельгія; Шанхай, Китай та інші.
Кафедра також активно залучається до ініціатив громадськості та урбаністів, надаючи можливість студентам вдосконалювати навички аналізу та розмірковування на тему розвитку просторових об'єктів.