Заголовок: Майстер-клас Михайла Корнієнка
Дата: 24/03/2015
URL: https://nau.edu.ua/ua/news/2015/3/majster-klas-mixajla-kornienka.html
==================================================

19 березня 2015 року перший проректор Дніпропетровського гуманітарного університету, доктор юридичних наук, професор, заслужений юрист України  Михайло Корнієнко провів для студентів академічної групи ПР-404 спеціалізації «Суд. Прокуратура. Адвокатура. Нотаріат» відкрите практичне заняття на тему «Проблеми реформування правоохоронної системи в сучасних умовах».
Він охарактеризував стан реформування органів прокуратури та органів внутрішніх справ відповідно до сучасних реалій державної розбудови України. Однією зі складових реформування він назвав структурну оптимізацію, яка передбачає узгодження функцій, структури та чисельності органів внутрішніх справ усіх рівнів із завданнями, що стоять перед органами правопорядку на сучасному етапі розвитку держави та суспільства.
Проведення зустрічей із провідними науковцями-юристами завжди проходять у форматі активного діалогу, обміну думками і мають позитивний вплив на майбутніх  юристів.