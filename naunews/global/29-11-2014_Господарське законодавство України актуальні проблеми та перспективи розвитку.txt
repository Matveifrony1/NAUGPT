Заголовок: Господарське законодавство України: актуальні проблеми та перспективи розвитку
Дата: 29/11/2014
URL: https://nau.edu.ua/ua/news/2014/11/gospodarske-zakonodavstvo-ukraini-aktualni-problemi-ta-perspektivi-rozvitku.html
==================================================

26 листопада 2014 року в Юридичному інституті відбувся науково-практичний семінар на тему «Господарське законодавство України: актуальні проблеми та перспективи розвитку».
На ньому обговорювали основні проблеми та окреслили перспективні напрями розвитку системи нормативно-правових актів, що регулюють господарські правовідносини.
Участь у круглому столі взяли: В. Алямкін – к.ю.н, адвокат; І. Шемелинець – к.ю.н., доцент, завідувач кафедри цивільно-правових дисциплін Національного університету Державної податкової служби України; В. Гуль - суддя Апеляційного суду Київської області; Л. Мілімко – к.ю.н., доцент кафедри господарсько-правових дисциплін Національного університету Державної податкової служби України; науково-педагогічні працівники та студенти Юридичного інституту.
На семінарі обговорювались такі питання: необхідність приведення правового статусу суб’єктів господарювання до європейських вимог; особливості захисту прав в господарських судах; проблеми банкрутства банків в Україні тощо.
У підсумку був зроблений висновок, що незважаючи на розгалужену систему законодавства, що регулює господарські відносини, більшість нормативно-правових актів потребують доопрацювання, оновлення та приведення їх у відповідність до вимог ЄС.