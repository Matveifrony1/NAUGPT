Заголовок: До Всесвітнього дня боротьби з тютюнопалінням в НАУ відбулася тематична лекція
Дата: 01/06/2023
URL: https://nau.edu.ua/ua/news/2023/6/do-vsesvitnogo-dnya-borotbi-z-tyutyunopalinnyam-v-nau-vidbulasya-tematichna-lektsiya.html
==================================================

Відділ по роботі зі студентами НАУ спільно з Громадською організацією «Життя» організували для студентів та співробітників університету лекцію «Україна без тютюну та нікотину» до Всесвітнього дня боротьби з тютюнопалінням. Зустріч відбулася в читальному залі Науково-технічної бібліотеки університету.
Привітальним словом захід розпочав головний лікар Авіаційного медичного центру НАУ Вадим Петлін, який підкреслив важливість інформування молоді щодо негативних наслідків тютюнопаління.
Для присутніх виступили Стойка Отто Олександрович, лікар-терапевт, кандидат медичних наук та Копира Дмитро Іванович, виконавчий директор Громадського об’єднання «Життя», які розповіли про:
- вплив тютюнопаління на людину та її оточення;
- наслідки для здоров’я;
- негативний вплив вживання тютюнових виробів, електронних сигарет, кальянів тощо.
Лектори навели актуальну статистику та результати репрезентативних опитувань щодо кількості курців, відповідали на питання присутніх.
Захід відвідала проректор з гуманітарної політики та інновацій Світлана Тімкіна, яка у своєму зверненні закликала молодь обирати здоровий спосіб життя та відмовлятися від шкідливих звичок.
Дякуємо Громадській організації «Життя» за корисну інформацію!