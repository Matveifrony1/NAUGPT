Заголовок: Зустріч студентів з європейським експертом Олів'є Ведріним!
Дата: 29/03/2017
URL: https://nau.edu.ua/ua/news/2017/3/zustrich-studentiv-z-evropeyskim-ekspertom-olive-vedrinim.html
==================================================

27 березня 2017 року відбулася зустріч студентів Навчально-наукового юридичного інституту з професором Міжнародного університету м. Києва, французьким експертом, головою клубу «Континентальний Європейський Союз» Олів’є Ведріним.
У ході проведення лекції-дискусії на тему «Політичні, економічні проблеми безпеки Європейського Союзу», Олів’є Ведрін окреслив основні історичні, організаційні та фінансові аспекти Європейського Союзу, проаналізував проблеми євроінтеграції України, воєнного конфлікту на сході країни, а також виклав експертне бачення майбутнього економіко-політичного розвитку ЄС та України. Заняття проходило виключно на англійській мові.
Студенти взяли активну участь в дискусії. Вони поставили багато цікавих запитань лектору та отримали на них вичерпні відповіді.
Навчально-науковий юридичний інститут в особі директора, д.ю.н., доцента Ірини Сопілко висловлює щиру подяку пану професору Олів’є Ведріну за проведену зустрічта запрошує до подальшої плідної наукової співпраці!