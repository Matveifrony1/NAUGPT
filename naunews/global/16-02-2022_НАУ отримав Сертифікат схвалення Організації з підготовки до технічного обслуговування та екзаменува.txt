Заголовок: НАУ отримав Сертифікат схвалення Організації з підготовки до технічного обслуговування та екзаменування авіаційної техніки державної авіації (Частина-147В)
Дата: 16/02/2022
URL: https://nau.edu.ua/ua/news/2022/2/nau-otrimav-sertifikat-shvalennya-organizatsii-z-pidgotovki-do-tehnichnogo-obslugovuvannya-ta-ekzamenuvannya-aviatsiynoi-tehniki-derzhavnoi-aviatsii-(chastina-147v).html
==================================================

Управлінням регулювання діяльності державної авіації України при Міністерстві оборони України вручено Національному авіаційному університету Сертифікат схвалення Організації з підготовки до технічного обслуговування та екзаменування авіаційної техніки державної авіації (Частина-147В).
НАУ став єдиним закладом вищої освіти України, який отримав даний сертифікат.
Від університету сертифікат отримували:
- перший проректор Рімвідас Хращевський;
- проректор з інноваційного навчання та інформатизації Олексій Михальченко.
Відтепер Національному авіаційному університету, згідно з розділом А Правил схвалення організацій з підготовки до технічного обслуговування авіаційної техніки державної авіації (Частина-147В), дозволено здійснення підготовки та проведення екзаменів для військового авіаційного персоналу відповідно до переліку:
- газотурбінні літаки;
- авіаційне озброєння, авіаційне обладнання та радіоелектронне обладнання;
- Ан-26 (АИ-24);
- Ан-32 (АИ-20).
Підготовка та екзаменування фахівців буде проводитись на базі Навчально-наукового інституту неперервної освіти НАУ. Після завершення навчання слухачі отримають сертифікати про підготовку.