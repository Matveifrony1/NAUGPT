Заголовок: Здобутки студентів ФАБД: друге місце міжнародного конкурсу за інноваційні підходи до відновлення аеродромної інфраструктури
Дата: 24/01/2025
URL: https://nau.edu.ua/ua/news/2025/1/zdobutki-studentiv-fabd-druge-mistse-mizhnarodnogo-konkursu-za-innovatsiyni-pidhodi-do-vidnovlennya-aerodromnoi-infrastrukturi.html
==================================================

Студенти Факультету архітектури, будівництва і дизайну (ФАБД)
Покорук Влада та Зіньков Артем
під керівництвом в.о. декана факультету, к.т.н., доцента Олександра Дубика вибороли
друге місце
на Міжнародному конкурсі студентських наукових робіт. Конкурс
«Відновлення транспортної інфраструктури України: світовий досвід»
відбувся 22 січня 2025 року на базі Харківського національного автомобільно-дорожнього університету до Дня Соборності України.
Їхня робота присвячена надзвичайно актуальній темі —
відновленню аеродромної інфраструктури України
після російської агресії, внаслідок якої пошкоджено 19 аеродромів, включаючи ключові міжнародні аеропорти.
Дослідники запропонували
використання сучасного методу ACR-PCR для оцінки несучої спроможності покриттів, який Україна впровадила з листопада 2024 року. За допомогою програмних комплексів FAARFIELD 2.1.1 та BAKFAA можна точно визначати стан покриттів та планувати ремонтні роботи.
Особливу увагу в роботі приділено
інноваційним матеріалам та технологіям відновлення, включаючи ін'єкційні смоли для стабілізації плит, спеціальні суміші для локального ремонту та сучасні системи анкерування стиків.
Визнання роботи на міжнародному конкурсі підтверджує важливість досліджень для відбудови транспортної інфраструктури України та високий рівень підготовки студентів ФАБД.