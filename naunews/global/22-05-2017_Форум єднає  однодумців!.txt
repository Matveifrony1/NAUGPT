Заголовок: Форум єднає  однодумців!
Дата: 22/05/2017
URL: https://nau.edu.ua/ua/news/2017/5/forum-ednae-odnodumtsiv.html
==================================================

18 травня 2017 року Навчально-науковий юридичний інститут провів «Молодіжний  науковий  юридичний форум», приурочений Дню науки.
Учасників форуму привітали в.о. ректора НАУ, д.б.н., професор Володимир Ісаєнко, який відзначив інтелектуальний потенціал науковців університету, проректор НАУ,  д.т.н., професор Володимир Харченко, який наголосив на важливості  проведення заходу, як можливості для молодих людей обмінятися думками та реалізувати свої амбітні наукові задуми; директор Навчально-наукового юридичного інституту, д.ю.н. Ірина Сопілко, яка зауважила, що така форма спілкування демонструє роль та участь молодих учених, студентів, аспірантів у вирішенні спільних правових проблем, а також те, що посилюється їх вплив на процеси, що стосуються як інституту і університету, так і реформи вищої школи в цілому.
Перспективні напрями наукових досліджень в юридичній сфері окреслили для молоді  знані  науковці - Сергій Демченко, помічник Президента Національної академії наук України, д.ю.н., професор; Віктор Ковальський, Голова Київської міської організації ГО «Союз юристів України», шеф-редактор газети «Юридичний вісник України», д.ю.н., професор; Володимир Заросило, завідувач кафедри управління безпекою правоохоронної та антикорупційної діяльності Навчально-наукового інституту права Міжрегіональної академії управління персоналом, д.ю.н., професор; Людмила Міхневич, заступник директора Навчально-наукового юридичного інституту з наукової та інноваційної роботиКиївського національного економічного університету імені Вадима Гетьмана, к.ю.н., професор; Олег Боднарчук, професор кафедри господарського права та процесу Навчально-наукового інституту права Університету державної фіскальної служби України,  д. ю. н.
Молодь з великим зацікавленням слухала виступи відомих суддів: Михайла Смоковича, заступника Голови Вищого адміністративного суду України, секретаря Пленуму Вищого адміністративного суду України, д.ю.н.; Максима Лиськова, судді Господарського суду м. Києва, кандидата юридичних наук; Богдана Саніна, судді Окружного адміністративного суду міста Києва.
Досвідом роботи в державних структурах поділились з присутніми Михайло Ноняк, Голова Державної служби України з безпеки на транспорті; Олександр Король, керівник апарату Солом’янської районної державної адміністрації в м. Києві; Геннадій Зеленов, Головний науковий консультант Головного науково-експертного управління Апарату Верховної Ради України.
До учасників форуму звернувся також Олів’є Ведрін – професор (h.c.) Київського міжнародного університету, Президент Континентального клубу Європейського Союзу у м. Києві, Віце-президент Київського міжнародного університету, відповідальний за міжнародне співробітництв, який висловив своє бачення впливу подій, які відбуваються в Європейському Союзі на майбутнє України.
Кращі науково-педагогічні працівники та студенти НН ЮІ НАУ були відзначені грамотами та подяками ректора НАУ, директора Навчально-наукового юридичного інституту.
Відзнаками Вищого адміністративного суду України були нагороджені Ірина Сопілко - директор НН ЮІ, Ростислав Калюжний - відповідальна особа з науково-методичної роботи НН ЮІ, Вадим Вишновецький - відповідальна особа з навчально-методичної роботи НН ЮІ.
За співпрацю та активну громадську діяльність викладачі та студенти НН ЮІ були нагороджені грамотами та подарунками Союзу юристів України і Солом’янської районної державної адміністрації в м. Києві.
Проведення таких заходів мотивує юних науковців у досягненні їхніх цілей.