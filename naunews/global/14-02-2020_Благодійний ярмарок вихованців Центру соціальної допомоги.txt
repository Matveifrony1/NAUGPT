Заголовок: Благодійний ярмарок вихованців Центру соціальної допомоги
Дата: 14/02/2020
URL: https://nau.edu.ua/ua/news/2020/2-lyutiy/blagodiyniy-yarmarok-vihovantsiv-czentru-sotsialnoi-dopomogi.html
==================================================

Напередодні Дня святого Валентина у холі 1 корпусу Національного авіаційного університету відбувся благодійний ярмарок. Захід організовано за сприяння «Центру сім’ї» Солом’янської районної у місті Києві державної адміністрації, Солом’янської районної організації Товариства Червоного Хреста України в місті Києві та Юридичного факультету НАУ. У ярмарку взяли участь вихованці Центру соціальної допомоги «Дорогою добра» з власноруч виготовленими «валентинками» та сувенірами до Дня закоханих. Кошти отримані під час благодійного заходу передані Центру соціальної допомоги «Дорогою добра» для реабілітації дітей з інвалідністю.