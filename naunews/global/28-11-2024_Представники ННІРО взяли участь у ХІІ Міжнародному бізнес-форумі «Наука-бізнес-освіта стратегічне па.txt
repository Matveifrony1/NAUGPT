Заголовок: Представники ННІРО взяли участь у ХІІ Міжнародному бізнес-форумі «Наука-бізнес-освіта: стратегічне партнерсто»
Дата: 28/11/2024
URL: https://nau.edu.ua/ua/news/2024/11/predstavniki-nniro-vzyali-uchast-u-hii-mizhnarodnomu-biznes-forumi-nauka-biznes-osvita-strategichne-partnersto.html
==================================================

7 листопада 2024 року
у Київському національному економічному університеті імені Вадима Гетьмана відбувся
ХІІ Міжнародний бізнес-форум «Наука-Бізнес-Освіта: Стратегічне Партнерство».
Захід об’єднав понад 800 представників наукової, бізнесової та освітянської спільноти для обговорення актуальних викликів сучасності.
Ректор
Дмитро Лук’яненко
у вітальному слові підкреслив критичну важливість постійного діалогу між бізнесом, освітою та наукою, особливо в умовах війни та глобальних трансформацій.
Форум охоплював широке коло стратегічних питань
розвитку України. Зокрема,
учасники обговорили
інтеграцію університетів у стартап-екосистему, презентували нові моделі партнерства та державну стратегію інноваційного розвитку.
Значну увагу приділили
відродженню агробізнесу на постраждалих територіях, розглядаючи проблеми якості забруднених земель, особливості розмінування сільськогосподарських угідь та механізми відшкодування завданої шкоди.
Важливою темою стала
протидія тінізації економіки. Експерти представили інструменти боротьби з нелегальною торгівлею, механізми протидії тінізації у банківській системі та шляхи деофшоризації економіки. Окремо обговорили європейський досвід фінансування проєктів відновлюваної енергетики та перспективи його впровадження в Україні.
Значний інтерес викликали питання
освітнього партнерства. Учасники зосередилися на вдосконаленні взаємодії бізнесу та університетів, обмінялися практиками організації стажувань та впровадження освітніх медіа-платформ. Розглянули також державні кредитні програми підтримки бізнесу, зокрема ініціативу «5-7-9» для малого та середнього підприємництва, а також механізми заохочення інвестицій.
Окрема панельна дискусія була присвячена
стратегії розбудови мережі європейських цифрових інноваційних хабів (EDIH) в Україні. Учасники обговорили перспективи цифровізації та інноваційного розвитку.
Форум завершився врученням сертифікатів учасникам.
Записи всіх активностей
доступні на
YouTube-каналі
КНЕУ. Заступник директора ННІРО
Людмила Лахтіонова
висловила щиру подяку організаторам, співорганізаторам та партнерам за змістовну програму та корисні практичні напрацювання.