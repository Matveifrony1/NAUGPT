Заголовок: День відкритих дверей НАУ
Дата: 02/02/2019
URL: https://nau.edu.ua/ua/news/2019/2/den-vidkritih-dverey-nau.html
==================================================

В залі Приймальної комісії ніде було яблуку впасти: понад тисяча учнів 9-11 класів з Києва та регіонів України відвідали Національний авіаційний університет у  День відкритих дверей.
Можливості й переваги навчання презентували провідні науково-педагогічні працівники  інститутів та факультетів НАУ. Майбутні абітурієнти отримали відповіді на усі актуальні питання: перелік спеціальностей (спеціалізацій), вартість навчання, кількість місць державного замовлення, можливість навчатися на кафедрі військової підготовки; особливості заочного та дистанційного навчання, паралельне навчання, друга вища освіта.
Ректор Володимир Ісаєнко зазначив, що університет завжди відкритий до спілкування і радий бачити  абітурієнтів та їх батьків. Він побажав абітурієнтам успіху на ЗНО та  висловив щире сподівання побачити їх студентами НАУ.