Заголовок: Продовження профорієнтаційної роботи спільно з кафедрою авіоніки та систем управління КАІ
Дата: 17/03/2025
URL: https://nau.edu.ua/ua/news/2025/3/prodovzhennya-proforientatsiynoi-roboti-spilno-z-kafedroyu-avioniki-ta-sistem-upravlinnya-kai.html
==================================================

13 березня 2025 року
Державний університет «Київський авіаційний інститут» продовжив серію профорієнтаційних заходів. Цього разу старшокласники Ліцею № 43 м. Києва
познайомилися зі спеціальностями кафедри авіоніки та систем управління
Факультету аеронавігації, електроніки та телекомунікацій та взяли участь у практичному майстер-класі.
Профорієнтаційний захід було організовано спільними зусиллями Навчально-наукового інституту розвитку освіти під керівництвом директорки
Галини Лазарєвої
та Факультету аеронавігації, електроніки та телекомунікацій, який очолює декан
Роман Одарченко.
Зустріч відбулася у навчально-науковій лабораторії електроніки компанії Ajax Systems ФАЕТ, що дозволило учням побачити сучасне обладнання та відчути атмосферу технічної творчості.
З вітальним словом
до учасників звернулася
Олена Тачиніна,
докторка технічних наук, професорка, завідувачка кафедри авіоніки та систем управління.
Вона пояснила, що авіоніка
— це узагальнена назва всіх електронних систем, розроблених для застосування на літальних апаратах, штучних супутниках та пілотованих космічних кораблях.
Старшокласники дізналися, що
сфера авіоніки охоплює:
системи керування;
комунікаційні системи;
навігаційне обладнання;
системи відображення інформації;
управління різноманітними пристроями — від складних радіолокаційних і пілотажно-навігаційних комплексів до базових елементів освітлення та енергозабезпечення
Професорка Тачиніна також розповіла про
перспективи працевлаштування випускників кафедри,
зокрема в авіаційній промисловості (розробка, виробництво і обслуговування авіонічного обладнання) та цивільній авіації (технічне обслуговування та ремонт авіоніки літаків і вертольотів).
Особливий інтерес викликав
практичний майстер-клас,
який провела
Тетяна Соломаха
, старша викладачка кафедри авіоніки та систем управління. Учні взяли активну участь в експериментах з вивчення постійних і змінних резисторів, фоторезисторів та світлодіодів.
Під час практичних занять
старшокласники:
дослідили функції та застосування різних типів резисторів в електричних ланцюгах;
вивчили способи об'єднання резисторів;
опанували методи вимірювання струму, напруги та опору за допомогою мультиметра;
спостерігали роботу світлодіодів та фоторезисторів у різних умовах
Висловлюємо щиру вдячність керівництву Ліцею № 43 за плідну співпрацю та сприяння в організації профорієнтаційного заходу: директорці ліцею
Наталії Лазебник
, заступниці директора
Катерині Даценко
та класному керівникові
Андрію Гуленку.
Такі заходи допомагають учням зробити усвідомлений вибір майбутньої професії та сприяють розвитку інтересу до технічних спеціальностей.