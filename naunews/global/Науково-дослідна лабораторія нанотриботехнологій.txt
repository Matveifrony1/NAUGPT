Заголовок:Науково-дослідна лабораторія нанотриботехнологій

Дата: ----------
URL: 
==================================================
Науково-дослідна лабораторія нанотриботехнологій
 

Науковий керівник – Стельмах Олександр Устимович, п.н.с., д.т.н.

 

Тел.: (044) 406-78-23,

Корпус 5, каб. 5-010

E-mail: Stelmah@kai.edu.ua., Stelmah65@ukr.net

 

Фахівець за напрямками – Костюнік Руслан Євгенович, с.н.с, к.т.н.

E-mail: ruslan.kostiunik@npp.kai.edu.ua., kostynik_rus@ukr.net

 

 

Основним напрямком діяльності науково-дослідної лабораторії нанотриботехнологій НДЧ КАІ є дослідження контактних процесів в трибосистемах на макро-, мікро- та нанорівнях з метою підвищення ефективності та ресурсу вузлів тертя машин та механізмів.

 

Розробки науково-дослідної лабораторії нанотроиботехнологій, що пов’язані з картуванням та очищенням шарикопідшипників впроваджено у виробництво в конструкторських бюро машинобудівного комплексу України, зокрема в галузі авіаційного двигунобудування АТ «ЗМКБ Івченко-Прогрес», АТ «Мотор Січ», м. Запоріжжя, Луцький авіаремонтний завод «МОТОР», АТ ХМЗ «ФЕД», м. Харків.

 

Положення

 

 

 

Найбільш перспективні наукові розробки НДЛ нанотриботехнологій

 

1. Створений комплекс унікальних лабораторних науково-дослідних приладів дозволив отримати принципово нову інформацію про динамічні процеси граничних шарів у трибоконтактах. Глибокі експериментальні дослідження виявили принципово нові закономірності, а саме наявність тісного взаємозв`язку ступеню розрідження (вакуум) у контакті та інтенсивність зношування, що у свою чергу дозволило розробити систему методів та засобів підвищення працездатності, ефективності та довговічності вузлів тертя. Ці дослідження тривають та на сьогодні переконливо свідчать про вагому новизну отриманих результатів, що зведені у вигляді основних положень адгезійно-гідродинамічної моделі тертя та зношування.

 

2. Методики лабораторних експрес-випробувань на випробувально-вимірювальній системі НАУ-01 для вхідного контролю трибологічних властивостей авіаційних та інших змащувальних рідин та конструкційних матеріалів. Дані методики та відповідний комплекс приладів (АСК-01, ЛСДФМП та РЕМ-106И) внесені в «Комплекс кваліфікаційних методів оцінки палив для авіаційних газотурбінних двигунів» УкрНДНЦ хімотології і сертифікації ПММ і ТР (2013 рік).

 

3. Розроблення та створення новітньої надефективної трибомолекулярної техніки на основі розробленої адгезійно-гідродинамічної моделі (теорії) тертя та зношування в умовах граничного змащування. Наприклад, безконтактні насоси (вакуумні та/або компресори) для перекачування рідин, зокрема крові, з перспективою створення «штучного серця», холодильне обладнання, трибомолекулярні рідинні фільтри забрудненого повітря, дистилятори, та інші технологічні пристрої. Такі насоси мають суттєві переваги над традиційними: вони  безконтактні, мають високу продуктивність при менших на порядок швидкостях та енергоспоживання.

 

4. Розроблення, створення та впровадження двофазних змащувальних матеріалів для газотурбінних двигунів (ГТД) останнього покоління. Експлуатаційні випробування двигуна ТВ3-117ВМА-СБМ1 на АТ «ЗМКБ Івченко-Прогрес» показали високу ефективність на літаках Ан-140. Міжремонтний ресурс їх головних редукторів згідно акту впровадження 2017р. підвищено більше, ніж у 7 разів.

Лабораторно-стендові та експлуатаційні випробування двофазних змащувальних матеріалів проведені на модельних і натурних трибосистемах та об’єктах авіаційних ГДТ (АТ «Івченко-Прогрес», ЛРЗ «Мотор Січ», завод №410).

 

5. Розроблені методи передексплуатаційної підготовки підшипників кочення безконтактними електромагнітними рухомими полями. Даний метод пройшов заводські випробування у відділі головного металурга м. Запоріжжя АТ ЗМКБ «Івченко-Прогрес» та АТ «Мотор Січ», ДП АРЗ «МОТОР» м. Луцьк, АТ ХМЗ «ФЕД» м. Харьків. Впровадження розробленої та створеної технології дозволило суттєво збільшити ресурс шарикопідшипників першої категорії, що в свою чергу призводить до збільшення рівня технічної безпеки польотів шляхом підвищення ступеню чистоти масло-, гідро- та в паливних системах.

 

6. Розроблено спільно з АТ «ЗМКБ Івченко-Прогрес» технологію формування ефективної 3D мікрогеометрії робочих поверхонь лопаток компресорів під різними певними кутами відносно подовжньої осі пера лопатки шляхом впровадження диференційно-фазового методу контролю 3D мікрогеометрії на лазерному скануючому диференційно-фазовому мікроскопі-профілографі (ЛСДФМП), створеному спільно з НДЛ акустичної оптики радіофізичного факультету КНУ ім. Тараса Шевченка.

 

7. Розроблені розрахункові програми контактних напружень з урахуванням виявлених динамічних процесів у змащувальних шарах трибосистем. Аналогів такої програми не існує, а її експериментальна апробація показала суттєво нові обмеження за критерієм максимальних контактних напружень.

 

8. Розроблено лабораторну експериментальну установку для моделювання двофазної масло-парогазової суміші. Ця система дозволяє регулювати її поточний агрегатно-фазовий стан. (2019 р.). На основі розроблених методів і критерію створено та запатентовано технологію контролю поточного агрегатно-фазового стану робочої рідини. Це включає розробку та виготовлення макетного (2020 р.) та дослідного зразка пристрою для реалізації цієї технології.

 

9. На основі експериментально-теоретичних досліджень адгезійно-деформаційних процесів зношування трибоконтактів розроблено та створено унікальний нанотриботехнологічний випробульний комплекс. Спільно з Інститутом надтвердих матеріалів імені В.М. Бакуля НАН України, було доведено, що розроблені нанотриботехнології значно підвищують термін служби та надійність вузлів тертя авіакосмічної та військової техніки. Ці новітні технології успішно впроваджено для вибору та використання нових перспективних трибологічно-ефективних матеріалів, таких як кераміка та металокераміка у підшипниках ковзання та кочення. (Акт впровадження від  2022р.).

 

 

Партнери наукових досліджень

АТ «ЗМКБ Івченко-Прогрес», АТ «Мотор Січ», м. Запоріжжя
Луцький авіаремонтний завод «МОТОР», м. Луцьк
АТ ХМЗ «ФЕД», м. Харків
ДП «Антонова», Завод 410 ЦА, м. Київ 
НТУУ «Київський політехнічний інститут  імені Ігоря Сікорського»
ЛНТУ «Луцький національний технічний університет»
КНУ «Київський національний університет імені Тараса Шевченка»
НТУ «Харьківський політехнічний інститут»
Інститут електрозварювання НАН ім.. Є.О.Патона
Інститут надтвердих металів ім. В.Я. Бакуля НАНУ
Інститут матеріалознавства ім. І.Н. Францевича НАНУ
 