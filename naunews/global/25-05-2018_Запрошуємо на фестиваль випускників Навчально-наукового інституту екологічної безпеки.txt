Заголовок: Запрошуємо на фестиваль випускників Навчально-наукового інституту екологічної безпеки
Дата: 25/05/2018
URL: https://nau.edu.ua/ua/news/1/5/festival-vipusknikiv-navchalno-naukovogo-institutu-ekologichnoi-bezpeki.html
==================================================

25-27 травня в Національному авіаційному університеті пройде присвячений 85-річчу НАУ Фестиваль випускників Навчально-наукового інституту екологічної безпеки (у 1992 р. - Факультет авіаційної наземної техніки).
Про це йдеться у Наказі ректора університету від 24 травня 2018 р. У документі визначено персональний склад організаційного комітету з проведення заходу, головою якого є ректор НАУ Володимир Ісаєнко.
Передбачається залучити до проведення фестивалю закордонних учасників. У рамках заходу відбудеться зустріч адміністрації ННІ екологічної безпеки з випускниками інституту 2018 року. Учасники фестивалю відвідають музей НАУ, музей авіації, ангар та кафедри, а також візьмуть участь у інших заходах, передбачених програмою фестивалю, яку підготував оргкомітет.
Запрошуємо усіх бажаючих взяти участь у фестивалі!