Заголовок: Освітній україноцентризм у світобаченні академіка Георгія Філіпчука
Дата: 18/04/2016
URL: https://nau.edu.ua/ua/news/2016/4/osvitnij-ukrainoczentrizm-u-svitobachenni-akademika-georgiya-filipchuka.html
==================================================

14 квітня 2016 р., згідно плану Міжнародної виставки «Освіта та кар’єра – 2016» у приміщенні Національного центру ділового та культурного співробітництва «Український дім» відбулася презентація наукової збірки «Освітній україноцентризм у світобаченні академіка Георгія Філіпчука» Інституту педагогіки і освіти дорослих НАПН України за участі українського політика та науковця д. пед. н., професора, академіка НАПН України Г. Філіпчука. На творчій зустрічі були присутні вчені Відділення професійної освіти і освіти НАПН України, Інституту педагогічної освіти і освіти дорослих НАПН України, науковці ВНЗ України.
На презентації збірника наукових праць «Освітній україноцентризм Георгія Філіпчука» виступили відомі вчені: д. пед. н., професор, дійсний член НАПН України Н. Ничкало, П. Мовчан – голова Всеукраїнського товариства «Просвіта» ім. Т. Шевченка, д. пед. н., професор О. Дубасенюк, д. пед. н., професор, академік-секретар відділення загальної середньої освіти НАПН України О. Ляшенко, д. пед. н., професор, директор Інституту педагогічної освіти і освіти дорослих Л. Лук’янова та інші громадські діячі. У презентації взяли участь представники НАУ – проректор з навчальної та методичної роботи Т. Іванова, директор ІДП Н. Муранова та заступник директора ІДП С. Черіпко.
До книги увійшли статті науковців університету д. пед. н., професора Н. Муранової та д. пед. н. Н. Пазюри.
У збірнику висвітлюються соціокультурні, ідейні, історичні, педагогічні засади націєтворчості. Запропоновано підходи, позиції, світовідчування, що торкаються багатьох актуальних проблем життєдіяльності українського суспільства, значущості національних і загальнолюдських цінностей для творіння якісно нової філософії вітчизняної освіти в умовах глобального світу. Наголошується на необхідності впровадження принципів сталого розвитку.