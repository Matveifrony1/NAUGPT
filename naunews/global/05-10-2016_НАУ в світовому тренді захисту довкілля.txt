Заголовок: НАУ в світовому тренді захисту довкілля
Дата: 05/10/2016
URL: https://nau.edu.ua/ua/news/2016/10/nau-v-svitovomu-trendi-zahistu-dovkillya.html
==================================================

Другий рік поспіль кафедра екології Навчально-наукового інституту екологічної безпеки здійснює підготовку фахівців за освітнім ступенем «Бакалавр» спеціальності «Хімічні технології альтернативних енергоресурсів».  Тож традиційно під девізом «Альтернативна енергетика на захисті довкілля» відбулася зустріч студентів першого та другого курсів інституту, які навчаються за спеціалізацією «Хімічні технології альтернативних енергоресурсів».
Активну участь в організації та проведенні зустрічі взяли завідувач кафедри екології д. т. н., професор С. Бойченко, професор кафедри екології О. Матвєєва, доцент кафедри     І. Трофімов та асистент кафедри А. Яковлєва.
У ході зустрічі обговорювалися питання розвитку альтернативної енергетики в Україні та світі, перспективи навчання за спеціалізацією «Хімічні технології альтернативних енергоресурсів». Лейтмотивом бесіди став світовий тренд розвитку альтернативної енергетики як головного інструменту зменшення антропогенного навантаження на довкілля. Адже розвиваючи альтернативні технології, ми захищаємо навколишнє середовище.