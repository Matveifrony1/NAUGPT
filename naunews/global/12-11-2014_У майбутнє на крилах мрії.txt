Заголовок: У майбутнє на крилах мрії
Дата: 12/11/2014
URL: https://nau.edu.ua/ua/news/2014/12/u-majbutne-na-krilax-mrii.html
==================================================

11 листопада 2014 року аспірантка кафедри англійської філології і перекладу Гуманітарного інституту І. Баклан у рамках профорієнтаційної роботи відвідала 11 клас ЗОШ № 270 м. Києва. Аспірантка ознайомила майбутніх абітурієнтів з напрямком підготовки «Філологія» ОКР Бакалавр та «Переклад» ОКР Магістр / Спеціаліст. Учні отримали докладну інформацію про умови навчання, якість освітнього процесу та зміст навчальних дисциплін, що викладаються на кафедрі англійської філології і перекладу. Також вони дізналися, які посади зможуть обіймати, отримавши диплом НАУ за кваліфікацією перекладач, викладач ВНЗ. Учні поставили чимало запитань щодо умов вступу та переліку предметів у сертифікаті ЗНО, обов'язкових для вступу на напрям підготовки «Філологія». Дехто дуже цікавився перекладом у галузі авіації. Поступово діалог перейшов у жваву бесіду англійською мовою. Наприкінці бесіди аспірантка І. Баклан побажала одинадцятикласникам зробити правильний і свідомий вибір майбутньої професії, висловила сподівання, що отримана інформація стане учням у пригоді при визначенні їхнього подальшого професійного розвитку.