Заголовок: Студенти КАІ завершили програму академічної мобільності в Японії
Дата: 05/09/2025
URL: https://nau.edu.ua/ua/news/2025/9/24096.html
==================================================

Троє студентів Факультету права та міжнародних відносин КАІ у
спішно завершили семестр навчання в Університеті Тойо
(Японія) в рамках програми академічної мобільності.
Анна Богуцька
зі спеціальності «Міжнародні відносини, суспільні комунікації та регіональні студії»,
Єлісей Ілляшенко та Дарія Шустур
зі спеціальності «Міжнародне право» отримали цінний досвід навчання в одному з провідних японських університетів.
Участь студентів у програмі стала можливою завдяки
укладеній угоді про співпрацю між КАІ та Університетом Тойо.
Студенти відвідували академічні курси за звичайним навчальним планом, а також проходили щоденні заняття з японської мови та культури в рамках спеціальної програми Toyo NEST.
Ректорка Університету Тойо, професорка
Ецуко Ягучі
, разом із викладачами активно сприяла інтеграції українських студентів у японську культуру. Особливо цінною стала підтримка та розуміння ситуації в Україні, інтерес до українських традицій, мови та перебігу війни.
Дарія Шустур
поділилася враженнями від навчання:
«Життя та навчання в Токіо — це пригода сама по собі. Від користування надзвичайно зручною системою громадського транспорту до споглядання спокійної краси храмів посеред мегаполіса — кожен день був новим відкриттям. Заняття були цікавими та часто включали обговорення глобальних тем, особливо у сферах права та міжнародних відносин».
Анна Богуцька
відзначила трансформаційний характер досвіду:
«Навчання в Університеті Тойо протягом семестру стало своєрідною епохою можливостей, динамічного розвитку, знайомств, формування та досягнення цілей та водночас переосмислення власної ролі у міжнародній спільноті. Цей досвід є величезним кроком в успішне майбутнє, зокрема й для нашої держави, до якої ми повертаємося з оновленим кругозором».
Університет Тойо забезпечив в
себічну підтримку українських студентів,
покривши витрати на переліт, навчання та проживання, а також активно допомагав інтегруватися в нове культурне середовище. Така підтримка особливо цінна в умовах війни в Україні.
Програма академічної мобільності демонструє можливості міжнародної освітньої співпраці навіть у складних умовах. Досвід навчання в Японії не лише розширив академічні горизонти студентів, але й сприяв культурному обміну та взаєморозумінню між народами.
КАІ висловлює
вдячність партнерам з Університету Тойо
за теплий прийом, підтримку та повагу до України. Успішне завершення програми студентами ФПМВ підтверджує високий рівень їхньої підготовки та відкриває нові перспективи для подальшого розвитку міжнародного співробітництва.