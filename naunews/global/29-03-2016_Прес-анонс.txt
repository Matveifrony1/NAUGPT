Заголовок: Прес-анонс
Дата: 29/03/2016
URL: https://nau.edu.ua/ua/news/2016/3/pres-anons.html
==================================================

29 березня о 14:30 представники студентських рад університетів та широкого молодіжного загалу прийдуть під посольство Нідерландів у Києві, за адресою Контрактова площа 7, щоб передати звернення з проханням поширити інформацію про європейську позицію української молоді та її готовність до роботи заради якісних змін в державі.
Напередодні референдуму  щодо договору про асоціацію України та Європейського Союзу у Нідерландах, молодіжне крило «Об’єднання «Самопоміч» та студентська рада Національного авіаційного університету ініціюють звернення до посла Нідерландів в Україні  Кейса Кломпенхаувера від студентства Києва.
Студентська Рада Національного авіаційного університету, що зняла відеозвернення українських студентів до громадян Нідерландів, активно  долучилася до збору підписів. Важливий внесок у цю роботу зробили також Студентська Рада Національного педагогічного університету ім. М.П. Драгоманова, «Волонтери НМУ», активісти Національного технічного університету «КПІ». Завдяки цьому нідерландська спільнота зможе пересвідчитись у широкій підтримці ідей євроінтеграції українською молоддю.
Метою акції є демонстрація всебічної підтримки європейського вектору розвитку України молоддю та студентством, поширення ідей  співпраці та партнерства з Україною серед населення Нідерландів і найголовніше - заохочення до позитивного для України рішення на референдумі 6 квітня.
За додатковою інформацією звертайтеся до Яни Гончаренко за тел. 0997002675.
.