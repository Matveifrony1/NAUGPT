Заголовок: Всеукраїнський радіодиктант національної єдності у НАУ
Дата: 08/11/2019
URL: https://nau.edu.ua/ua/news/2019/11/vseukrainskiy-radiodiktant-natsionalnoi-ednosti-u-nau.html
==================================================

Співробітники та студенти університету долучилися до написання традиційного Всеукраїнського радіодиктанту національної єдності разом із тисячами українців у всьому світі. Текст диктанту зачитав Олександр Авраменко зі студії Суспільного радіо UA: Українське. Головною локацією радіодиктанту цьогоріч стала Національна бібліотека імені Володимира Вернадського.
Захід приурочений до Дня української писемності та мови, організатором якого за підтримки керівництва університету став Факультет лінгвістики та соціальних комунікацій, відбувся у  Залі Вченої ради. Викладачі кафедри української мови та культури Хрестина Стецик та Надія Сенчило розповіли учасникам правила нового правопису та відповіли на запитання щодо написання диктанту.
Разом зі студентами, викладачами та деканами університету радіодиктант написали  проректори Артур Гудманян, Оксана Вовк, Роза Вінецька. Після завершення прямої трансляції всі учасники радіодиктанту мали можливість надіслати текст диктанту на радіо за вказаними адресами, а потім разом перевірити його.