Заголовок: Науковці НАУ презентували свої дослідження в галузі палив
Дата: 22/05/2018
URL: https://nau.edu.ua/ua/news/1/5/naukovtsi-nau-prezentuvali-svoi-doslidzhennya-v-galuzi-paliv.html
==================================================

З 15 по 16 травня 2018 року делегація від НАУ на чолі з проф. С. Бойченком вже вдев'яте взяла участь у Міжнародній науково-технічній конференції «Поступ в нафтогазопереробній та нафтохімічній промисловості» (APGIP-9), що відбувалася на базі Національного університету "Львівська політехніка".
Представники Хіммотологічної наукової школи гідно репрезентували доповіді за результатами своїх досліджень, чим викликали схвальні відгуки вископоважних науковців з українських та закордонних наукових установ. Доцент Лариса Черняк  представила доповідь за темою "Сучасні способи запобігання втратам бензинів. Екологічний аспект", доцент Анна Яковлєва реперзентувала результати досліджень за темою "Study of low-temperature properties of aviation biofuels", а Ірина Шкільнюк доповідала про наукові доробки за темою "Вплив мікробіологічного забруднення на компонентний склад авіаційних палив".
Неябияку зацікавленість учасників конференції викликала пленарна доповідь керівника Хіммотологічної наукової школи професора Сергія Бойченка «Conceptual fundamentals of alternative motor fuels implementation: modern challenges,problems and perspectives», що була присвячена актуальним питанням розроблення та упровадження альтернативних моторних палив в Україні та світі, зокрема авіаційних палив.
Відзначимо, що ця, вже традиційна конференція, є не тільки суто науковим заходом, а й місцем зустрічі друзів та колег з науково-дослідних та навчальних установ з усієї України та країн близького зарубіжжя.