Заголовок: Здобувачі кафедри кібербезпеки відвідали воркшоп від Sigma Software University: як створити конкурентне CV для старту в ІТ
Дата: 07/11/2024
URL: https://nau.edu.ua/ua/news/2024/11/zdobuvachi-kafedri-kiberbezpeki-vidvidali-vorkshop-vid-sigma-software-university-yak-stvoriti-konkurentne-cv-dlya-startu-v-it.html
==================================================

5 листопада 2024 року
студенти кафедри кібербезпеки відвідали онлайн-воркшоп від ІТ-компанії Sigma Software University на тему
«Хочете покращити своє CV? Чи ще не маєте? Чи варто писати супровідний лист? А можна просто Word-файл?».
Даний воркшоп був організований для здобувачів галузі 12 «Інформаційні технології» Факультету комп’ютерних наук та технологій за сприянням завідувачки кафедри кібербезпеки
Анни Ільєнко
у рамках підписаного
меморандуму про співпрацю з ІТ-компанією Sigma Software
(№2024/289/UA від 30.09.2024).
На воркшопі спікером виступив
Володимир Янцов
, L&D Program Manager у Sigma Software, який поділився корисними рекомендаціями щодо створення конкурентного резюме та супровідного листа.
Він розповів про
основи ділового листування, пояснив важливість його правильної структури, а також надав поради, як виділитися серед інших кандидатів.
Особливо акцентувалися питання
, що є важливими для всіх, хто прагне почати кар’єру в ІТ: як підготувати якісне CV, який формат обрати, чи варто додавати супровідний лист та як привернути увагу рекрутерів до свого досвіду.
Спікер поділився  корисними порадами,
що стануть у пригоді в процесі підготовки резюме, та розповів про кар’єрні можливості для початківців у Sigma Software.
Воркшоп від Sigma Software University став
цінним досвідом для
студентів
, адже надав їм практичні знання та інструменти для створення професійного резюме, яке зможе зацікавити роботодавців. Використання техніки S.T.A.R. для опису досягнень, увага до деталей та знання англійської мови — усе це підкреслює вимоги до молодих спеціалістів, які прагнуть виділитися серед конкурентів. Завдяки отриманим рекомендаціям
студенти отримали потужний поштовх до професійного зростання
та підготовки до перших кроків у своїй кар’єрі в ІТ.