Заголовок: Надзвичайні та Повноважні Посли України вручили першокурсникам ФМВ НАУ студентські квитки
Дата: 25/09/2023
URL: https://nau.edu.ua/ua/news/2023/9/nadzvichayni-ta-povnovazhni-posli-ukraini-vruchili-pershokursnikam-fmv-nau-studentski-kvitki.html
==================================================

На Факультеті міжнародних відносин відбулась церемонія вручення студентських квитків першокурсникам. Участь у заході взяв декан ФМВ НАУ Юрій Волошин та високоповажні гості факультету Надзвичайні та Повноважні Посли України Олександр Моцик та Володимир Лакомов.
Олександр Моцик та Володимир Лакомов вручали майбутнім фахівцям квитки, що є офіційним підтвердженням студентського статусу. Вони привітали студентів з новим етапом в їх житті та побажали успіхів в опануванні нових знань та навичок, що допоможуть стати справжніми професіоналами в їх сферах діяльності.
Здобувачі вищої освіти мали можливість особисто поспілкуватися з дипломатами та поставити їм запитання, на які отримали вичерпні відповіді.
Надзвичайні та Повноважні Посли України поділилися своїм досвідом, надали поради щодо навчання, зокрема, щодо важливості вивчення іноземних мов, що допоможе у майбутньому бути конкурентоспроможними на ринку праці.
Дякуємо гостям за настанови.