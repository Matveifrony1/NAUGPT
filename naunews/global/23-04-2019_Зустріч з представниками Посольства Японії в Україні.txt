Заголовок: Зустріч з представниками Посольства Японії в Україні
Дата: 23/04/2019
URL: https://nau.edu.ua/ua/news/2019/4/zustrich-z-predstavnikami-posolstva-yaponii-v-ukraini.html
==================================================

На Факультеті міжнародних відносин (ФМВ) відбулась зустріч із Другим секретарем із питань культури та інформації Хошіно Юічі та співробітником Відділу культури та інформації Кирилом Ярошиком Посольства Японії в Україні. Гості прибули на запрошення декана факультету Юрія Волошина.
Хошіно Юічі прочитав тематичну лекцію про культуру, особливості життя та світогляду Японії. Кирил Ярошик проінформував про урядові навчально-освітні програми та програми Японської фундації для навчання в Японії. Студенти мали можливість поспілкуватися з гостями та поставити низку тематичних запитань.
Під час заходу продемонстровано відеопрезентацію про досягнення та перспективи вивчення японської мови на ФМВ, зокрема, про щорічний кваліфікаційний іспит з японської мови JLPT (日本語能力試験) та про досвід участі у програмах академічних обмінів і мобільності, пропонованих Японською фундацією. Особливо цікавим було відеозвернення випускників, які вивчали японську мову на ФМВ, а зараз перебувають у Японії, де продовжують навчання, а дехто – працює.
По закінченню зустрічі гості відвідали Музей авіації Національного авіаційного університету.