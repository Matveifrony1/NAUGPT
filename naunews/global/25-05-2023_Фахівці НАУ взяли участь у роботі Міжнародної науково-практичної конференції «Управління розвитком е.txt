Заголовок: Фахівці НАУ взяли участь у роботі Міжнародної науково-практичної конференції «Управління розвитком економічного середовища в умовах глобальних трансформацій»
Дата: 25/05/2023
URL: https://nau.edu.ua/ua/news/2023/5/fahivtsi-nau-vzyali-uchast-u-roboti-mizhnarodnoi-naukovo-praktichnoi-konferentsii-upravlinnya-rozvitkom-ekonomichnogo-seredovishcha-v-umovah-globalnih-transformatsiy.html
==================================================

23 травня 2023 року в Українській інженерно-педагогічній академії (м. Харків) відбулась Міжнародна науково-практична конференція «Управління розвитком економічного середовища в умовах глобальних трансформацій».
Викладачі кафедри економіки повітряного транспорту факультету економіки та бізнес-адміністрування НАУ долучилась до роботи пленарного комітету та засідань конференції.
Пленарне засідання конференції розпочалось із вітальних слів членів програмного комітету, до якого ввійшли і представники Національного авіаційного університету. Зокрема, з вітальним словом та науковою доповіддю виступила завідувачка кафедри економіки повітряного транспорту, доктор економічних наук, професор Олена Ареф’єва.
Робота конференції передбачає обговорення питань за наступними напрямами:
1. Трансформації сучасної економіки в умовах макроекономічної стабілізації.
2. Управлінський інструментарій розвитку в умовах інноваційної економіки.
3. Інтелектуалізація управління стійким розвитком в умовах соціально орієнтованої економіки.
4. Стратегія формування сучасних напрямків розвитку економічних систем.
5. Інформаційно-цифрова економіка в бізнес-середовищі: інноваційні практики.
Дякуємо організаторам за можливість долучитись до міжнародної конференції та почерпнути багато цінних наукових ідей!