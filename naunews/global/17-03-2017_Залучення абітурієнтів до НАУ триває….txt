Заголовок: Залучення абітурієнтів до НАУ триває…
Дата: 17/03/2017
URL: https://nau.edu.ua/ua/news/2017/3/zaluchennya-abiturientiv-do-nau-trivae….html
==================================================

16 березня 2016 року Навчально-науковий інститут неперервної освіти організував зустріч  науково-педагогічних працівників Національного авіаційного університету із старшокласниками ЗНЗ № 1, № 2 та № 3 м. Яготина Київської області, провівши із ними заздалегідь заплановане профорієнтаційне консультування. Зустріч відбулася у межах угод про співробітництво з університетом та ЗНЗ.
У цей же день відбулася щорічна подія – «ярмарок професій» у Яготинському НВК №2, що проводив Яготинський районний центр зайнятості. Захід відвідало близько 250 старшокласників міста. Учасникам було презентовано діяльність як Національного авіаційного університету, так і його структурних підрозділів: НН Інституту неперервної освіти, НН Юридичного інституту, НН Гуманітарного інституту, НН Інституту інформаційно-діагностичних систем, НН Інституту економіки та менеджменту та Коледжу інформаційних технологій та землевпорядкування НАУ.
У процесі роботи в центрі зайнятості, за допомогою відеоматеріалів та мультимедійних презентацій, учасників було проінформовано про: загальну структуру університету та навчально-наукові підрозділи; новий перелік спеціальностей (спеціалізацій); форми навчання; переваги та особливості навчального процесу; кваліфікацію науково-педагогічних працівників;  студентське життя та дозвілля;  наукову, навчальну та міжнародну діяльність університету. Великий інтерес в учнів та батьків викликала виставка-презентація університету, на якій, окрім інформаційних стендів, широко були представленні рекламно-інформаційні буклети ННІ та різні випуски газети «Авіатор».
Організатори «ярмарку» висловили подяку керівництву НАУ за багаторічну плідну співпрацю щодо проведення профорієнтаційних заходів у центрі зайнятості та школах м. Яготина.