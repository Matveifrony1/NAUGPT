Заголовок: Декана ФМВ включено до складу Конкурсної комісії з добору кандидатів до Вищої ради правосуддя
Дата: 18/06/2019
URL: https://nau.edu.ua/ua/news/2019/6/dekana-fmv-vklyucheno-do-skladu-konkursnoi-komisii-z-doboru-kandidativ-do-vishchoi-radi-pravosuddya.html
==================================================

Декана Факультету міжнародних відносин Юрія Волошина включено до складу Конкурсної комісії з добору кандидатів для здійснення Президентом України призначення членів Вищої ради правосуддя.
Указом Президента України №357/2019 від 10 червня 2019 року з метою врегулювання питання щодо проведення добору кандидатів для здійснення Президентом України відповідно до частини другої статті 131 Конституції України призначення членів Вищої ради правосуддя та на виконання Закону України «Про Вищу раду правосуддя» доктора юридичних наук, професора, Заслуженого юриста України Юрія Волошина включено до складу Конкурсної комісії з добору кандидатів для здійснення Президентом України призначення членів Вищої ради правосуддя.
Конкурсна комісія утворюється у складі п'яти членів, які є визнаними фахівцями у галузі права, мають високу кваліфікацію і значний досвід роботи у галузі права, а також бездоганну професійну репутацію.
Таке рішення свідчить про визнання надзвичайно високого професійного рівня Юрія Волошина як науковця та практикуючого юриста у сферах конституційного і міжнародного права, провідного фахівця в Україні у сфері юриспруденції.