Заголовок: На ФКПІ НАУ пройшли тематичні зустрічі з нагоди роковин повномасштабного вторгнення рф в Україну
Дата: 27/02/2023
URL: https://nau.edu.ua/ua/news/2023/2/na-fkpi-nau-proyshli-tematichni-zustrichi-z-nagodi-rokovin-povnomasshtabnogo-vtorgnennya-rf-v-ukrainu.html
==================================================

Факультетом кібербезпеки та програмної інженерії НАУ було проведено кураторські години зі студентами факультету, які були присвячені повномасштабному вторгненню російської федерації в Україну.
Від цієї дати минув рік, протягом якого українці показали всьому світу свою сміливість, гідність та незламність. 365 днів українські військові та цивільні пліч-о-пліч протистоять російському загарбнику й стоять на захисті незалежності, державності та національної ідентичності.
Події в різних містах України, до яких прийшов загарбник, вразили світову спільноту, зокрема й жахливі воєнні злочини росії в Бучі, Бородянці, Макарові, Ірпені та інших населених пунктах Київщини.
Проте Збройні Сили України звільнили Київську область та захистили столицю. Після звільнення Київщини за відважність жителів області та стійкість міст населеним пунктам Буча, Ірпінь та Гостомель надано звання «місто-герой».
Студенти, які опинилися в ті часи в Бучі, Ірпені та Василькові згадували ті часи дуже емоційно.
На зустрічі вшанували всіх загиблих хвилиною мовчання.
Пригадали наших студентів, які зараз боронять нашу землю та подякували нашим студентам-волонтерам за їх внесок.