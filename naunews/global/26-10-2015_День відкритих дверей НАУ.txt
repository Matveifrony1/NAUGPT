Заголовок: День відкритих дверей НАУ
Дата: 26/10/2015
URL: https://nau.edu.ua/ua/news/2015/10/den-vidkritix-dverej-nau.html
==================================================

22 жовтня 2015 р. Національний авіаційний університет гостинно відчинив свої двері для випускників-2016 у рамках Дня відкритих дверей. Захід відвідало близько 500 учнів ЗНЗ м. Києва. Відкрила зустріч в. о. проректора з науково-педагогічної роботи, д. дер. упр., проф. Т. Іванова. Презентували діяльність університету директор ІДП, д. пед. н., проф. Н. Муранова, к. пед. н., с. н. с. С. Романова, директор НН ІАН, д. т. н., с. н. с. В. Чепіженко та заступник директора НН ІІДС, д. т. н., проф. П. Павленко.
За якісну підготовку випускників, які за результатами ЗНО-2015 виявили високий та достатній рівень знань та вступили до університету, Подяками НАУ нагороджено педагогічні колективи: «Ліцей «Дизайн-освіта» ім. П. Чубинського (м. Бориспіль), ЗНЗ № 3 (м. Бориспіль) та заклади освіти м. Києва – № 69, № 26, гімназії № 154, Вище професійне училище НАУ.
Організатором заходу є ІДП, учасниками – навчально-наукові інститути та кафедра військової підготовки. Зацікавила абітурієнтів виставкова експозиція, де присутні отримали вичерпні відповіді на запитання від фахівців та інформаційно-рекламні матеріали. В рамках зустрічі учасників було поінформовано про історію вишу, його структуру, напрями підготовки фахівців, особливості навчання та вступної кампанії – 2016, навчання на курсах підготовки до ЗНО, міжнародні проекти, перспективи навчання та подальшого працевлаштування випускників.
Яскраво презентували студентську майстерність К. Романчук, В. Павлов, К. Добровольська та команда КВК – художній керівник ЦКМ І. Кулик.
Сподіваємося, що такі зустрічі допоможуть вам, шановні старшокласники, зробити правильний професійний вибір!
Чекаємо на вас 28 листопада 2015 р. об 11.00 на Дні відкритих дверей в Центрі культури та мистецтв НАУ за адресою: проспект Комарова, 1.