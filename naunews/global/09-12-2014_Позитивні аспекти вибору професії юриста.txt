Заголовок: Позитивні аспекти вибору професії юриста
Дата: 09/12/2014
URL: https://nau.edu.ua/ua/news/2014/12/pozitivni-aspekti-viboru-profesii-yurista.html
==================================================

3 грудня 2014 року к.ю.н., доцент кафедри кримінального права і процесу Юридичного інституту Юлія Ланцедова разом із старшим викладачем кафедри Ганною Рибіковою провели для учнів 11-х класів спеціалізованої загальноосвітньої школи I-III ступенів з поглибленим вивченням предметів художньо-естетичного циклу № 302 м. Києва правовий лекторій на тему: «Позитивні аспекти вибору професії юриста».
Юлія Ланцедова зазначила, що професія юриста вважається однією з найдревніших і найшановніших. Вона включає в себе широкий спектр спеціалізацій. Тому кожен може знайти саме свою ланку, в якій цікаво розвиватися і працювати. Важливо також те, що без юристів у сучасному демократичному суспільстві не може діяти жодна організація, підприємство, установа, бізнес тощо.
По завершенню зустрічі учні отримали вичерпні відповіді на запитання з приводу особливостей юридичної діяльності та певних аспектів діяльності Юридичного інституту Національного авіаційного університету та навчання в ньому студентів.