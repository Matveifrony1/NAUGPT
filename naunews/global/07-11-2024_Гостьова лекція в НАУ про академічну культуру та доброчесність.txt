Заголовок: Гостьова лекція в НАУ про академічну культуру та доброчесність
Дата: 07/11/2024
URL: https://nau.edu.ua/ua/news/2024/11/gostova-lektsiya-v-nau-pro-akademichnu-kulturu-ta-dobrochesnist.html
==================================================

29 жовтня 2024 року
в Національному авіаційному університеті відбулася гостьова лекція професорки
Олени Семеног
, докторки педагогічних наук, керівниці Центру науково-освітнього партнерства і мережевої взаємодії Сумського державного педагогічного університету імені А. С. Макаренка.
Захід організувала
кафедра української мови та культури факультету лінгвістики та соціальних комунікацій.
Професорка Семеног представила лекцію на тему
«Формування цінностей академічної культури: досвід науково-дослідної лабораторії «Академічна культура дослідника» СумДПУ»
в межах навчальної дисципліни «Академічна доброчесність і професійна етика». Ця дисципліна є важливою складовою освітньо-професійних програм НАУ.
Лекція об’єднала широку аудиторію:
здобувачів бакалаврського та магістерського рівнів вищої освіти з ФЛСК, ФКНТ, ФАЕТ НАУ, так і аспіранти Сумського державного педагогічного університету імені А. С.Макаренка в дискурсі багаторічної співпраці двох провідних університетів країни. Такий формат став черговим підтвердженням плідної співпраці між двома провідними університетами України.
Під час виступу лекторка не лише презентувала освітньо-просвітницьку діяльність лабораторії, а й
порушила актуальні питання академічної культури та доброчесності в контексті сучасних викликів
— цифровізації освіти та розвитку штучного інтелекту. Особливу увагу було приділено порівняльному аналізу ситуації в українських та закордонних закладах вищої освіти.
Захід став важливим внеском у розвиток академічної культури та міжуніверситетської співпраці.