Заголовок: Стартував фестиваль «Студентська весна XL»: «Командам – удачі, глядачам - позитиву!»
Дата: 02/04/2018
URL: https://nau.edu.ua/ua/news/1/3/startuvav-festival-studentska-vesna-xl-komandam-–-udachi-glyadacham-pozitivu.html
==================================================

1-го квітня, у всесвітній День гумору, відбулося урочисте відкриття найпопулярнішого  заходу весняного сезону Національного авіаційного університету - 40-ї ювілейної Студвесни.
З початком «Студентської весни - 2018» глядачів і команди привітали в.о. ректора НАУ В.М. Ісаєнко та народний депутат України Д.Й. Андрієвський. Вони побажали студентам творчого  натхнення, удачі та перемог у важкому змаганні.
В перший день фестивалю 10 команд представили свої номера-візитки та запрошували гостей на концерти інститутів, які відбудуться упродовж місяця.
На сцені Центру культури та мистецтв кожна команда вражала заповнений вщент зал глядачів динамічними, сповненими гумором, концертними номерами. Зал емоційно зустрічав кожен номер та гучними оплесками підтримував найвдаліші виступи. Родзинкою цього  вечора стали виступи викладачів НАУ, «Джокера з КВП» і Олега Винника з НН ІІДС.
Зазначимо, що до складу журі, яке буде оцінювати творчий рівень концертних програм увесь наступний місяць, входять випускники НАУ, представники нашого університету, КПІ, поціновувачі студентської творчості, які вже не перший раз оцінюють виступи, зокрема Ваган Карапетян, Роман Шутак, Олександр Арутюнян, Шинкарук Сергей, Євген Бульда, Володимир Яскель,
Олег Теплих
та Марія Рощук.
В рамках «Студвесни XL» діє невеличка акція-сюрприз для її учасників та вболівальників: кожен бажаючий, хто зробив фотографію та виставив її у своєму профілі у соціальній мережі Instagram з хештегом #STUDVESNAXL отримує роздруковане фото на першому концерті серед інститутів – НН ІЕБ, який відбудеться вже 3-го квітня.
Бажаємо усім командам удачі!