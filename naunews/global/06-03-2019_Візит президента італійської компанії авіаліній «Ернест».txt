Заголовок: Візит президента італійської компанії авіаліній «Ернест»
Дата: 06/03/2019
URL: https://nau.edu.ua/ua/news/2019/3/vizit-prezidenta-italiyskoi-kompanii-avialiniy-ernest.html
==================================================

У Національному авіаційному університеті відбулась зустріч  з президентом італійської компанії авіаліній «Ернест» Шаді Ель Таніром  за участі заступника генерального директора міжнародного аеропорту «Київ» імені І. Сікорського  Валерія Поліщука.
Заступник генерального директора міжнародного аеропорту «Київ» представив авіакомпанію «Ернест» як партнера аеропорту «Київ». Він зазначив, що Шаді Ель Танір  висловив побажання дізнатись більше про університет в якому  навчаються майбутні фахівці авіаційної галузі.
Гостей ознайомили з навчальною та науково-дослідною базою університету. Вони відвідали Авіаційний навчальний ангар, Музей НАУ та спеціалізовані лабораторії Аерокосмічного інституту.
За результатами зустрічі сторони домовились розробити та укласти Меморандум про взаєморозуміння. Зокрема, йшлося про можливість проходження курсів підвищення кваліфікації фахівців компанії «Ернест» в Інституті ІКАО та Інституті неперервної освіти НАУ.