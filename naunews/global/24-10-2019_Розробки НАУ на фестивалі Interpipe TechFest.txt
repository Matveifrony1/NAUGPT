Заголовок: Розробки НАУ на фестивалі Interpipe TechFest
Дата: 24/10/2019
URL: https://nau.edu.ua/ua/news/2019/10/rozrobki-nau-na-festivali-interpipe-techfest.html
==================================================

Науково-виробничий центр безпілотної авіації «Віраж» НАУ презентував свої технічні розробки на фестивалі Interpipe TechFest, що проходив у місті Дніпро 19-20 жовтня 2019 року. Фестиваль відвідали понад 20 тисяч українців та іноземних гостей.
Експозицію НАУ оглянула Міністр освіти та науки України Ганна Новосад. Проректор з наукової роботи  університету Володимир Харченко ознайомив Міністра з розробками університету: двомоторним безпілотним повітряним судном М-7-В5 «Небесний патруль», мобільним безпілотним комплексом М-56 «Модуль», навчальним мобільним безплотним комплексом М-10-2 «Око» та полікоптер НАУ ПК-08.
Фестиваль проводиться за основними напрямками: промислова та освітня складові експозицій. Участь у науковому напрямі цього року взяли понад 30 технічних навчальних закладів з усієї України та основні технічні компанії сходу: ДП «Виробниче об'єднання Південний машинобудівний завод ім. О. М. Макарова» та ДП «Конструкторське бюро «Південне» ім. М. К. Янгеля», Запорізьке машинобудівне конструкторське бюро «Прогрес» ім. академіка О. Г. Івченка, ДП "Харківське конструкторське бюро з машинобудування імені О. Морозова" і Кременчуцький автомобільний завод та інші.