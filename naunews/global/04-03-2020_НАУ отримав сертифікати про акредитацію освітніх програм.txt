Заголовок: НАУ отримав сертифікати про акредитацію освітніх програм
Дата: 04/03/2020
URL: https://nau.edu.ua/ua/news/2020/berezen/nau-otrimav-sertifikati-pro-akreditatsiyu-osvitnih-program.html
==================================================

Національний авіаційний університет успішно пройшов процедуру акредитації  за новими умовами та отримав сертифікати про акредитацію освітніх програм за другим (магістерським) рівнем.
Експертні групи у складі гаранта, завідувача кафедри, керівника та членів експертної групи і модератори від НАУ працювали у період з 10.12.2019 року по 18.12.2019 року.
Результат кропіткої роботи та фахового підходу співробітників університету – сертифікати за освітніми програмами:
- «Підприємництво та бізнес-технології» спеціальності 076 Підприємництво, торгівля та біржова діяльність;
- «Психологія бізнесу» спеціальності  053 Психологія;
- «Практична психологія» спеціальності 053 Психологія;
- «Конфліктологія та практична медіація» спеціальності 053 Психологія (умовно);
- «Суспільне врядування, регіональний розвиток та самоврядування» спеціальності 281 Публічне управління та адміністрування;
- «Економічний аналіз й прогнозування в публічному управлінні» спеціальності 281 Публічне управління та адміністрування.
Звіти про результати акредитаційних експертиз освітніх програм розміщено за
посиланням
, а сертифікати –
https://nau.edu.ua/ua/menu/navchannya/litsenziya-ta-sertifikati/sertificat-2.html
.
Успішна акредитація п’яти освітніх програм підтверджує, що НАУ відповідає усім викликам сучасного світу, а умовна акредитація (на один рік) однієї освітньо-професійної програми – що нам є ще над чим працювати. Адже університет прагне відповідати світовим стандартам та бути конкурентоспроможним і відповідальним за якість викладання та навчання усіх рівнів.