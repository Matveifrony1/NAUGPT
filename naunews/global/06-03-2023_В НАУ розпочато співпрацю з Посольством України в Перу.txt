Заголовок: В НАУ розпочато співпрацю з Посольством України в Перу
Дата: 06/03/2023
URL: https://nau.edu.ua/ua/news/2023/3/v-nau-rozpochato-spivpratsyu-z-posolstvom-ukraini-v-peru.html
==================================================

Нещодавно відбулась робоча онлайн зустріч декана Факультету міжнародних відносин НАУ Юрія Волошина з Надзвичайним і Повноважним Послом України в Республіці Перу Юрієм Полюховичем.
До зустрічі також долучилися перший секретар Ростислав Яворівський та третій секретар з консульських питань Богдан Брескаленко.
Надзвичайний і Повноважний Посол України в Республіці Перу Юрій Полюхович зазначив, що Посольство серед іншого опікується питаннями освіти, науки та культури та сприяє просуванню освітньої та культурної дипломатії задля популяризації України у світі.
Декан ФМВ Юрій Волошин презентував діяльність факультету та підкреслив зацікавленість у співпраці з Посольством задля налагодження тісного міжнародного співробітництва з освітніми та навчально-науковими установами країн Латинської Америки.
Сторони обговорили питання щодо подальшої співпраці між НАУ й Посольством України в Перу, діяльність якого поширюється також на Республіку Еквадор та Республіку Колумбія. Були намічені перспективи встановлення контактів з закладами вищої освіти та налагодження міцних зв’язків з компаніями та фірмами авіаційної сфери країн Латинської Америки, що зацікавлені у розвитку співробітництва у сфері освіти та науки.
За результатами робочої зустрічі визначено напрями співпраці та шляхи майбутньої взаємодії. Сторони домовились, що Посольство України в Перу сприятиме просуванню НАУ у країнах Латинської Америки та налагодженні зв’язків з освітніми установами Перу.