Заголовок: Увага! Інформація АМЦ щодо епідемічної ситуації з грипу і ГРВІ
Дата: 03/02/2016
URL: https://nau.edu.ua/ua/news/2016/1/uvaga-informacziya-amcz-shhodo-epidemichnoi-situaczii-z-gripu-i-grvi.html
==================================================

Грип - гостре інфекційне захворювання дихальних шляхів, яке викликається вірусом грипу. Гострі респіраторні вірусні інфекції (ГРВІ) - вірусні захворювання дихальної системи, які викликаються аденовірусами, риновірусами, респіраторно-синцитіальним вірусом тощо. Збудники грипу та ГРВІ  передаються повітряно-крапельним шляхом (під час чихання та  кашлі хворої людини), а також  контактним шляхом  - через  забруднені руки хворої людини, яка прикриває рот при кашлі/чиханні, а потім забруднює  побутові речі. Грип має симптоми, схожі з ГРВІ і проявляється: підвищенням температури,   закладеністю носа, чиханням, сухістю і першінням у горлі, болями в суглобах і м’язах, загальним недомаганням.
Вакцинація – найефективніший засіб захисту від грипу.
Запобігти зараженню грипом можна, якщо дотримуватись рекомендацій:
Уникати скупчень людей, щоб зменшити вірогідність контактів із хворими людьми. Це актуально під час сезону грипу та епідемій.
Користуватися одноразовими масками при догляді за  хворим на грип/ГРВІ  чи  спілкуванні з ним. Маска повинна прикривати рот і ніс.
Регулярно провітрювати приміщення і робити вологе прибирання — як у помешканні, так і в робочих приміщеннях, щоб не зберігалися живі віруси і бактерії.
Повноцінно харчуватися, висипатися, уникати перевтоми — для підвищення опірної здатності організму. Це збільшить шанси запобігти як зараженню, так і важким формам хвороби та її ускладненням.
Мати чисті руки — інфекція потрапляє в організм через рот, ніс та очі, яких ви час від часу торкаєтесь руками. Тими ж руками ви тримаєте гроші чи тримаєтесь за поручні, на яких  залишились від дотиків рук інших людей віруси і бактерії . Тому необхідно часто мити руки з милом.
Одягатися відповідно до погодних умов.
Рекомендації при перших ознаках хвороби:
1. Залишатися вдома, щоб не  погіршувати стану  і не наражати оточуючих на небезпеку.
2. Ізолювати хвору людину — виділити їй окрему кімнату і посуд, визначити одну людину, яка доглядатиме за нею, і по можливості триматися на відстані 2 метри від хворої людини.
Викликати лікаря або швидку допомогу.
Не займатися самолікуванням.
БАЖАЄМО ЗДОРОВ´Я!