Заголовок: Університет долучився до міжнародного флешмобу #ERASMUSDAYS 2020
Дата: 16/10/2020
URL: https://nau.edu.ua/ua/news/2020/zhovten/universitet-doluchivsya-do-mizhnarodnogo-fleshmobu-erasmusdays-2020.html
==================================================

Відбувся круглий стіл: «Роль національної ідентичності в міжкультурній комунікації» організований кафедрою іноземних мов та прикладної лінгвістики ФЛСК спільно з сектором академічної мобільності ІНТЛ.
Доповідачі презентували окреслення генези, поетики, модифікації, психології та філософії моделей національної ідентичності, що є необхідним підґрунтям для спрямованого осягнення динаміки міжкультурної комунікації, зміцнення міжнародних зв’язків, подолання явища культурного шоку. Концепт національної ідентичності розглядався як цілісна теоретична та емпірична модель різнорівневого функціонування національної культурної, літературної та мовної ідентичності у полілозі культур.
Відбулася онлайн-зустріч "ERASMUS+ OPPORTUNITIES FOR STUDENTS" організована товариством молодих учених ФЛСК спільно з сектором академічної мобільності ІНТЛ. Учасники зустрічі дізналися про усі деталі програми академічної мобільності Erasmus+ від підготовки документів до перебування в закордонному університеті.