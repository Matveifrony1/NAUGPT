Заголовок: До уваги студентів НАУ!
Дата: 15/05/2019
URL: https://nau.edu.ua/ua/news/2019/5/do-uvagi-studentiv-nau.html
==================================================

У зв’язку із численними зверненнями студентів НАУ до адміністрації Національного авіаційного університету щодо підписання заяви про «утримання зі стипендії профспілкових внесків до ППОСА НАУ», повідомляємо, що адміністрація НАУ не має жодного відношення до зазначеної заяви.
Зміст заяви на ім’я ректора, яку члени студентського профкому пропонують підписати студентам, не відповідає вимогам чинного законодавства та Положенню про ППОСА НАУ.
Пунктом 3.7. Положення про ППОСА НАУ передбачено, що член профспілки зобов’язаний щомісячно сплачувати членські внески за (його) письмовою заявою до бухгалтерії НАУ або особисто в установленому порядку.
Пункт 6.5. Положення про ППОСА НАУ передбачає, що щомісячні внески встановлюються у розмірі одного відсотка стипендії і сплачуються шляхом утримання зі стипендії членів профспілки бухгалтерією НАУ і перераховуються на рахунок ППОСА НАУ за наявності письмових заяв відповідно до укладеного колективного договору.
Пунктом 3.8. Колективного договору між адміністрацією, трудовим колективом та студентським колективом Національного авіаційного університету на 2018 рік передбачено, що утримання профспілкових членських внесків із заробітної плати та їхнє безготівкове перерахування проводяться за особистими заявами працівників.
Тому, задля дотримання визначених норм і процедур, профспілкові внески студентів в розмірі 1% стипендії перераховуються на рахунок ППОСА НАУ виключно за особисто поданими письмовими заявами членів профспілки до бухгалтерії НАУ.
Адміністрація НАУ нагадує, що членство в профспілках є добровільним.
Додатково інформуємо, що «Генеральна Асамблея на повторному голосуванні прийняла рішення надати рекомендацію ОСС ліквідувати студентські профспілки».
https://t.me/uasukr/313?fbclid=IwAR2SrOB70oJDl6SUP9sUHHUazHdupYcGJkuYz25NWHLEkfbd_ieWahwTsLA