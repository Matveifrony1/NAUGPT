Заголовок: Студенти-правники відвідали судові засідання
Дата: 16/11/2016
URL: https://nau.edu.ua/ua/news/2016/11/studenti-pravniki-vidvidali-sudovi-zasidannya.html
==================================================

15 листопада 2016 рок в рамках співпраці з державними установами студенти академічної групи ПР-404 Навчально-наукового Юридичного інституту в супроводі асистента кафедри цивільного права і процесу Ганни Омельченко взяли участь у судових засіданнях Київського апеляційного адміністративного суду.
Під час судових слухань студенти, як вільні слухачі, мали можливість  ознайомитись із стадіями судового процесу та побачити, якими правами та обов’язками на практиці володіють сторони.
Майбутні юристи отримали необхідну інформацію про процедуру розгляду справ без участі сторін, оскільки Апеляційний суд з’ясовує, чи не порушено норми процесуального права, і чи не виявлені нові обставини щодо застосування норм матеріального права. Також вони безпосередньо ознайомились з регламентом роботи відділу канцелярії, структурою та особливостями роботи апарату  суду, із характером співпраці працівників суду із громадянами тощо.
Студенти мали можливість поставити запитання суддям щодо умов праці в установі, можливості працевлаштування та подальших реформ у судовій системі.