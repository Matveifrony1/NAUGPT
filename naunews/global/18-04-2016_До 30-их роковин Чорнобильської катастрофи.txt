Заголовок: До 30-их роковин Чорнобильської катастрофи
Дата: 18/04/2016
URL: https://nau.edu.ua/ua/news/2016/4/do-30-ix-rokovin-chornobilskoi-katastrofi.html
==================================================

З 9 березня по 13 квітня 2016 р. в Навчально-науковому інституті Економіки та менеджменту було проведено ряд заходів, присвячених вшануванню пам’яті 30-х роковин Чорнобильської катастрофи. Особливої уваги заслуговує тематичний вечір, проведений студентами та викладачами кафедри фінансів, обліку і аудиту.
На ньому студенти гр. ОА-115, ОА-215, ОА-315 представили стінгазети, присвячені дню пам'яті про найбільшу техногенну катастрофу та вшануванню героїзму пожежників, експлуатаційного персоналу ЧАЕС, військовослужбовців, будівельників, науковців, медиків, які брали участь у ліквідації наслідків аварії на ЧАЕС.
Перед студентами виступили декан ФЕП Олена Ареф’єва та завідувач кафедри фінансів, обліку і аудиту Ольга Гайдаржийська.
З доповідями на тему: «Чорнобиль: 30 років болю» виступили студентка гр. ОА-315 Діана Ткач та студентка гр. ОА-115 Тетяна Чайковська.
Хвилиною мовчання була вшанована пам’ять людей, що втратили життя внаслідок атомних техногенних катастроф, зі словами «Подвиг цих людей назавжди записано до літопису людської мужності, він навічно залишиться у пам'яті українського народу».