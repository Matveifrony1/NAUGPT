Заголовок: Досягнуто домовленості про співробітництво з Перу
Дата: 22/07/2019
URL: https://nau.edu.ua/ua/news/2019/7/dosyagnuto-domovlenosti-pro-spivrobitnitstvo-z-peru.html
==================================================

Ректор Володимир Ісаєнко на запрошення Надзвичайного і Повноважного Посла Перу в Україні Альберто Саласа Барахона  та  Почесного консула Перу в Україні Ігора Баленка відвідав урочистості з нагоди 198-ої річниці Дня незалежності Республіки Перу. В рамках заходу відбулась презентація фотовиставки «Велика стежка інків».
Під час заходу Надзвичайний і Повноважний Посол обговорив з ректором НАУ розвиток науково-освітніх зв’язків між Україною і Перу. Зокрема, йшлося про впровадження спільних програм підготовки фахівців в авіаційній галузі, розробку програм обміну викладачів та студентів.
Альберто Салас Барахона  підкреслив, що уряд Перу націлений на зміцнення співпраці з Україною,  «з якою у нас спільна культурна спадщина, спільні цінності та взаємодоповнюючі інтереси». Результатом перемовин стала домовленість про сприяння Повноважного Посла співпраці НАУ та університетів Перу.
Відповідатиме за співробітництво Національного авіаційного університету та Республіки Перу аташе з економічних і торгових питань Хуан Олівас Корнехо, випускник НАУ.