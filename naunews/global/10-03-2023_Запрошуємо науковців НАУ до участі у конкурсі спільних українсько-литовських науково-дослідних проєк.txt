Заголовок: Запрошуємо науковців НАУ до участі у конкурсі спільних українсько-литовських науково-дослідних проєктів
Дата: 10/03/2023
URL: https://nau.edu.ua/ua/news/2023/3/zaproshuemo-naukovtsiv-nau-do-uchasti-u-konkursi-spilnih-ukrainsko-litovskih-naukovo-doslidnih-proektiv.html
==================================================

З 01 березня 2023 року по 03 травня 2023 року Міністерство освіти і науки України та Міністерство освіти, науки та спорту Литовської Республіки і Науково-дослідна рада Литви оголошують конкурс спільних українсько-литовських науково-дослідних проєктів для реалізації у 2024-2025 роках.
Конкурс відкритий для будь-яких науково-дослідних груп українських закладів вищої освіти, наукових установ, підприємств, в статуті яких зазначається діяльність із проведення наукових досліджень та науково-дослідних груп литовських установ.
Пріоритетні напрями:
- Енергетика та енергоефективність;
- Технології оборонного спрямування;
- Екологія та раціональне природокористування;
- Науки про життя, нові технології лікування та профілактики найпоширеніших хвороб, дослідження у сфері біотехнології, біоінженерії та генетики;
- Нові речовини та матеріали;
- Інформаційні та нові виробничі технології (лазерні, прецизійні, механотронні, робототехнічні, плазмові, оптоелектронні, сенсорні тощо);
- Пріоритетні проблеми у сфері соціальних та гуманітарних наук.
Етапи відбору:
1. перевірка документів на відповідність вимогам конкурсу;
2. передача заявок на наукову експертизу;
3. проведення наукових експертиз паралельно в обох країнах;
4. ранжування переліку проєктів за результатами наукових експертиз обох сторін;
5. відбір та затвердження на засіданні двосторонньої українсько-литовської Комісії 10-12-ти найрейтинговіших науково-дослідних проєктів для фінансування;
6. розміщення інформації про переможців конкурсу на вебсайті МОН.
Критерії оцінювання проєкту:
- наукова відповідність, якість та оригінальність проєкту;
- можливість проведення спільних досліджень і адекватність наукового методу і підходу;
- здатність та компетентність тимчасових наукових колективів втілити проєкт у життя;
- досвід участі у міжнародних проєктах і перспектива розвитку міжнародного співробітництва;
- якість інфраструктури установ, що беруть участь у проєкті;
- участь у проєкті молодих науковців віком до 35 років включно (як рекомендація);
- можливості практичного використання результатів проєкту.
Детальну інформацію про участь у конкурсі можна дізнатися за
посиланням
.