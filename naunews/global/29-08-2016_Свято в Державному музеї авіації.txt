Заголовок: Свято в Державному музеї авіації
Дата: 29/08/2016
URL: https://nau.edu.ua/ua/news/2016/8/svyato-v-derzhavnomu-muzei-aviatsii.html
==================================================

24 серпня 2016 року учасники проекту «Літня школа–2016» здійснили цікаву екскурсію до Державного музею авіації,  у якій взяв участь директор музею, професор Юрій Зіатдінов, а також викладачі кафедри базових і спеціальних дисциплін ІДП доценти В. Хребет та О. Бруяка  і начальник навчального відділу ІДП Ю. Скорик.
Учні були здивовані великими масштабами музею просто неба та великою кількістю експонатів, що представляють бойову техніку, кращі зразки цивільної авіації, військове оснащення літаків, авіаційні двигуни і, звичайно, авіаційну техніку різних поколінь.
Досвідчені екскурсоводи музею провели змістовну екскурсію, пов’язану з історією авіації, авіабудуванням, розповіли багато цікавого про основні експонати музею.
Учасники літньої школи скористалися з нагоди побувати в кабінах пілотів, потримати в руках штурвал, доторкнутися до історичних літаків, зробити бажані фото на пам’ять, щоб показати батькам, друзям та знайомим.
І хоч час минув швидко, але він подарував учасникам літньої школи багато незабутніх вражень.