Заголовок: Студенство НАУ влаштувало оригінальний флеш-моб до Дня вишиванки (ВІДЕО)
Дата: 17/05/2018
URL: https://nau.edu.ua/ua/news/1/5/studenstvo-nau-vlashtuvalo-originalniy-flesh-mob-do-dnya-vishivanki.html
==================================================

Студентство і працівники Національного авіаційного університету влаштували оригінальний флеш-моб до Дня вишиванки.
Сьогодні вранці, шанувальники українських національних традицій, зібралися біля одного з символів НАУ – літака Ан-26, у вишиванках. Щоб продемонструвати прагнення берегти і розвивати  українські, учасники заходу вишикувались таким чином, щоб утворити літери у вигляді абревіатури нашого вишу – НАУ.
Крім того, в рамках відзначення Дня вишиванки у НАУ сьогодні відбудеться танцювальний флеш-моб на площі Знань, а у 13.00 відбудеться святковий концерт.
Нагадаємо, що  День вишиванки - міжнародне свято, яке покликане зберегти українські традиції щодо створення та носіння етнічного вишитого одягу. Дата проведення – щороку в третій четвер травня.
Свято, присвячене українській національній культурі і традиціям, попри свій відносно молодий вік вже набуло широкої популярності та стало традиційним. Святкові акції, присвячені українській вишитій сорочці, проводяться не лише в Україні, але й далеко за її межами – у країнах Європи, Канаді, Сполучених Штатах Америки, Австралії, тощо. В цей день, усі бажаючі можуть долучитись до свята, вдягнувши вишиванку на роботу або навчання.