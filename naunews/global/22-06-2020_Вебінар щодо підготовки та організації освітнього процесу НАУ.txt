Заголовок: Вебінар щодо підготовки та організації освітнього процесу НАУ
Дата: 22/06/2020
URL: https://nau.edu.ua/ua/news/2020/cherven/vebinar-shchodo-pidgotovki-ta-organizatsii-osvitnogo-protsesu-nau.html
==================================================

Відбувся дистанційний вебінар ректорату з керівниками навчальних підрозділів та гарантами освітніх програм  НАУ присвячений новим підходам до змісту підготовки та організації освітнього процесу у 2020 – 2021 навчальному році.
Активно обговорювались питання актуалізації та нової редакції освітніх програм усіх освітніх рівнів відповідно до Положення про освітньо-професійні (освітньо-наукові) програми. Учасників цікавило питання формування вибіркового компонента освітніх програм та механізм його реалізації, ставилися питання щодо збільшення обсягів практичної підготовки на усіх освітніх рівнях, видів практик та їх організації.
Також розглянуто питання курсового проєктування, що запропоновано на бакалаврському освітньому рівні як єдиний університетський підхід. У даному контексті виникали питання щодо реалізації ідеї запровадження міждисциплінарних наскрізних курсових проєктів зі сталого розвитку та фахового курсового проєкту. Жвава дискусія, велика кількість питань вказує на бажання усіх учасників процесу упроваджувати освітні інновації, запроваджувати кращі світові практики у освітній процес в університеті.