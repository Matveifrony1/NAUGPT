Заголовок: Результати  профорієнтаційного опитування абітурієнтів-2020
Дата: 17/07/2020
URL: https://nau.edu.ua/ua/news/2020/lipen/rezultati-proforientatsiynogo-opituvannya-abiturientiv-2020.html
==================================================

Інститут інноваційних освітніх технологій провів профорієнтаційне опитування (соціологічний вимір) майбутніх абітурієнтів задля допомоги у їх професійному самовизначенні. У соціологічному вимірі взяли участь респонденти зі всієї України.
Основні отримані результати соціологічного виміру засвідчили, що респонденти свідомо обирають майбутню професію – 83,3 %. Найбільша кількість учасників основним напрямом своєї професійної підготовки обрали: природничі й точні науки – 16,7 %, сферу бізнесу та менеджменту – 22,2 %, інженерні спеціальності – 16,7 %, соціально-політичний напрям – 12,9 %, гуманітарні дисципліни – 19,4 %, творчі спеціальності – 13,9 %, військові спеціальності – 2,8 %;
На вибір майбутньої професії респондентів найбільше впливають: власні міркування – 83,3 %, особисті здібності – 50 %, батьки – 30,6 %, мережа Інтернет – 25 %, друзі чи знайомі – 19,4 %, інформація у ЗМІ – 16,7 %, вчителі – 5,6 %;
Головними чинниками, якими керувалися респонденти при виборі майбутньої професії були: власні здібності й прагнення – 83,3 %, оплата праці – 41,7 %, перспектива кар’єрного зростання в обраній професії – 38,9 %, престиж професії – 22,2 %, приносити користь людям – 38,9 %, фінансові можливості батьків – 2,8 %;
Абітурієнти достатньо проінформовані щодо своєї майбутньої професії, а саме ознайомлені з: професійними якостями – 69,4 %, можливостями отримання майбутньої професії – 63,9 %, перевагами обраної професії над іншими – 50 %, потребами ринку праці – 52,8 %, умовами праці – 44,4 %;
Соціологічний вимір також засвідчив, що вибір подальшої професії абітурієнти здійснюють переважно самостійно, а також керуючись порадами батьків та Інтернет-ресурсами; найголовнішими критеріями у виборі майбутньої професії є власні здібності й прагнення, оплата праці та перспектива кар’єрного зростання.
Детально з результатами соціологічного виміру можна ознайомитися за
посиланням
.