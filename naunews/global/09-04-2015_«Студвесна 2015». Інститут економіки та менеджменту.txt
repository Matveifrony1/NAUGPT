Заголовок: «Студвесна 2015». Інститут економіки та менеджменту
Дата: 09/04/2015
URL: https://nau.edu.ua/ua/news/2015/4/studvesna-2015-institut-ekonomiki-ta-menedzhmentu.html
==================================================

8 квітня в Центрі культури та мистецтв Національного авіаційного університету відбувся третій концерт фестивалю «Студентська весна 2015», який організувала команда Інституту економіки та менеджменту.
Сюжет першої частини: хлопець домовляється з другом, що дівчина з паралельної групи закохається в нього. А дівчина, в свою чергу, зустрічається з цим хлопцем заради дослідження для своєї дипломної роботи. Незважаючи на це, кінець історії щасливий – пара залишається разом. Мораль номеру – мета не завжди виправдовує методи.
Друга частина проходила під гаслом «Вечірній ІЕМ». Конферанс був в образі Володимира Зеленського. Команда підготувала: пантоміму (на весіллі), сценку про двох чоловіків, що відпочивають на природі (мораль – нас оточують багато хороших людей, просто ми цього не помічаємо), відео «Як сподобатися хлопцю (поради для дівчат)», дуетну пісню та сценку «про засланого козачка». Крім того учасники розкрили «таємниці» творення фокусів та підготували номер з хімічними реакціями.
Наступною вийде на сцену ЦКМ позмагатись за кубок команда Інституту аеронавігації. Концерт відбудеться 13 квітня. Ласкаво просимо!