Заголовок: Розвиток soft skills студентів НАУ: підвели підсумки соціально-освітнього проєкту
Дата: 11/12/2023
URL: https://nau.edu.ua/ua/news/2023/12/rozvitok-soft-skills-studentiv-nau-pidveli-pidsumki-sotsialno-osvitnogo-proektu.html
==================================================

На Факультеті лінгвістики та соціальних комунікацій за підтримки Товариства молодих вчених упродовж двох місяців проходив освітньо-науковий  проєкт «Soft skills». Куратором проєкту виступила Анжеліка Кокарєва, заступник декана з наукової та міжнародної діяльності ФЛСК.
Цьогоріч проєкт зібрав понад 60 учасників з різних факультетів Національного авіаційного університету.
У межах проєкту учасники опановували та поліпшили в себе такі важливі навички як: комунікація, мотивація, самоменеджмент, саморозвиток, адаптивність, співпраця, лідерство, емоційний інтелект та резильєнтність. Все це – якості, якими має володіти сучасний фахівець будь-якого спрямування!
Проєкт містив серію корисних тренінгів від провідних спікерів – фахівців своєї справи. Хто ж був нашими зірковими та досвідченими тренерами?
«Секрети EQ» – практичний психолог, викладач психології, коуч Елліна Главінська;
«Врегулювання конфліктних ситуацій» – аспірант, педагог вищої школи Богдан Швець.
«Особливості комунікації з військовими» – кандидат психологічних наук, доцент, психолог, тренер, коуч-консультант Олена Главінська;
«Лідерство. Мотивація. Саморозвиток» – відповідальна по роботі зі студентами ФЛСК Леся Хоменко-Семенова;
«Резильєнтність» – надважлива навичка сьогодення» – психолог, старший викладач кафедри педагогіки та психології професійної освіти ФЛСК Марія Патруль;
«10 лайфхаків для розвитку емоційного інтелекту» – заступник декана з наукової та міжнародної діяльності ФЛСК Анжеліка Кокарєва;
На завершальному етапі проєкту відбулося вручення сертифікатів усім учасникам. Фінальну зустріч в рамках проєкту відвідала Наталія Ладогубець, декан ФЛСК, яка привітала учасників і побажала їм натхнення та цікавих викликів та успіху. Мали також запрошеного гостя – Катерину Демковську, керівника Медіацентру НАУ, яка розповіла про напрями діяльності прес центру НАУ, заплановані масштабні проєкти та можливості приєднатися до команди Катерини.
Символічно, останній тренінг відбувся 6 грудня, у День Збройних Сил України та Свято Святого Миколая. Остання вправа тренінгу «павутинка єднання» поєднала всіх учасників, які ділилися враженнями та щиро дякували, що сьогодні ми маємо можливість професійно зростати, поєднала у прагненні й вірі в ПЕРЕМОГУ!
Дякуємо нашим Захисникам за можливість жити і творити!
Слава Україні!