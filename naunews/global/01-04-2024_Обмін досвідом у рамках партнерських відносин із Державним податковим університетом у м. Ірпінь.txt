Заголовок: Обмін досвідом у рамках партнерських відносин із Державним податковим університетом у м. Ірпінь
Дата: 01/04/2024
URL: https://nau.edu.ua/ua/news/2024/3/obmin-dosvidom-u-ramkah-partnerskih-vidnosin-iz-derzhavnim-podatkovim-universitetom-u-m-irpin.html
==================================================

21 березня 2024 року
відбувся методичний семінар на тему
«Сучасні вимоги до освітнього процесу в закладі вищої освіти»
на базі Юридичного факультету Державного податкового університету в м. Ірпінь. Захід проведено в рамках співпраці між Національним авіаційним університетом та Державним податковим університетом згідно з чинною Угодою про співпрацю.
Участь у науковому заході взяли
представники провідних закладів вищої освіти, зокрема Національного авіаційного університету, Київського національного університету імені Тараса Шевченка, Київського національного економічного університету імені Вадима Гетьмана, Київського національного університету будівництва і архітектури.
Від Юридичного факультету НАУ з доповіддю
«Проблеми організації роботи із здобувачами вищої освіти»
виступила завідувачка кафедри господарського, повітряного та космічного права
Любов Нецька.
Науково-педагогічні працівники обговорили актуальні проблеми адаптації освітнього процесу в умовах воєнного стану, організації індивідуальної роботи зі здобувачами вищої освіти, використання штучного інтелекту та інформаційно-комунікаційних технологій в освітньому процесі. Зокрема, доповідачами були
Оксана Кузьменко, Ірина Похиленко, Богдан Щербина, Любов Нецька, Лариса Мілімко, Євген Колосовський
та інші.
Обмінявшись досвідом
та отримавши нові методичні знання, науково-педагогічні працівники Юридичного факультету НАУ зможуть апробувати і застосувати їх у навчальному процесі для підвищення його якості.
Висловлюємо вдячність організаторам заходу за можливість плідної співпраці та розвитку партнерських відносин між закладами вищої освіти.