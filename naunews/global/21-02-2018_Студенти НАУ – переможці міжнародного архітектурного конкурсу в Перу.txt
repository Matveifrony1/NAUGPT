Заголовок: Студенти НАУ – переможці міжнародного архітектурного конкурсу в Перу
Дата: 21/02/2018
URL: https://nau.edu.ua/ua/news/1/2/studenti-nau-–-peremozhtsi-mizhnarodnogo-arhitekturnogo-konkursu-v-peru.html
==================================================

За підсумками міжнародного архітектурного конкурсу на  кращу проектну пропозицію університетського кампусу у м. Пукальпа (Перу) перемогу у номінації «Приз глядацьких симпатій» отримав дипломний проект студента НН ІАП  Володимира Іванова (керівник - ст. викладач кафедри ОАД Н. Здетовецька).
Оригінальне рішення проекту учбового корпусу архітектурного факультету було обране за результатами  відкритого публічного голосування. Диплом 2 ступеню за рішенням журі отримав також проект студента НАУ Валентина Тарасюка за роботу, що найбільше відповідає місцевим умовам будівництва та сучасним принципам «зеленої» архітектури.
Презентація та обговорення проектів-переможців конкурсу, метою якого було відібрати пропозицію для подальшої реалізації, відбулися на місцевому телеканалі «Культура». Найкращі роботи будуть опубліковані в науковому журналі університету, що входить до міжнародної  наукометричної бази  Latindex та  Dialnet plus. Схвальну оцінку журі також отримали інші дипломні проекти студентів НАУ, представлені на конкурс кафедрою Основ архітектури та дизайну та кафедрою містобудування НН ІАП.