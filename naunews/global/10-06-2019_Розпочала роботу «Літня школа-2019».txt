Заголовок: Розпочала роботу «Літня школа-2019»
Дата: 10/06/2019
URL: https://nau.edu.ua/ua/news/2019/6/rozpochala-robotu-litnya-shkola-2019.html
==================================================

06 червня 2019 року в університеті стартував Освітній марафон НАУ «Навчання і розвиток». Понад сто учнів закладів загальної середньої освіти України беруть участь у роботі «Літньої школи – 2019», що має на меті розвиток інтелектуального потенціалу та професійне визначення у профорієнтаційному просторі.
Заняття у літній школі відбуватимуться за інженерно-технічним, природничо-математичним, економічним, міжнародним, юридичним, гуманітарним напрямами.
На відкритті Літньої школи директор Інституту інноваційних освітніх технологій Наталія Муранова презентувала програму НАУ «Обдарована особистість», ознайомила учасників марафону з освітніми та профорієнтаційними проектами для обдарованої учнівської молоді. Зокрема, розповіла про «Пробне ЗНО», «Всеукраїнські учнівські олімпіади НАУ», Міжнародну науково-практичну конференцію молодих учених і студентів «Політ. Сучасні проблеми науки», «Асоціацію обдарованої учнівської молоді НАУ».
Після урочистого відкриття учням провели майстер-класи: «Світ криміналістики» (завідувач навчально-наукової криміналістичної лабораторії Юридичного факультету Лілія Грєкова), «Наукові дослідження в аеродинамічних трубах» (науковий співробітник кафедри аеродинаміки та безпеки польотів літальних апаратів Аерокосмічного факультету Валерій Орлянський) та лекцію «Технічна механіка та композити» (завідувач кафедри механіки Аерокосмічного факультету В’ячеслав Астанін).
Також учні відвідали книжкову виставку «Знайомтеся! Сучасна українська література» (завідувач сектора НТБ Оксана Лазаренко) та екскурсійну програму творчими майстернями (доцент кафедри основ архітектури і дизайна ФАБД Софія Триколенко).
Запрошуємо учнів 10 класів закладів середньої освіти долучитися до навчання у «Літній школі – 2019». Довідки за телефоном: (044) 406-72-09, координатор: Центр обдарованої учнівської молоді Інституту інноваційних освітніх технологій.