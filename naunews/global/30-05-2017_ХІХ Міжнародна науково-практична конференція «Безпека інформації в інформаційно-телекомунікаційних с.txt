Заголовок: ХІХ Міжнародна науково-практична конференція «Безпека інформації в інформаційно-телекомунікаційних системах»
Дата: 30/05/2017
URL: https://nau.edu.ua/ua/news/2017/5/hih-mizhnarodna-naukovo-praktichna-konferentsiya-bezpeka-informatsii-v-informatsiyno-telekomunikatsiynih-sistemah.html
==================================================

25-26 травня 2017 року відбулася щорічна подія у галузі інформаційної безпеки - ХІХ Міжнародна науково-практична конференція «Безпека інформації в інформаційно-телекомунікаційних системах». Конференція організована і проведена за підтримки Держспецзв’язку.
Її учасниками стали представники понад 100 державних інституцій, провідних наукових установ, підприємств і організацій, експерти та фахівці ІТ-галузі.
Було розглянуте широке коло питань криптографічного та технічного захисту інформації, створення сучасних радіотехнічних засобів спеціального зв’язку, обговорювалися сучасні тенденції розвитку безпекових технологій, засобів та методів кіберзахисту критичної інфраструктури.
Традиційно відбувся обмін досвідом та напрацюваннями з актуальних нормативно-правових аспектів сфери захисту інформації, підготовки кадрів та розвитку наукового потенціалу у сфері кібербезпеки.
Підвищену зацікавленість учасників викликала доповідь Голови підкомісії з кібербезпеки Науково-методичної комісії з ІТ МОН України, директора Навчально-наукового інституту комп’ютерних інформаційних технологій НАУ Олександра Юдіна «Розвиток системи сертифікації фахівців з кібербезпеки відповідно світовій системі сертифікації».
Представники університету висловлюють щиру подяку організаторам конференції за надану можливість обміну знаннями та досвідом.