Заголовок: Запрошуємо спільноту Національного авіаційного університету взяти участь у X Фестивалі інноваційних проектів «Sikorsky Challenge 2021: Україна і Світ»
Дата: 29/07/2021
URL: https://nau.edu.ua/ua/news/2021/7/zaproshuemo-spilnotu-natsionalnogo-aviatsiynogo-universitetu-vzyati-uchast-u-x-festivali-innovatsiynih-proektiv-sikorsky-challenge-2021-ukraina-i-svit.html
==================================================

12-14 серпня 2021 року на базі Національного технічного університету України «Київський політехнічний інститут імені Ігоря Сікорського» відбудеться X Фестиваль інноваційних проектів «Sikorsky Challenge 2021: Україна і Світ».
Серед організаторів та учасників цьогорічного фестивалю, присвяченого 30-річчу Незалежності України, Міністерство освіти і науки України, Міністерство з питань стратегічних галузей промисловості України, Державне підприємство «Укроборонпром», Державне космічне агентство України, університети України та Інноваційні кластери міст/регіонів України, які є учасниками Інноваційної екосистеми «Sikorsky Challenge Україна».
Детальну інформацію про Фестиваль можна отримати за
посиланням
.
Головні заходи Фестивалю:
1. Міжнародний форум «Sikorsky Challenge» у форматі трьох тематичних панельних дискусій:
- Всеукраїнська Інноваційна екосистема «Sikorsky Challenge Україна»: національний та міжнародний аспекти;
- Інновації у сфері оборони та безпеки;
- Можливості інноваційного прориву України у галузях промислового Хайтеку та космосу.
2. Виставка стартап-проектів, проривних науково-технічних розробок, включаючи новітні інноваційні розробки в оборонній галузі.
3. Фінал Конкурсу інноваційних проектів, що відбуватиметься в 6 секціях:
- Оборона і безпека;
- Промисловий Хайтек і космос;
- Зелена енергетика і екологія;
- Біомедична інженерія і здоров'я людини;
- Аграрна інженерія;
- Інформаційні технології, цифрова країна, кібербезпека.
Інформація про конкурс інноваційних проектів доступна за
посиланням
.
Запрошуємо спільноту НАУ взяти участь в урочистостях та інших заходах Фестивалю.