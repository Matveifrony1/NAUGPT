Заголовок: У Київському фаховому коледжі комп’ютерних технологій та економіки НАУ відбулося урочисте вручення дипломів
Дата: 29/03/2024
URL: https://nau.edu.ua/ua/news/2024/3/u-kiivskomu-fahovomu-koledzhi-komp’yuternih-tehnologiy-ta-ekonomiki-nau-vidbulosya-urochiste-vruchennya-diplomiv.html
==================================================

5 березня
у Київському фаховому коледжі комп’ютерних технологій та економіки НАУ відбулася урочиста церемонія
вручення дипломів
випускникам спеціальності 186 «Видавництво та поліграфія». Для студентів це був особливий день, коли вони отримали документ, що засвідчує здобуття ними вищої фахової освіти після років наполегливої праці та опанування знань.
Під час навчання
випускники спеціальності «Видавництво та поліграфія»
не лише успішно оволоділи необхідними теоретичними знаннями та практичними навичками, а й активно долучалися до різноманітних проєктів, конкурсів та виробничих практик. Це дозволило їм продемонструвати високий рівень професійної майстерності та творчого підходу до вирішення поставлених завдань.
Під час урочистостей
адміністрація коледжу та викладачі тепло привітали випускників
з цим визначною подією в їхньому житті. Вони наголосили на важливості неперервного навчання, постійного самовдосконалення та прагнення до нових звершень. Адже отриманий диплом — це лише перший крок на шляху до професійної реалізації та кар'єрного зростання.
Урочисті промови
були сповнені напуттів та побажань успіхів у майбутніх починаннях. Вони надихнули випускників повірити у власні сили та невпинно рухатися вперед до нових горизонтів знань та досягнень.
Від щирого серця вітаємо випускників та бажаємо їм захопливого професійного шляху, творчих звершень і незгасного ентузіазму в опануванні нових вершин!