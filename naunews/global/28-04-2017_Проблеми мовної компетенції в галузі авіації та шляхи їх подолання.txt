Заголовок: Проблеми мовної компетенції в галузі авіації та шляхи їх подолання
Дата: 28/04/2017
URL: https://nau.edu.ua/ua/news/2017/4/problemi-movnoi-kompetentsii-v-galuzi-aviatsii-ta-shlyahi-ih-podolannya.html
==================================================

20 квітня 2017 року під час проведення XII Всесвітньої науково-практичної конференції «Авіа-2017» в Навчально-науковому гуманітарному інституті відбулося засідання секції 37 «Мовна підготовка фахівців авіаційної галузі». Керівник секції – професор О. В. Ковтун, секретар – доцент Т. Г. Семигінівська.
У роботі секції було представлено доповіді науково-педагогічних працівників з Національного авіаційного університету, Кіровоградської льотної академії Національного авіаційного університету та Кам’янець-Подільського національного університету імені Івана Огієнка.
Провідною проблемою наукової дискусії постали проблеми мовної підготовки фахівців авіаційної галузі.
Найбільший інтерес викликали доповіді, присвячені методиці вдосконалення умінь читання та роботи з бортовою літературою у майбутніх пілотів, перекладацькому аспекту фразеології радіообміну, редагуванню як методу удосконалення комунікативно-професійної компетентності майбутнього фахівця.
Найбільш ґрунтовно окреслена проблематика була представлена у виступах О.В. Ковтун, М.Л. Пилипчук, Л.І. Федчук та Т.А. Гармаш.
Робота секції об’єднала дослідників із різних галузей знань і сфер професійної діяльності та виявила спільність думок та суджень. Обговорення пройшло у формі жвавої дискусії та конструктивного діалогу між учасниками.