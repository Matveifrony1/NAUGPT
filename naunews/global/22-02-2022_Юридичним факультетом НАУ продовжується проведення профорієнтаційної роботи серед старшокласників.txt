Заголовок: Юридичним факультетом НАУ продовжується проведення профорієнтаційної роботи серед старшокласників
Дата: 22/02/2022
URL: https://nau.edu.ua/ua/news/2022/2/yuridichnim-fakultetom-nau-prodovzhuetsya-provedennya-proforientatsiynoi-roboti-sered-starshoklasnikiv.html
==================================================

Протягом лютого, представниками кафедри теорії та історії держави і права Юридичного факультету (ЮФ) Національного авіаційного університету було проведено профорієнтаційну роботу для старшокласників закладів загальної середньої освіти м. Києва та регіонів України.
Так, у онлайн-шоу «Хочу і маю право!» активну участь взяли учні:
- Ставищенського навчально-виховного комплексу «Заклад загальної середньої освіти І-ІІІ ступенів – юридичний ліцей» №2 ім. О.С. Паланського Ставищенської селищної ради Білоцерківського району Київської області;
- Ставищенського навчально-виховного комплексу «Загальноосвітня школа І-ІІІ ступенів – педагогічний ліцей» №1 у Київській області;
- Гімназії №154 (Загальноосвітній навчально-виховний заклад І-ІІІ ступенів) Святошинського району м. Києва;
- Спеціалізованої школи І - ІІІ ступенів № 73 з поглибленим вивченням української мови, літератури та українознавства Шевченківського району м. Києва;
- Стенятинської загальноосвітньої школи І-ІІІ ступенів Львівської області;
- Навчально-виховного комплексу №1 Покровської міської ради Донецької області;
- Спеціалізованої школи І-ІІІ ступенів №138 м. Києва з поглибленим вивченням предметів природничого циклу.
Крім учнів на заході були присутні і гості:
- Світлана Гречанюк-Самойлова, старшина 2 статті, військовослужбовець групи адміністративно-юрисдикційної діяльності 23 Загону Морської охорони Державної прикордонної Служби України;
- Микола Малій, директор правничої компанії «Аюр-консалтинг», генеральний директор сервісної компанії «Арматех-сервіс» у м. Києві;
- Петро Біленчук, професор, кандидат юридичних наук, доцент кафедри кримінального права і процесу ЮФ НАУ;
- Дмитро Чернявський, студент ЮФ НАУ, юрист Всеукраїнської правозахисної громадської організації «Юридична сотня».
Старшокласників ознайомили із засадами правового регулювання протидії міжнародним злочинам в еру електронної комунікації та особливостями проходження військової служби в Україні.
На завершення зустрічі фахівці ЮФ НАУ запросили присутніх до вступу у Національний авіаційний університет, який сьогодні займає перші позиції в рейтингах закладів вищої освіти Україні.