Заголовок: Угода про співпрацю з Vysoká škola báňská - Technická univerzita Ostrava (Чеська республіка)
Дата: 31/05/2017
URL: https://nau.edu.ua/ua/news/2017/5/ugoda-pro-spivpratsyu-z-vysoka-škola-banska-technicka-univerzita-ostrava-(cheska-respublika).html
==================================================

За ініціативи директора Навчально-наукового інституту комп’ютерних інформаційних технологій професора Олександра Юдіна та професора Факультету електроніки та комп’ютерних технологій Йозефа Оришко була створена робоча група по співпраці між Національним авіаційним університетом (НАУ) та Остравським технічним  університетом (Vysoká škola báňská - Technická univerzita Ostrava (VŠB-TUO), Чеська республіка).
23 травня для узгодження програм співпраці до міста Острави з робочим візитом відбули доценти НАУ Вікторія Лукашенко та Олег Ткаліч.
Атмосфера зустрічі, незважаючи на прохолодну погоду, була дуже теплою. В обговоренні співпраці між вишами з чеської сторони було залучено багато провідних професорів університету на чолі з деканом Факультету електроніки та комп’ютерних технологій Вацлавом Снашелом. Обговорювали питання співпраці з багатьох напрямів роботи: навчального процесу, наукових досліджень у сфері сучасних ІТ-технологій, проходження практик, стажувань студентів та викладачів у Остравському технічному університеті, спільного проведення конференцій, зимових та літніх  шкіл тощо.
У Остравському технічному університеті була проведена екскурсія по кампусу університету, кафедрах Факультету електроніки та інформатики, містом та до університетського планетарію. В Остраві, як і в інших закордонних вишах, також навчаються студенти з України. Цікаво було послухати думку студентів про переваги Болонської системи навчання, яка застосовується в Остраві. Студенти з задоволенням показали роботу зі своїми електронними кабінетами та розповіли про організацію навчального процесу, дозвілля в університеті, побут, працевлаштування тощо.
25 травня 2017 року за результатами робочого візиту була підписана Угода про співпрацю між Національним авіаційним університетом та Факультетом електроніки та комп’ютерних технологій Остравського технічного  університету.