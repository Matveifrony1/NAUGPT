Заголовок: Залучення студентів НАУ до виробничого процесу
Дата: 19/02/2020
URL: https://nau.edu.ua/ua/news/2020/2-lyutiy/zaluchennya-studentiv-nau-do-virobnichogo-protsesu.html
==================================================

Учасники студентського конструкторського бюро (СКБ) відвідали ПАТ "Науково-виробничий комплекс «Курс» та ПАТ «ЕЛМІЗ» та ознайомились з робочим процесом на виробництві. Чергове виїзне, практичне заняття для студентів в рамках роботи стартап школи СКБ організував Інститут новітніх технологій та лідерства НАУ.
Студенти отримали експертні поради висококваліфікованих спеціалістів у космічній галузі, виробництві унікальних радіотехнічних комплексів, електричного обладнання, машин і устаткування для добувної промисловості. Також вони відвідали робочі лабораторії, де ознайомились з процесом генерування ідей та безпосереднього виробництва, а також отримали поради та роз'яснення від провідних конструкторів.
Заключним етапом візиту стало обговорення можливостей подальшої співпраці в рамках дуальної освіти, роботи над спільними з СКБ проєктами, залучення студентів до виробничих процесів з подальшим працевлаштуванням.