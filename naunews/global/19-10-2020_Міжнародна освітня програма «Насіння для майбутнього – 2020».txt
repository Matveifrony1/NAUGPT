Заголовок: Міжнародна освітня програма «Насіння для майбутнього – 2020»
Дата: 19/10/2020
URL: https://nau.edu.ua/ua/news/2020/zhovten/mizhnarodna-osvitnya-programa-nasinnya-dlya-maybutnogo-–-2020.html
==================================================

Ректор Володимир Ісаєнко взяв участь в урочистій онлайн-церемонії відкриття міжнародної освітньої програми «Насіння для майбутнього – 2020», організаторами якої стали компанія «ХУАВЕЙ Україна» спільно з Міністерством освіти і науки України.
Вітаючи учасників церемонії, генеральний директор «ХУАВЕЙ Україна» Ма Ці наголосив, що «Насіння для майбутнього» – це  інноваційно-освітній проєкт, завдяки якому студенти можуть дізнатися про галузеві тенденції, особливості технологій 4G та 5G, хмарні рішення, штучний інтелект та кібербезпеку».
Ректор Володимир Ісаєнко зазначив, що цей міжнародний освітній проєкт «дає студентам можливість навчатися у найкращих міжнародних практиків та налагодити зв’язки з тисячами однодумців з усього світу. Участь у проєкті – чудовий трамплін для успішної майбутньої кар’єри наших студентів».
У заході взяли участь представники провідних університетів України, а також студенти та випускники, які перемогли у конкурсному відборі. Зокрема,  випускниця НАУ Анна Романова, яка у 2019 році уже взяла участь в освітній програмі «Насіння для майбутнього». Вона зауважила, що змогла отримати роботу своєї мрії саме завдяки унікальному досвіду, здобутому під час стажування у програмі.
У 2020 році компанія вперше проводить програму у онлайн-форматі та надає можливість долучитися до неї студентам як технічних, так і не технічних спеціальностей з високими результатами навчання і бажанням працювати в сфері інформаційно-комунікаційних технологій.