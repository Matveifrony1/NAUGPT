Заголовок: День відкритих дверей на Юридичному факультеті
Дата: 17/05/2024
URL: https://nau.edu.ua/ua/news/2024/5/den-vidkritih-dverey-na-yuridichnomu-fakulteti.html
==================================================

9 травня 2024 року
в Залі судових засідань Юридичного факультету
відбувся День відкритих дверей.
Участь у профорієнтаційному заході, який проходивв офлайн форматі, взяло
близько 30 старшокласників
закладів загальної середньої освіти міста Києва та Київської області, зокрема із: ЗСШ № 69, №52, №46, №47, Музичанського ліцею Білогородської сільської ради Бучанського району Київської області.
Відкрила захід та надала
інформацію абітурієнтам щодо особливостей вступу та умов навчання на факультеті
, основних напрямків, за якими здійснюється підготовка студентів-юристів, можливостей навчання за англомовним проєктом в.о. декана факультету
Ірина Сопілко
.
У рамках зустрічі для учнів
було проведено судові дебати
з розгляду кримінального провадження відносно особи, обвинуваченої у вчиненні кримінального правопорушення, передбаченого ч. 3 ст. 286-1 Кримінального кодексу України за участю студентів 3-го курсу освітнього ступеня «Бакалавр» та 1-го курсу освітнього ступеня «Магістр».
Після змодельованого судового засідання майбутні абітурієнти
відвідали навчально-наукову криміналістичну лабораторію
, де кожен із присутніх мав змогу відчути себе в ролі експерта-криміналіста.
Наприкінці заходу відповідальний секретар відбіркової комісії факультету
Людмила Шапенко проінформувала учасників про особливості вступної кампанії 2024 року
та надала вичерпні відповіді на запитання майбутніх абітурієнтів. Співробітники та студенти Юридичного факультету побажали старшокласникам успіхів при складанні ЗНО та наполегливості у досягненні омріяного майбутнього.