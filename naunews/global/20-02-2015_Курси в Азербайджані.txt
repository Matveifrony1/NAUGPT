Заголовок: Курси в Азербайджані
Дата: 20/02/2015
URL: https://nau.edu.ua/ua/news/2015/2/kursi-v-azerbajdzhani.html
==================================================

З 26 січня по 8 лютого 2015 на базі льотної академії при міжнародному аеропорту ім. Г. Алієва м. Баку (Азербайджан) викладачі кафедри Автоматизації та енергоменеджменту Механіко-енергетичного факультету Аерокосмічного інституту провели курси підвищення кваліфікації спеціалістів наземних служб цивільної авіації за напрямом «Світлосигнальні та електроенергетичні засоби забезпечення безпеки польотів на аеродромах цивільної авіації». На них навчався контингент спеціалістів, виробничі обов’язки яких пов’язані з технічною експлуатацією світлосигнальних та електроенергетичних систем аеродромів.
Кваліфікацію підвищували фахівці з міжнародних аеропортів Азербайджану, які безпосередньо беруть участь в експлуатації електроенергетичних та світлосигнальних систем аеропортів, в яких вони працюють.
Курси проводили доценти кафедри АЕМ АКІ Віктор Тихонов та Сергій Ільєнко.
Після успішного проходження курсів слухачі отримали сертифікат встановленого зразка (ICAO).