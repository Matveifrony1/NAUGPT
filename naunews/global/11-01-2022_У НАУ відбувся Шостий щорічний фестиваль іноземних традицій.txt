Заголовок: У НАУ відбувся Шостий щорічний фестиваль іноземних традицій
Дата: 11/01/2022
URL: https://nau.edu.ua/ua/news/2022/1/u-nau-vidbuvsya-shostiy-shchorichniy-festival-inozemnih-traditsiy.html
==================================================

Нещодавно, на Юридичному факультеті (ЮФ) Національного авіаційного університету відбувся щорічний міжкафедральний пізнавальний інформаційний захід для студентів-іноземців «Фестиваль традицій».
Цього року в онлайн режимі свої доповіді та презентації представили студенти:
- ЮФ НАУ;
- Факультету транспорту, менеджменту і логістики (ФТМЛ) НАУ;
- Факультету архітектури, будівництва та дизайну (ФАБД) НАУ.
Гостем фестивалю виступила к.ю.н., доцент кафедри адміністративного, фінансового та інформаційного права Факультету міжнародної торгівлі та права Київського національного торговельно-економічного університету Анна Гуржій.
Учасниками пізнавально-інформаційного заходу розкрито особливості культури, традицій та свят таких країн, як: Ґана, Азербайджан, Узбекистан, Нігерія, Туркменістан, Грузія, Єгипет та інших.
Такі фестивалі сприяють популяризації унікальних культурних традицій народів світу, знайомству з неповторним колоритом культурного середовища студентів, які здобувають освіту в українських закладах вищої освіти, зокрема в Національному авіаційному університеті.