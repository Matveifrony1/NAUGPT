Заголовок: Круглий стіл «Чинники формування успішної особистості»
Дата: 04/05/2020
URL: https://nau.edu.ua/ua/news/2020/traven/krugliy-stil-chinniki-formuvannya-uspishnoi-osobistosti.html
==================================================

Факультет лінгвістики та соціальних комунікацій провів круглий стіл «Чинники формування успішної особистості» для наставників академічних груп та студентів факультету на платформі Google Hangouts Meet. Модератор заходу – відповідальна факультету по роботі зі студентами Леся Хоменко-Семенова.
Доцент кафедри педагогіки та психології професійної освіти ФЛСК, практичний психолог Олена Дубчак розкрила складові успішної особистості та пояснила психологічні особливості її розвитку. Леся Хоменко-Семенова презентувала доповідь «Чинники формування успішної особистості», де виклала основні етапи та можливості факультету, кафедр, наставників академічних груп, які сприятимуть розвиткові успіху сучасних студентів. Своє бачення успіху та лідерства висловив голова студентської ради ФЛСК Ігор Шевченко у доповіді «Чинники, які впливають на формування сучасного лідера».
Під час засідання викладачі та студенти розглянули проблеми розвитку успішної особистості студента в умовах навчання в університеті та виокремили найефективніші чинники впливу на людину у процесі її розвитку.