Заголовок: Курс ІКАО «Система управління безпекою авіації»
Дата: 09/09/2020
URL: https://nau.edu.ua/ua/news/2020/veresen/kurs-ikao-sistema-upravlinnya-bezpekoyu-aviatsii.html
==================================================

Президент Африканської Ради в Україні Ісса Садіо Діалло, керівники структурних підрозділів Національного бюро з розслідування авіаційних подій та інцидентів з цивільними повітряними суднами України, авіакомпанії ТОВ «ВУЛКАН ЕЙР», «Авіакомпанія Озерне-Житомир», ТОВ «ТРАНС-АЕРОХЕНДЛІНГ» та ПрАТ «АС» – слухачі курсу «Система управління безпекою авіації», організованого Інститутом ІКАО НАУ. Навчання здійснювали директор Інституту ІКАО НАУ Галина Суслова, в.о. директора ІМСО Дмитро Бугайко та інструктор Олександр Башта.
Завдання курсу – розвиток системи управління безпекою авіації на національному рівні та на рівні авіапідприємств галузі, моделювання їх взаємодії з метою упередження авіаційних інцидентів з цивільними повітряними суднами. Особливу увагу приділено впровадженню проактивного управління ризиками. Згідно до вимог Довідника ІКАО для відомств цивільної авіації з питань управління ризиками для безпеки польотів, пов'язаними з COVID-19 (Doc 10144) розроблено та введено в курс модуль «Управління ризиками в умовах пандемії COVID 19», який присвячено моніторингу біологічних та економічних загроз, що виникли під час пандемії. Такі підходи спрямовані на досягнення синергетичного ефекту в процесі імплементації системного підходу до управління безпеки авіації. Курс є наступним кроком реалізації стратегічної концепції ІКАО «Жодна країна не залишиться без уваги» (No Country Left Behind).
Курс проводиться з дотриманням усіх чинних санітарно-епідеміологічних норм та вимог.