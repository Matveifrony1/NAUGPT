Заголовок: День знань у Київському міському будинку учителя та «Педагогічному музеї»
Дата: 11/09/2018
URL: https://nau.edu.ua/ua/news/1/9/den-znan-u-kiivskomu-miskomu-budinku-uchitelya-ta-pedagogichnomu-muzei.html
==================================================

3 вересня 2018 року студенти академічної групи ПР-202, ПР-204 та ПР-206 Навчально-наукового юридичного інституту в супроводі наставника Юлії Юринець відвідали Київський міський будинок учителя
та «Педагогічний музей».
Київський міський будинок учителя - це культурно-просвітницький осередок, який сприяє творчому зростанню освітян, що прагнуть вдосконалювати світ, множити у ньому добро та знання. Адже на сучасному етапі розвитку суспільства освіта ставить високі вимоги до особистості та професійної діяльності педагога, його знань, умінь, загальнолюдських якостей.
Також, майбутні юристи, відвідали «Педагогічний музей», який
5 жовтня
1912
року на
Володимирській вулиці
було урочисто відкрито для освітянської громади міста Києва. Музей містить колекції підручників, документів, фотознімків, періодичні педагогічні видання, педагогічні посібники XIX—XX ст., матеріали про репресованих учителів, комплекти матеріалів учителів та вчених-педагогів України.
Даний захід дозволив студентам познайомитися ближче з культурною спадщиною минулих поколінь та сформувати повагу до цінностей нашого народу.