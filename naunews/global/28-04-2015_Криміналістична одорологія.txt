Заголовок: Криміналістична одорологія
Дата: 28/04/2015
URL: https://nau.edu.ua/ua/news/2015/4/kriminalistichna-odorologiya.html
==================================================

23 квітня 2015 року відбулася зустріч студентів групи ПР-402 Юридичного інституту з доктором юридичних наук, професором, директором Юридичного інституту Прикарпатського національного університету ім. Василя Стефаника Віктором Басаєм.
Обговорювались актуальні питання розвитку криміналістичної одорології. Доповідач наголосив на тому, що одорологічна інформація від окремих її носіїв є виключно індивідуальною з огляду на комплекс властивостей запахів, які піддавались тривалим і ретельним хімічним, біологічним та психофізіологічним дослідженням органів нюху різних представників фауни.
Також Віктор Басай запропонував авторське визначення криміналістичної одорології як часткове вчення, яке на основі пізнання закономірностей роботи зі слідами і зразками запаху людини та інших речових джерел розробляє гласні технічні засоби і прийоми їх застосування, тактичні прийоми проведення окремих процесуальних і гласних позапроцесуальних дій або їх комбінацій, а також гласні  методичні рекомендації із попередження, виявлення, припинення, розкриття і досудового розслідування окремих видів і груп злочинів.
Зустріч дала можливість студентам ознайомитися з основами криміналістичної одорології як можливою формою встановлення особи за слідами запаху.