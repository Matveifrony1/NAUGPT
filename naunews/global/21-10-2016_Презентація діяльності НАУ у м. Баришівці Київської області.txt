Заголовок: Презентація діяльності НАУ у м. Баришівці Київської області
Дата: 21/10/2016
URL: https://nau.edu.ua/ua/news/2016/10/prezentatsiya-diyalnosti-nau-u-m-barishivtsi-kiivskoi-oblasti.html
==================================================

20 жовтня 2016 року к. ф-м. н., старший викладач кафедри базових і спеціальних дисциплін Інституту доуніверситетської підготовки В. Тарасюк представляв Національний авіаційний університет на «ярмарку професій», що її проводив Баришівський районний центр зайнятості Київської області.
Майже 300 старшокласників із 3-х ЗНЗ міста та 6-х ЗНЗ Баришівського району змогли ознайомитися з презентаційною програмою нашого університету, переглянути фільм, фото - та відеоматеріали.
Учням, батькам та вчителям було надано фахові консультації щодо особливостей навчання в університеті, про рівень акредитації вузу, специфіку підготовки фахівців з різних галузей, структуру університету, кваліфікацію науково-педагогічних працівників, навчально-методичне забезпечення навчального процесу, матеріально-технічну базу, відокремлені структурні підрозділи та умови вступу до ВНЗ України у 2017 році.
Неабиякий учасників «ярмарку» викликала інформація про навчання студентів на англомовному проекті та про їхнє дозвілля, а також про можливість отримання другої вищої освіти, навчання на кафедрі військової підготовки. Увагу учнів привернули особливості навчання в Інституті доуніверситетської підготовки, де завжди є реальна можливість не тільки якісно підготуватися до загальнонаціонального ЗНО, але й отримати додаткові 10 балів при вступі на інженерно-технічні та природничо-математичні спеціальності НАУ.
Адміністрація Баришівського РЦЗ висловила щиру вдячність за проведену роботу, завдяки якій, сподіваємось, старшокласники оберуть місцем свого навчання Національний авіаційний університет.