Заголовок: Семінар в рамках програми Європейського Союзу Еразмус+
Дата: 30/03/2015
URL: https://nau.edu.ua/ua/news/2015/3/seminar-v-ramkax-programi-evropejskogo-soyuzu-erazmus.html
==================================================

27 березня 2015 року в Інституті міжнародних відносин відбувся  семінар з питань академічної мобільності в рамках програми Європейського Союзу Еразмус+. Програму презентувала  Світлана Бацюкова, менеджер  з програм мобільності Національного Еразмус+ офісу в Україні за участі випускників спільних магістерських програм Еразмус Мундус.
Менеджер докладно розповіла про правила та особливості подання заявок на участь у конкурсі стипендій на здобуття наукових ступенів у рамках програми Європейського Союзу Еразмус+ , про можливості короткотермінового стажування, обміну студентами та викладачами в рамках додаткового компоненту мобільності.
Студенти отримали відповіді на ряд запитань:  хто може брати участь? Де і як шукати інформацію? Як подавати документи. Як організовано процес навчання? Як організована мобільність? Як готувати заявки на програму? На що треба звернути увагу?
Семінар організовано за ініціативи Інформаційного центру Європейського Союзу  при ІМВ  НАУ.
Довідка. Еразмус+ – програма ЄС у галузі освіти,  підготовки  молоді на період 2014-2020 рр., у рамках якої в країнах-партнерах програми (включаючи Україну) завдяки відповідному фінансуванню ЄС відкриваються перспективні можливості для студентів ВНЗ, дослідників, викладачів, молодіжних організацій та інших установ.