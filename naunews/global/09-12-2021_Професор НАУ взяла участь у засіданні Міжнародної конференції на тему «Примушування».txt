Заголовок: Професор НАУ взяла участь у засіданні Міжнародної конференції на тему «Примушування»
Дата: 09/12/2021
URL: https://nau.edu.ua/ua/news/2021/12/profesor-nau-vzyala-uchast-u-zasidanni-mizhnarodnoi-konferentsii-na-temu-primushuvannya.html
==================================================

У рамках Угоди про співробітництво між Національним авіаційним університетом та Люблінським університетом Марії Кюрі-Склодовської, 6 грудня науково-педагогічні працівники Юридичного факультету (ЮФ) НАУ взяли участь у пленарному засіданні Міжнародної конференції на тему «Примушування».
Організатором заходу виступив Університет Марії Кюрі-Склодовської (Польща, м. Люблін).
Провідні вчені з усього світу обговорили проблеми кваліфікації злочинів та кримінальних правопорушень, що вчиняються способом примушування.
Завідувач кафедри кримінального права і процесу, доктор юридичних наук, професор ЮФ НАУ Софія Лихова виступила із доповіддю на тему «Поняття примушування в кримінальному праві України». Вона зауважила, що, не зважаючи на те, що у Кримінальному кодексі України немає окремої статті, яка називається «Примус», але з точки зору доктринального підходу під примусом розуміється вимагання від іншої особи вчинити злочин шляхом заподіяння тілесних ушкоджень або застосування до неї іншого насильства, пошкодження належного їй чи її близьким майна, поширення певної інформації про таку особу тощо. Також, Софія Лихова підкреслила, що значна кількість кримінальних правопорушень вчиняється шляхом примусу, який має вигляд насильства: фізичного, психологічного, економічного.
За результатами роботи Міжнародної конференції планується видання колективної монографії.