Заголовок: Представники НАУ провели профорієнтаційний круглий стіл на тему «Правомірне обмеження прав людини в умовах сучасних викликів і загроз»
Дата: 09/11/2023
URL: https://nau.edu.ua/ua/news/2023/11/predstavniki-nau-proveli-proforientatsiyniy-krugliy-stil-na-temu-pravomirne-obmezhennya-prav-lyudini-v-umovah-suchasnih-viklikiv-i-zagroz.html
==================================================

Доцент кафедри теорії та історії держави і права Юридичного факультету НАУ Ірина Варава та адвокатка Олександра Парамонова 3 листопада провели онлайн круглий стіл на тему «Правомірне обмеження прав людини в умовах сучасних викликів і загроз».
Учні п'яти шкіл та студенти 1 курсу Юридичного факультету НАУ взяли участь у дискусії щодо проблем захисту прав людини в умовах сучасних викликів, зокрема, в контексті вторгнення Російської Федерації в Україну.
Участь взяли учні Спеціалізованої школи №71, Спеціалізованої школи з поглибленим вивченням англійської мови, Середньої загальноосвітньої школи І-ІІІ ступенів №42, ЗНЗ І-ІІІ ступенів «Гімназія №34 «Либідь» імені Віктора Максименка» міста Києва та Ставищенського навчально-виховного комплексу «Заклад загальної середньої освіти І-ІІІ ступенів – юридичний ліцей» №2 ім. О.С.Паланського Ставищенської селищної ради Білоцерківського району Київської області, а також студенти 1 курсу освітнього ступеня «Бакалавр» Юридичного факультету НАУ.
Ірина Варава проговорила теоретичні аспекти правового регулювання обмеження прав людини в умовах сучасних викликів і загроз, оскільки саме ступінь гарантованості людських прав і свобод визначає якість демократичного розвитку будь-якого суспільства.
Олександра Парамонова проаналізувала стан чинного нормативно-правового забезпечення прав і свобод людини в нашій державі в умовах воєнного стану, відповіла на запитання: що таке обмеження прав людини та які є види обмежень, які особливості юридичної (кримінальної) відповідальності за порушення прав людини і громадянина в умовах воєнного стану, обмеження яких прав людини заборонено Конституцією України за будь-яких умов, як розмежувати правомірність обмеження прав людини, також обговорили випадки маніпулювання цими поняттями з боку держави та ознайомила присутніх з практикою зарубіжних країн в питанні обмеження прав людини, простежила реалії останніх років в цьому напрямку.
Із завершальний словом виступила завідувачка кафедри Олена Макеєва, яка розповіла про переваги здобуття освіти за спеціальностями 081 «Право» та 262 «Правоохоронна діяльність», навчання за якими забезпечується на Юридичному факультеті НАУ.