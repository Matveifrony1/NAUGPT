Заголовок: Забезпечення безпеки авіакосмічної галузі України
Дата: 18/04/2016
URL: https://nau.edu.ua/ua/news/2016/4/zabezpechennya-bezpeki-aviakosmichnoi-galuzi-ukraini.html
==================================================

12 квітня 2016 року до Всесвітнього дня авіації та космонавтики в Навчально-науковому Юридичному інституті проведено тематичну виставку «Забезпечення безпеки авіакосмічної галузі України».
Сучасний стан нормативно-правового забезпечення космічної діяльності в Україні, співставлення його рівня з рівнем національного космічного права провідних держав світу дає підстави зробити висновок, що в Україні внаслідок виконання трьох перших національних космічних програм створено основу національного космічного законодавства. Стрижневим актом цієї системи став Закон України «Про космічну діяльність». Він створив правові передумови взаємно узгодженої  діяльності всіх складових системи національного космічного законодавства.
Дана тематична виставка, проведена кафедрою повітряного та космічного права, дає можливість представити сучасні наукові та навчально-методичні джерела в галузі космічного права та ознайомити студентів з новими тенденціями у розвитку космічного законодавства держав світу.
Такі заходи є важливою ланкою в навчальному процесі та організації наукової роботи студентів, оскільки дають змогу зорієнтуватись в «океані юридичної літератури».