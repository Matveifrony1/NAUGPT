Заголовок: До уваги молодих учених НАУ
Дата: 20/04/2023
URL: https://nau.edu.ua/ua/news/2023/4/do-uvagi-molodih-uchenih-nau.html
==================================================

Затверджено тематики конкурсних робіт на іменні стипендії 2024 року.
Комітет з питань освіти, науки та інновацій інформує, що відповідно до пункту 1 Положення про іменні стипендії Верховної Ради України для молодих учених – докторів наук, затвердженого Постановою Верховної Ради України від 05.02.2019 № 2676-VIII «Про іменні стипендії Верховної Ради України для молодих учених – докторів наук» прийнято Рішення «Про тематики конкурсних робіт з питань розроблення проєктів законодавчих та нормативно-правових актів на іменні стипендії Верховної Ради України для молодих учених – докторів наук на 2024 рік та конкурсний відбір за 2023 рік».
Цим рішенням Комітет затвердив 5 тематик конкурсних робіт на іменні стипендії 2024 року з питань розроблення проєктів законодавчих та нормативно-правових актів:
1. Соціально-педагогічна та психологічна реабілітація дітей, які постраждали внаслідок воєнних дій;
2. Реформування національної системи оплати праці вчителів в Україні;
3. Розвиток Національної системи кваліфікацій та її вплив на забезпечення взаємодії системи освіти та ринку праці, стимулювання системи освіти впродовж життя;
4. Правове регулювання і забезпечення підтримки наукової та інноваційної діяльності, державно-приватного партнерства у сфері науки в Україні;
5. Вимірювання та компенсація освітніх втрат дітей в Україні.
З метою широкого залучення науковців до зазначених конкурсів відповідно до інформації Національної академії СБУ у поточному році продовжено терміни подання робіт, які містять відомості, що становлять державну таємницю, до СБУ:
• на присудження Премії Верховної Ради України молодим ученим за 2023 рік до 1 травня поточного року включно;
• на здобуття іменних стипендій Верховної Ради України для молодих учених — докторів наук на 2024 рік до 30 травня поточного року включно.
Детальна інформація у
додатку
.