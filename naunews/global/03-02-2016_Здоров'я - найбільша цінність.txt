Заголовок: Здоров'я - найбільша цінність
Дата: 03/02/2016
URL: https://nau.edu.ua/ua/news/2016/2/zdorovya-najbilsha-czinnist.html
==================================================

У січні 2016 року відбулася зустріч студентів Навчально-наукового Юридичного інституту із лікарем-гастроентерологом Павлом Бойко.
Мета заходу – привернути увагу молоді до епідеміологічної ситуації в Україні та попередити поширення захворюваності на грип та ГРВІ.
У своїй лекції на тему «Здоровий спосіб життя та профілактика захворювань» Павло Бойко особливу увагу приділив профілактиці грипу та його ускладненням, оскільки за даними ВООЗ щороку від цієї хвороби у світі помирає близько півмільйона людей. Також лікар надав рекомендації загального санітарно-гігієнічного спрямування, дотримання яких може убезпечити людину від захворювання на грип. Фахівець рекомендував застосовувати з профілактичною метою індуктори інтерферону, загальнозміцнювальні засоби та вітаміни, антивірусні препарати.
Наприкінці зустрічі Павло Бойко подякував за запрошення та побажав усім міцного здоров’я, зазначивши, що наше здоров’я – в наших руках.