Заголовок: ВІДБУЛОСЯ ЗАСІДАННЯ ВЧЕНОЇ РАДИ
Дата: 26/04/2017
URL: https://nau.edu.ua/ua/news/2017/4/vidbulosya-zasidannya-vchenoi-radi.html
==================================================

26 квітня 2017 року відбулося чергове засідання Вченої Ради Національного авіаційного університету. Стратегічним питанням для обговорення стала концепція інноваційного розвитку НАУ на 2017-2027 роки. В.о.ректора Володимир Ісаєнко розповів про формування системного бачення сучасної інноваційної місії НАУ, посилення інноваційного потенціалу та конкурентоспроможності ВНЗ та як результат – інтеграцію ВНЗ у світовий освітній та дослідницький простори.
- На сьогодні результатом кропіткої тривалої роботи стала завершена Концепція інноваційного розвитку  НАУ, - сказав Володимир Ісаєнко. -   Університет має потужний ресурсний потенціал, висококваліфіковані кадри. У складі НАУ функціонують навчально-наукові інститути галузевого спрямування (аерокосмічний, аеропортів, аеронавігації). Але кожен навчально-науковий інститут, в тому числі і не галузевий, має побачити свою привязку до авіаційно-космічної галузі, визначити потенційних статегічних галузевих партнерів, з якими він може співпрацювати, створювати спільний продукт, брати участь у спільних освітніх та наукових проектах. Кінцевим результатом ми бачимо здобуття НАУ статусу дослідницького університету світового рівня. Отримання цього статусу дасть змогу брати участь у міжнародних науково-дослідних проектах. А це – додаткове фінансування, розширення наукової діяльності, додаткові робочі місці.
Володимир Ісаєнко також розповів, що вже прописано методологічний каркас Стратегії інноваційного розвитку НАУ до 2030 року, і робота над нею добігає кінця. Нині кожен навчально-науковий інститут повинен розробити Стратегію власного розвитку, враховуючи загальноуніверситетські напрями, и покроково визначити план дій у рамках поставлених стратегічних завдань на короткострокову перстпективу.
-Концепцію отримали для обговорення і внесення пропозицій усі структурні підрозділи університету, - зазначив він. - В свою чергу, ми працюємо з зовнішніми експертами  над поліпшенням цього документу.
Також на Вченій Раді було розглянуто низку питань, що стосуються навчальних програм та спеціальностей, навчальних та робочих навчальних планів, змін до Порядку проведення конкурсного відбору при заміщенні вакантних посад науково-педагогічних працівників та укладання з ними трудових договорів (контрактів), змін до Правил прийому до аспірантури та докторантури Національного авіаційного університету у 2017 році.
Окремим питанням було розглянуто виділення коштів на студентське самоврядування. Згідно із законом, на потреби студентського самоврядування може йти до 0,5 відсотків коштів, зароблених університетом. Начальник планово-фінансового відділу Наталія Муравська пояснила, що ця сума для НАУ в 2016 році склала 157 550 тисяч гривень. Виходячи з неї, на потреби студради у 2017 році планується виділити 775 тисяч. З них 664 160 гривень підуть на студентські заходи (109 880 тисяч вже використано на оренду відеосистеми для проведення фестивалю «Студвесна»), а 112 840 гривень підуть на комунальні платежі, пов’язані з використанням студрадою приміщень університету.
-Кошти будуть виділяться згідно договорів, що перевіряються усіма контролюючими органами згідно з вимог бюджетного кодексу,  - пояснила Наталія Муравська.
У зв’язку із майбутнім візитом до НАУ його колишнього випускника, Президента Ради Міжнародної організації цивільної авіації (ІКАО) Олумуіва  Бернарда Аліу було ухвалено рішення про присвоєння йому звання «Почесний доктор НАУ». Також було затверджено нову редакцію Положення про Почесного доктора Національного авіаційного університету.
Низка працівників університету була нагороджена нагрудними знаками та грамотами. Зокрема,  нагрудний знак «Знак Пошани» Київського міського голови вручено доценту кафедри комп’ютерних систем та мереж Навчально-наукового інституту компютерних-інформаційних технологій  Володимиру Дрововозову, нагрудний знак «Ветеран Національного авіаційного університету» вручено професору кафедри авіаційних двигунів Навчально-наукового аерокосмічного інституту Миколі Ковешнікову та фахівцеві кафедри безпеки життєдіяльності Навчально-наукового інституту екологічної безпеки Василю Сташку .
Нагрудним знаком «За сумлінну працю» нагороджені головний диригент Народного духового оркестру Центру культури та мистецтв НАУ Леонід Іванов, доцент кафедри філософії Навчально-наукового гуманітарного інституту Лариса Мокляк, професор кафедри авіаційних комп’ютерно-інтегрованих комплексів Навчально-наукового інституту інформаційно-діагностичних систем Микола Філяшкін.
Подяку Національного авіаційного університету вручено доценту кафедри історії та документознавства Навчально-наукового Гуманітарного інституту Світлані Литвинській.
Грамоту за 1 місце на ІІІ Всеукраїнській студентській Олімпіаді «Шляхи та механізми захисту інформаційного простору України від шкідливих інформаційно-психологічних впливів» вручено студентці 3 курсу Навчально-наукового інституту інформаційно-діагностичних систем Олександрі Шаховал, грамоту за 3 місце на цій олімпіаді - команді «#НАУковці»  (Олександра Шаховал (3 курс ННІІДС), Артем Положенцев  (3 курс ННІІДС), Надія Дика (4 курс ННІАН)).
Також на вченій раді було затверджено ряд тем докторських дисертацій та рекомендовано до друку низку навчальних посібників та наукових праць, більшістю голосів присвоєно вчене звання доцента  Наталі Василишин та Андрію Гончаренку.
Наприкінці засідання в.о.ректора Володимир Ісаєнко  запропонував винести на розгляд пропозицію про наданна Національному авіаційному університету ім’я видатного авіаконструктора Олега Антонова.