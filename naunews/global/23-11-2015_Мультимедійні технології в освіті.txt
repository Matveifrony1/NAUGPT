Заголовок: Мультимедійні технології в освіті
Дата: 23/11/2015
URL: https://nau.edu.ua/ua/news/2015/11/multimedijni-texnologii-v-osviti.html
==================================================

11–12 листопада 2015 р. на кафедрі комп’ютерних мультимедійних технології (КММТ) Навчально-наукового інституту Комп’ютерних інформаційних технологій відбулася науково-практична конференція «Мультимедійні технології в освіті та інших сферах діяльності». У ній узяли участь фахівці в сфері мультимедіа, науковці та студенти з провідних вищих навчальних закладів України.
Пленарне засідання доповіддю «Інформаційні проблеми еволюції» розпочав академік НАН України, директор Українського мовно-інформаційного фонду НАН України В. Широков. На конференції були проголошені доповіді вчених Національного технічного університету України «Київський політехнічний інститут», Інституту інформаційних технологій і засобів навчання НАПН України, Університету новітніх технологій (м. Київ), Міжнародного науково-навчального центру інформаційних технологій та систем, Київського національного лінгвістичного університету, Національного університету харчових технологій, Житомирського державного університету ім. Івана Франка, Сумського державного педагогічного університету ім. А.С.Макаренка, Сумського державного університету, Cхідноукраїнського національного університету ім. В. Даля, Державного закладу «Луганський національний університет ім. Тараса Шевченка» та інших.
Професор НАУ М. Мелешко у стендовій доповіді «Десять років підготовки фахівців за напрямом «Видавничо-поліграфічна справа», спеціальність «Технології електронних мультимедійних видань» ознайомив учасників з багаторічним досвідом роботи кафедри КММТ. Працівники кафедри поділилися практичним досвідом формування авторського і видавничого профілю в наукометричних базах даних (доповідь завідувача кафедри, професора С. Лободи), а також представили власні розробки у сфері інтерактивних тренінгових систем (доповідь доцента О. Бобарчука). Учасники конференції скористалися можливістю випробувати в роботі інтерактивний тренажерний комплекс для навчання стрільбі зі стрілецької зброї, розроблений провідними фахівцями кафедри КММТ і ТОВ «Інститут новітніх технологій в освіті».
З цікавими доповідями на конференції виступили і молоді дослідники. Сподіваємося, що представлені на конференції наукові дослідження будуть втілені в життя.