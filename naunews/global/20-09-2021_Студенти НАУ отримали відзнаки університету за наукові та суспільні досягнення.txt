Заголовок: Студенти НАУ отримали відзнаки університету за наукові та суспільні досягнення
Дата: 20/09/2021
URL: https://nau.edu.ua/ua/news/2021/9/studenti-nau-otrimali-vidznaki-universitetu-za-naukovi-ta-suspilni-dosyagnennya.html
==================================================

16 вересня, за підтримки ректора Національного авіаційного університету Максима Луцького, проректорів з гуманітарної політики та інновацій Світлани Тімкіної і з наукової роботи Євгена Романенка, в актовій залі відбулося урочисте вручення відзнак університету здобувачам вищої освіти НАУ.
Підводячи підсумки 2020-2021 навчального року, Світлана Тімкіна зазначила, що не дивлячись на складні умови навчання через пандемію COVID-19, студенти університету вели і ведуть активне громадське та наукове життя.
Під час заходу, було відзначено 19 студентів-переможців Всеукраїнського конкурсу студентських наукових робіт з галузей знань і спеціальностей, а також 41 студент, серед яких 3 слухачі підготовчого відділення іноземних громадян Центру міжнародної освіти Інституту міжнародного співробітництва та освіти НАУ, за успіхи у навчанні та активну участь у громадському житті університету.
Вітаємо студентів із нагородами та бажаємо подальших успіхів!