Заголовок: Фахівці НАУ провели багатоденний тренінг для представників авіаційної галузі
Дата: 08/06/2023
URL: https://nau.edu.ua/ua/news/2023/6/fahivtsi-nau-proveli-bagatodenniy-trening-dlya-predstavnikiv-aviatsiynoi-galuzi.html
==================================================

23-30 травня 2023 року в межах виконання проєкту Модуль Жана Моне «Європейська інтеграція екологічних стандартів для цивільної авіації в контексті сталого розвитку» N°621138-EPP-1-2020-1-UA-EPPJMO-MODULE (2020-2023) за підтримки Програми Єразмус + Європейського Союзу пройшов тренінг на тему "Аналіз здобутків та прогалин законодавства України в частині євроінтеграції екологічних стандартів для цивільної авіації".
Лекції та практичні завдання розробляли викладачі та наукові співробітники кафедр екології (Черняк Лариса, Тихенко Оксана, Горобцов Інокентій), промислової та цивільної безпеки (Катерина Кажан, Катерина Синило, Кічата Наталія), наукової частини (Макаренко Віталій), із залученням представників аеропортів (Пушко Катерина) та Державної авіаційної служби (Марунич Світлана).
За 6 днів тренінгу учасники послухали 12 лекцій та виконали практичні завдання. Тренінг пройшли понад 60 фахівців. Участь взяли колеги з Національного авіаційного університету, Державного торговельно-економічного університету, Дніпровського державного технічного університету, Українського державного хіміко-технологічного університету, Державного університету Житомирська політехніка, Київського національного університету будівництва і архітектури, Національного технічного університету України «Київський політехнічний інститут імені Ігоря Сікорського», Інституту авіації (м. Варшава, Польща). А також, представники аеропортів та авіаційних підприємств:
- ДП "АНТОНОВ"
- Миколаївський міжнародний аеропорт
- КП МА "Київ" (Жуляни)
- Державне підприємство "Міжнародний аеропорт "Бориспіль"
- Міжнародні авіалінії України,
- КП "Міжнародний аеропорт Ужгород",
а також фахівці Департаменту стратегічного розвитку Державної авіаційної служби України.
Даний тренінг став підсумковим у серії яка проведена для фахівців авіаційної галузі, запланованих у межах виконання проекту "Аналіз здобутків та прогалин законодавства України в частині євроінтеграції екологічних стандартів для цивільної авіації", спрямованого на поглиблення розуміння поточних екологічних ініціатив, що впроваджуються Європою та ICAO.
Дякуємо колегам за участь у тренінгу та цікаву професійну дискусію з питань забезпечення сталого розвитку галузі цивільної авіації України!