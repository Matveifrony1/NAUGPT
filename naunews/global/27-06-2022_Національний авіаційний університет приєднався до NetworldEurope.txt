Заголовок: Національний авіаційний університет приєднався до NetworldEurope
Дата: 27/06/2022
URL: https://nau.edu.ua/ua/news/2022/6/natsionalniy-aviatsiyniy-universitet-priednavsya-do-networldeurope.html
==================================================

Нещодавно, Національний авіаційний університет було прийнято у Європейську організацію NetworldEurope.
NetworldEurope це європейська технологічна платформа для комунікаційних мереж і послуг. Вона збирає учасників сектору комунікаційних мереж: лідерів галузі, інноваційні МСП та провідні наукові установи, серед яких тепер знаходиться і НАУ.
Членство в NetworldEurope надає університету можливість впливати на напрям досліджень, пов’язаних з перспективними системами мобільного та бездротового зв’язку в рамках проєктів Horizon2020 і за її межами. Крім того, як член організації, НАУ може робити свій внесок і надавати зворотній зв’язок в рамках Програми стратегічних досліджень та інновацій NetworldEurope (SRIA).
Контактними особами від університету, що беруть участь у NetworldEurope, є:
- завідувач кафедри телекомунікаційних та радіоелектронних систем Факультету аеронавігації, електроніки та телекомунікацій Роман Одарченко;
- заступник декана Факультету кібербезпеки, комп’ютерної та програмної інженерії Сергій Гнатюк.