Заголовок: AIR SPACE INNOVATION: в НАУ відбувся форум аерокосмічної галузі України. ВІДЕО
Дата: 12/04/2018
URL: https://nau.edu.ua/ua/news/1/4/air-space-innovation-v-nau-vidbuvsya-forum-aerokosmichnoi-galuzi-ukraini-video.html
==================================================

11 квітня 2018 року на базі Національного авіаційного університету відбувся науковий  форум «AIR SPACE INNOVATION», в роботі якого взяли участь представники підприємств аерокосмічної галузі України та закладів вищої освіти, які здійснюють підготовку спеціалістів відповідного напрямку.
У роботі форуму, зокрема, взяли участь представники МО України, КП СПБ «Арсенал» заступник начальника науково-технічного комплексу НТК-1 Олександр Вахлаков, заступник начальника НВТК-5 Володимир Тягур, начальник науково-технічного комплексу НТК-2, головний конструктор науково-технічного напрямку Сергій Черняк, заступник начальника відділу науково-технічного комплексу НТК-1  Євген Троїцький, начальник Національного центру управління та випробувань космічних засобів Володимир Присяжний, заступник начальника Державного науково-дослідного підприємства «Конекс» Анатолій Дикун.
На форумі наукову спільноту Національного авіаційного університету представляли в.о.ректора Володимир Ісаєнко, проректор з наукової роботи Володимир Харченко, Сергій  Іщенко (НН АКІ), Віктор Кравцов (НН АКІ),Валерій  Конін (НН ІАЕТ), Фелікс Яновський (НН ІАЕТ), Валерій Чиковані (НН ІАЕТ).
-Мета нашого форуму – обговорити проблеми, які на нинішньому етапі повстали перед авіакосмічною галуззю України, намітити шляхи їх подолання та подальшого розвитку галузі, - вітаючи учасників форуму відзначив в.о.ректора НАУ Володимир Ісаєнко. -  Ми прагнемо щоб провідний авіаційний університет нашої держави став тим майданчиком, на якому українські виробники, конструктори, науковці могли б обмінятися думками, знайти інноваційні та технологічні шляхи, аби зберегти наші нинішні здобутки і знайти нові напрямки для ефективного розвитку авіаційної та космічної промисловості України.
В сучасних умовах авіакосмічне виробництво в Україні малопопулярне, відзначили експерти.  Крім того, воно потребує значного фінансування з боку держави, як наукових робіт та виробництв, так і підготовки фахівців, але в нинішніх умовах країні не просто забезпечити повноцінне фінансування галузі.
Учасники форуму відзначили, що попри великі витрати, державі слід готувати власні кадри зараз, щоб у майбутньому не переплачувати за професіоналів іншим країнам. Тим більше, що у порівняні з загальносвітовими цінами, вартість підготовки фахівців авіакосмічної галузі в нашій країні набагато менша.
Під час заходу експерти також поділитися ідеями  щодо глобальних тенденцій у галузі авіаційних та космічних технологій, а також обговорили результати досліджень та найкращі практики у цих галузях.
Проректор з наукової роботи Харченко Володимир Петрович запропонував об’єднати науково-освітню діяльність НАУ виробничою діяльністю і розвитком виробничими підрозділами аерокосмічної галузі України.
Учасники форуму  висловили побажання щодо подальших контактів в такому форматі та плідної співпраці на теренах наукового пошуку.
Представники Національного авіаційного університету поділились планами на наступний рік щодо організації подібного форуму вже у міжнародному форматі.
Відео