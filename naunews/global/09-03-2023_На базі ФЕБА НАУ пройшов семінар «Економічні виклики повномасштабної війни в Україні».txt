Заголовок: На базі ФЕБА НАУ пройшов семінар «Економічні виклики повномасштабної війни в Україні»
Дата: 09/03/2023
URL: https://nau.edu.ua/ua/news/2023/3/na-bazi-feba-nau-proyshov-seminar-ekonomichni-vikliki-povnomasshtabnoi-viyni-v-ukraini.html
==================================================

На факультеті економіки (ФЕБА) було проведено науково-практичний семінар «Економічні виклики повномасштабної війни в Україні». 07 березня 2023 завідувачка кафедри економіки повітряного транспорту ФЕБА, доктор економічних наук, професор Олена Ареф’єва організувала зустріч та презентувала актуальні тенденції в економічних трансформаціях. До заходу долучились заступниця декана Ольга Вовк, науково-педагогічні працівники кафедри та здобувачі вищої освіти першого (бакалаврського), другого (магістерського) та третього (освітньо-наукового) рівнів.
Під час свого виступу Олена Ареф’єва схарактеризувала структуру загальних економічних втрат України внаслідок повномасштабного вторгнення, частку постраждалих областей у ВВП України, загальну частку постраждалих областей у національному промисловому та сільськогосподарському виробництві, ступінь пошкодження енергетичних об’єктів, тенденції розвитку бюджетного сектору, показники ринку праці, ринок нерухомості, особливості інвестиційної політики в умовах активних бойових дій, питання щодо забезпечення та підтримки продовольчої безпеки. Також було обґрунтовано шляхи подолання наслідків військових дій для підприємств, які постраждали, пріоритетні позиції щодо подолання проблем соціального характеру у післявоєнний період та визначено основні напрями щодо розбудови оборонного комплексу України у післявоєнний період.
На завершення зустрічі учасники мали змогу подискутувати в контексті обговорюваної теми. Висловлюємо щиру вдячність спікеру за можливість здобути новий досвід.