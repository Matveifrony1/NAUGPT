Заголовок: В НАУ відбулась зустріч спільноти ФЕБА з бізнес-експерткою енергетичного ринку Наталією Ревуцькою
Дата: 27/03/2023
URL: https://nau.edu.ua/ua/news/2023/3/v-nau-vidbulas-zustrich-spilnoti-feba-z-biznes-ekspertkoyu-energetichnogo-rinku-natalieyu-revutskoyu.html
==================================================

21 березня 2023 року на факультеті економіки та бізнес адміністрування НАУ для студентів спеціальності 076 «Підприємництво та торгівля» і викладачів кафедри економіки та бізнес-технологій пройшла зустріч з бізнес-експертом Наталією Ревуцькою, кандидатом економічних наук, заступником начальника відділу у ПрАТ «Львівобленерго», членкинею ГО «Жіночий енергетичний клуб України».
Наталія Ревуцька провела заняття на тему: «Сучасні тренди в підприємництві: аналітика та бізнес-кейси» у рамках навчальної дисципліни «Соціальна відповідальність бізнесу».
Під час розмови присутні обговорили:
- аналітику стану підприємництва у час війни: як відновитись і куди рухатись бізнесу?;
- можливості для розвитку підприємництва в Україні під час війни?;
- основні тенденції сталого розвитку бізнесу у світі?;
- кейси успішних бізнес-моделей вітчизняних і зарубіжних компаній в енергетиці;
- особистий шлях до успіху: як використовувати і розвивати свої знання і навички?
На лекцію завітали понад 70 учасників, що переконливо засвідчило актуальність обраної тематики.
Висловлюємо щиру вдячність спікеру за можливість здобути новий досвід та сподіваємось на подальшу співпрацю!