Заголовок: Студенти НАУ відвідали лекцію «Конституція України: значення для української державності»
Дата: 29/06/2022
URL: https://nau.edu.ua/ua/news/2022/6/studenti-nau-vidvidali-lektsiyu-konstitutsiya-ukraini-znachennya-dlya-ukrainskoi-derzhavnosti.html
==================================================

Науково-педагогічні працівники, здобувачі вищої освіти та аспіранти Юридичного факультету (ЮФ) Національного авіаційного університету прослухали лекцію судді Конституційного Суду України Галини Юровської «Конституція України: значення для української державності».
Лекція була присвячена Дню Конституції України.
Протягом зустрічі, спікер:
- розкрила становлення та підґрунтя прийняття Конституції України;
- окреслила структуру Основного Закону України;
- проаналізувала норми Закону України «Про внесення змін до Конституції України (щодо стратегічного курсу держави на набуття повноправного членства України в Європейському Союзі та в Організації Північноатлантичного договору)» від 7 лютого 2019 року №2680-VIII, Закону України «Про Конституційний Суд України» від 13 липня 2017 року №2136-VIII тощо.
Окремо було зосереджено увагу присутніх на рішенні у справі за конституційним поданням правління Пенсійного фонду України щодо офіційного тлумачення положень статті 1, частин першої, другої, третьої статті 95, частини другої статті 96, пунктів 2,3, 6 статті 116, частини другої статті 124, частини першої статті 129 Конституції України, пункту 5 частини першої статті 4 Бюджетного кодексу України, пукту 2 частини першої статті 9 Кодексу адміністративного судочинства України в системному зв’язку з окремими положеннями Конституції України від 25 січня 2012 року №3-рп/2012 та інших актах органу конституційної юрисдикції.
Дані зустрічі відіграють неабияке значення для професійного зростання здобувачів вищої освіти, адже саме у формі дискусії із справжніми фахівцями своєї справи студенти та аспіранти мають змогу отримати неоціненні знання та досвід.