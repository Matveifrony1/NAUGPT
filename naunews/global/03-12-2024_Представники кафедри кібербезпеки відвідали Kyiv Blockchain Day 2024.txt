Заголовок: Представники кафедри кібербезпеки відвідали Kyiv Blockchain Day 2024
Дата: 03/12/2024
URL: https://nau.edu.ua/ua/news/2024/12/predstavniki-kafedri-kiberbezpeki-vidvidali-kyiv-blockchain-day-2024.html
==================================================

1 грудня 2024 року
в UNIT.City відбувся
Kyiv Blockchain Day
— один із наймасштабніших заходів року, присвячений блокчейн-технологіям, токеноміці та розвитку Web3. Захід об’єднав провідних експертів, інвесторів, юристів і новаторів, які обговорювали сучасні виклики та можливості впровадження технологій майбутнього.
Від кафедри кібербезпеки Факультету комп’ютерних наук та технологій
участь у заході взяли
асистенти кафедри
Якимчук Євгеній, Марченко Ярослав,
технік кафедри
Павленко Владислав,
а також
здобувачі 4 курсу
освітньої програми «Безпека інформаційних і комунікаційних систем».
Під час заходу
учасники мали можливість дізнатися про
ключові напрями розвитку Web3, представлені в доповіді
Ніка Смогоржевського «Trends with Web3 Market».
Значний інтерес викликала панельна дискусія на тему
«Чи потрібен штучний інтелект криптовалютам?»,
у якій обговорювалися переваги інтеграції штучного інтелекту та блокчейну для підвищення прозорості й ефективності управління даними. На завершення
Дмитро Ніколаєвський
виступив із доповіддю
«Sandbox for High-Tech Startups»
, де наголосив на важливості створення регуляторного середовища для підтримки стартапів і регулювання віртуальних активів.
Участь у таких подіях
сприяє поглибленню знань у сфері кібербезпеки
, створюючи нові можливості для інтеграції блокчейн-технологій та Web3 у навчальний процес і практику.