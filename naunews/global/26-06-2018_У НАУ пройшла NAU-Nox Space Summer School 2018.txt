Заголовок: У НАУ пройшла NAU-Nox Space Summer School 2018
Дата: 26/06/2018
URL: https://nau.edu.ua/ua/news/1/6/u-nau-proyshla-nau-nox-space-summer-school-2018.html
==================================================

18-22 червня 2018 року  відбулась Літня школа молодих учених та студентів «NAU-Nox Space Summer School 2018», яку щорічно проводить Навчально-науковий Інститут аеронавігації, електроніки та телекомунікацій спільно з Науковим товариством студентів, аспірантів, докторантів та молодих вчених НАУ.
Цього року Літня школа була присвячена дослідженням космосу. Шість насичених днів школи включали доповіді спікерів, практичні заняття зі спеціалістами та ентузіастами-дослідниками космічної галузі, обговорення та дискусії на наступні теми:  дистанційне зондування Землі і обробка супутникових даних, наносупутники України, експериментальне ракетобудування, супутникова навігація, суборбітальні польоти і дослідження, аерокосмічні системи: минуле, перспективи створення бази на Місяці, астроботаніка  та інше.