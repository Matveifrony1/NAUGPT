Заголовок: Студент Гуманітарного – лауреат конкурсу «Коронація слова»
Дата: 17/06/2016
URL: https://nau.edu.ua/ua/news/2016/6/student-gumanitarnogo-–-laureat-konkursu-koronatsiya-slova.html
==================================================

Студент ІІ курсу напряму «Практична психологія» Навчально-наукового Гуманітарного інституту Богдан Маркусь став лауреатом Міжнародного літературного конкурсу «Коронація слова» за роман «Сила трьох». На урочистій церемонії нагородження переможців, що відбулася  16 червня 2016 року в Київському академічному театрі оперети, Богдан отримав почесний диплом, а також спеціальну премію «Інші світи» від Товариства Унікальних Творців. Радість такого яскравого початку творчої кар’єри Богдана розділили з ним одногрупники Ірина Андрєєва, Олександр Янцибаєв та куратор О. Добротвор. Вони привітали юного письменника та його маму Наталію Віталіївну від дружньої сім’ї ННГМІ.
Засновники конкурсу Тетяна та Юрій Логуші вже 16 років в рамках проекту «Відродження слова» підтримують таланти та зазначають: «Твори авторів – це історичний та соціологічний портрет сучасної України, це літопис буття людей тієї доби, коли оновлювалася Україна». Колектив Інституту щиро вітає Богдана та бажає усіх сили й натхнення для Слова, що дозволяє так точно виражати себе!