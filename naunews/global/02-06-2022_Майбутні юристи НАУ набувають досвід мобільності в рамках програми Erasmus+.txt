Заголовок: Майбутні юристи НАУ набувають досвід мобільності в рамках програми Erasmus+
Дата: 02/06/2022
URL: https://nau.edu.ua/ua/news/2022/6/studenti-yuridichnogo-fakultetu-nau-nabuvayut-dosvid-mobilnosti-v-ramkah-programi-erasmus.html
==================================================

В рамках підписаної раніше договору про співробітництво між Національним авіаційним університетом та Європейським інститутом Саарландського університету (Німеччина), з квітня цього року студенти Юридичного факультету (ЮФ) НАУ навчаються у німецькому університеті за програмою Erasmus+.
За невеликий проміжок часу студенти Дарина Шикерява, Юлія Рябоконь, Олена Ковригіна, Юлія Шиян та Вікторія Сокольвак пройшли курси «Anti-Dumping», «International Arbitration», продовжують відвідувати заняття з вивчення англійської та німецької мов, а також вивчають дисципліни разом з іноземними студентами, які вони обрали самостійно, зокрема: «Право інтелектуальної власності», «Захист прав людини», «Європейське право» та інші.
Учасники обміну діляться лише позитивними враженнями про цей досвід, зазначаючи, що завдяки цій програмі вони змінюють свої думки та погляди, зустрічають цікавих людей та отримують неоціненний досвід.
«Навчання в Saarland University дає можливість вивчати ті предмети, які ти сам обираєш за своїми уподобаннями та інтересами. Приємним бонусом для нас є можливість відвідувати лекції провідного українського професора Романа Петрова, який викладає навчальну дисципліну «EU external relations and role of the EU as a global actor: legal, political and historical dimensions». Крім того, ми відвідуємо мовні курси, що дає нам можливість покращити рівень знань з англійської та німецької мов. У червні плануємо долучитися ще до кількох курсів безпосередньо за правовою тематикою, що дасть нам ще більше досвіду, який знадобиться у нашій майбутній професії. Окремо, ми висловлюємо вдячність ректору Національного авіаційного університету Максиму Луцькому, деканату Юридичного факультету НАУ й Інституту міжнародного співробітництва та освіти за таку чудову можливість - безплатно навчатись за кордоном, набувати новий досвід та знайти мотивацію розвиватись, розвиватись і ще раз розвиватись», зазначили учасники програми Erasmus+ у листі, який надійшов на електронну адресу факультету.
Плідна співпраця між НАУ та Саарландським університетом є важливим кроком для подальшої інтеграції української системи освіти у загальноєвропейську та світову.