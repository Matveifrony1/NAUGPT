Заголовок: Привітання ректора Національного авіаційного університету Максима Луцького з Днем журналіста
Дата: 06/06/2021
URL: https://nau.edu.ua/ua/news/2021/6/privitannya-rektora-natsionalnogo-aviatsiynogo-universitetu-maksima-lutskogo-z-dnem-zhurnalista.html
==================================================

Сьогодні ми відзначаємо День журналіста. Визначний день для тих, хто обрав нелегку та надзвичайно відповідальну справу, хто прагне першими дізнаватися про перебіг подій і створювати об'єктивну картину нашого життя.
Це свято є загальнонаціональним, адже саме журналісти пишуть історію сьогодення і забезпечують право громадян на одержання повної і точної інформації.
Є три фундаментальні ознаки якісної журналістики: талант, совість і відповідальність перед суспільством. Саме за цим критерієм навчають і навчаються в Національному авіаційному університеті і тому наші випускники завжди є бажаними у провідних ЗМІ.
Бажаємо Вам, шановні журналісти, невичерпної енергії задля втілення у життя всіх задумів та мрій. Нехай сенсації, які Вам доводиться висвітлювати, будуть добрими, новини – позитивними, репортажі – яскравими, а гонорари – високими.
З повагою,
Ректор Національного авіаційного університету
Максим Луцький