Заголовок: Запрошення на семінар для викладачів англійської мови
Дата: 17/09/2018
URL: https://nau.edu.ua/ua/news/1/9/zaproshennya-na-seminar-dlya-vikladachiv-angliyskoi-movi.html
==================================================

В липні 2018 викладачі кафедри авіаційної англійської мови НН ІАЕТ Зелінська Наталія Сергіївна, Король Лілія Павлівна та Немлій Людмила Сергіївна взяли участь у Школі підвищення кваліфікації викладачів, Частина 2 в рамках проекту Англійська мова для університетів від Британської ради та отримали відповідний сертифікат. Тренінг був організований для викладачів англійської мови з метою покращення якості викладання англійської мови для спеціальних цілей (ESP) у  ВНЗ України, тому учасники дізналися багато цінної інформації про викладання ESPв контексті міжнародних стандартів, а саме про практичні підходи до викладання грамматики, лексики, функціональних мовних конструкцій, а також про методи покращення вмінь читання, аудіювання, говоріння та письма у студентів.
Результати тренінгу будуть  представлені на методичному семінарі «Навчання навичок професійної комунікації в контексті викладання англійської мови для спеціальних цілей», який відбудеться в жовтні 2018 року. Кафедра авіаційної англійської мови запрошує усіх бажаючих взяти в ньому участь! За детальнішою інформацією звертатися за телефоном (044) 497-41-15.