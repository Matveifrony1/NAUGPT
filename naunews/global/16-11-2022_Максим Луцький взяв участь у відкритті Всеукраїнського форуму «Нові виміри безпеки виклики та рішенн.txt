Заголовок: Максим Луцький взяв участь у відкритті Всеукраїнського форуму «Нові виміри безпеки: виклики та рішення»
Дата: 16/11/2022
URL: https://nau.edu.ua/ua/news/2022/11/maksim-lutskiy-vzyav-uchast-u-vidkritti-vseukrainskogo-forumu-novi-vimiri-bezpeki-vikliki-ta-rishennya.html
==================================================

Сьогодні в місті Тернопіль розпочав свою роботу Всеукраїнський форум «Нові виміри безпеки: виклики та рішення», який проходитиме під головуванням Міністра освіти і науки Сергія Шкарлета 16 та 17 листопада.
У заході беруть участь представники освітньої галузі України та місцевих органів виконавчої влади. Серед гостей також радник-уповноважена Президента України з питань Фонду Президента України з підтримки освіти, науки та спорту і голова Фонду, представники ДСНС, народні депутати, міжнародні партнери, керівники закладів вищої та фахової передвищої освіти України.
До гостей з вітальним словом звернулись Міністр освіти і науки Сергій Шкарлет, Володимир Труш, голова Тернопільської обласної військової адміністрації та Сергій Надал, Тернопільський міський голова.
Свої доповіді сьогодні представили: Цимбал Сергій, Міністерство цифрової трансформації України, Оксана Рома, глава The LEGO Foundation та онлайн долучилися — Попатенко Марина Миколаївна, заступниця Міністра молоді та спорту України і Катерина Павліченко, заступниця Міністра внутрішніх справ України та інші.
На заході заплановано розгляд питань, які стосуються психологічної безпеки учасників освітнього процесу, безпечних умов навчання, викликів в організації дистанційного навчання, інформаційно-аналітичної складової безпеки освіти в умовах воєнного стану тощо.
Максим Луцький, як ректор одного з провідних ЗВО України, взяв участь у спілкуванні з колегами та активному обговоренні заявленої проблематики.