Заголовок: Науково-педагогічні працівники та студенти Юридичного факультету долучилися до роботи форуму «Повоєнне відродження України: роль та значення ветеранської політики»
Дата: 07/05/2024
URL: https://nau.edu.ua/ua/news/2024/5/naukovo-pedagogichni-pratsivniki-ta-studenti-yuridichnogo-fakultetu-doluchilisya-do-roboti-forumu-povoenne-vidrodzhennya-ukraini-rol-ta-znachennya-veteranskoi-politiki.html
==================================================

19 квітня 2024 року
в.о. декана Юридичного факультету
Ірина Сопілко
, завідувачка кафедри теорії та історії держави і права
Олена Макеєва
та здобувачі вищої освіти, члени наукового гуртка «Актуальні проблеми теорії і практики  прав людини»
взяли участь форумі на тему «Повоєнне відродження України: роль та значення ветеранської політики».
Захід організований
провідною науково-дослідною установою —  Інститутом держави і права імені В.М. Корецького НАН України та громадською організацією «Трибуна жінки» за сприяння Міністерства у справах ветеранів України проходив у Національному культурному центрі «Український Дім».
Привітали учасників
зібрання директор Інституту держави і права ім. В. М. Корецького НАН України, віце-президент Національної академії правових наук України, академік НАПрН України
Олександр Скрипнюк
та заступник Міністра у справах ветеранів України
Руслан Приходько
.
Спікерами форуму
виступили:
Наталія Оніщенко
, заступниця директора з наукової роботи Інституту держави і права імені В.М. Корецького НАН України, докторка юридичних наук, професорка, академік НАПрН України, заслужений юрист України, президент ГО «Трибуна жінки»;
Дмитро Журавльов
, керівник управління з питань помилування Офісу Президента України;
Ельзара Шукурджиєва
, головна консультантка Координаційного центру забезпечення взаємодії Офісу Президента України з Кабінетом Міністрів України;
Оксана Дмитрієва
, заступниця Голови комітету Верховної Ради України з питань здоров’я нації, медичної допомоги та медичного страхування, народна депутатка України, заслужена лікарка України;
представники громадянського суспільства, закладів вищої освіти тощо.
У ході проведення заходу працювало
три панельні дискусії
:
Ветерани та громадянське суспільство: шляхи і методи взаємодії.
Програми фізичної, психологічної реабілітації та протезування ветеранів: основні підходи.
Правовий статус та механізм захисту прав ветеранів.
Учасниками
обговорено проблеми
захисту прав, свобод та законних інтересів ветеранів, захисників та захисниць України, питання правової комунікації органів державної влади та інститутів громадянського суспільства тощо. Увагу присутніх сконцентровано на формуванні та реалізації ветеранської політики  як складової державної політики.
Проведений форум сприяв напрацюванню дієвої законодавчої бази, яка має стати запорукою змін, які сьогодні потрібні ветеранам в умовах правового режиму воєнного стану та повоєнного відновлення України.