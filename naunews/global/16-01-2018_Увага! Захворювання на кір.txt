Заголовок: Увага! Захворювання на кір
Дата: 16/01/2018
URL: https://nau.edu.ua/ua/news/1/1/uvaga-zahvoryuvannya-na-kir.html
==================================================

З настанням зими в Україні почало поширюватися захворювання на кір. Минулого року, за даними Міністерства охорони здоров’я, у країні було зафіксовано 4782 випадки захворювання на кір.
З початку 2018 року в столиці, як повідомляється на
сайті
Головного Управління Держпродспоживслужби у м. Києві, зафіксовано 87 випадків цього захворювання. У 66 випадках хворобу виявлено у  дітей до 17 років, а також у 21 дорослого. Серед дітей найбільше захворіли на кір діти віком 5-9 років, що становить 46,5%.
За інформацією «Державної установи Лабораторний Центр на повітряному транспорті МОЗ України» в цивільній авіації України випадків захворювання не виявлено. Це повної мірою відповідає ситуації і в Національному авіаційному університеті. Загалом по Києву зі згаданих 87 хворих (66 діти ) 15 перебувало в стаціонарі (10 дорослих, 5 дітей). Виходячи з цих даних планів щодо карантину в місті немає.
Проте дещо про цю хворобу варто знати всім.
Гостре інфекційне захворювання кір має певні клінічні прояви, за якими можна встановити діагноз. Перші ознаки виникають в інкубаційний період, що триває 9-11 діб. На третій-четвертий день цього періоду набрякають лімфатичні вузли, з’являються ознаки ангіни, червоніють нижні повіки.
Кір небезпечний своїми ускладненнями, зокрема органів дихання. Пневмонія може становити значну загрозу для хворого. У дорослому віці існує висока ймовірність ураження нервової системи. Основну роль у профілактиці кору відіграє активна імунізація - щеплення.
Згідно з календарем інфекційних щеплень, вакцинація дітей в Україні проводиться у віці 12-15 місяців, ревакцинація – у віці 6 років. Якщо вакцинація в ці терміни не була проведена, то дорослих можна вакцинувати в будь-якому віці до 30 років.
А найнадійнішим гарантом уникнути захворювання є високий рівень імунітету. Отже ведіть активний здоровий спосіб життя і будете здорові.
"Станом на ранок 15.01.2018 р., до ДУ «Київський міський лабораторний центр МОЗ України» з 01.01.2018 р. надійшло 87 екстрених повідомлень про випадки кору, серед яких хворими є 66 дітей За 2017 р. зареєстровано всього 87 випадків кору", - йдеться у повідомленні.
За даними екстрених повідомлень, госпіталізовано до інфекційних стаціонарів 44 особи, у т.ч. 31 дитину. 1 дорослого госпіталізовано до реанімаційного відділення. Лабораторно підтверджено 33 випадки кору.
Серед дітей дошкільних навчальних закладів зареєстровано 19 випадків, дітей шкільного віку – 32 випадки захворювання на кір.
Читайте також:
За минулий рік на кір захворіли 4782 людини - МОЗ
За інформацією Держпродспоживслужби, спалахи кору фіксувалися в 16 дошкільних навчальних закладах: № 43 (Домінантна), 775, 570, 654, 816, Кияночка, 423, 120, 104, 147, 419, 661, 587, 528, 143, приватна школа «Монтесорі». А також - у 22 загальноосвітніх навчальних закладах: Скандинавська гімназія, Фокус освіти, Віденська гімназія, школи №111, 1, 124, 169, 254, 192, 89, 84, 199, 27, 242, 49, 323, 169, 61, 243, 57, 329, ліцей №100, а також захворів учитель початкової школи №95.
На
сайті Держпродспоживслужби
у м. Києві оприлюднено перелік медичних установ столиці у всіх районах міста, де можна зробити щеплення як дітям, так і дорослим щодня, а також у суботу.