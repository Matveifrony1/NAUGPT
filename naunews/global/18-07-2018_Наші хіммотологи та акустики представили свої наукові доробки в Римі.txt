Заголовок: Наші хіммотологи та акустики представили свої наукові доробки в Римі
Дата: 18/07/2018
URL: https://nau.edu.ua/ua/news/1/7/nashi-himmotologi-ta-akustiki-predstavili-svoi-naukovi-dorobki-v-rimi.html
==================================================

9-11 липня 2018 р. делегація від НАУ на чолі з проф. О. Запорожцем учетверте взяла участь у IV Міжнародному симпозіумі зі сталої авіації. Він традиційно організовується представниками Університету Анадолу (м. Ескішехір, Туреччина) під керівництво проф. Х. Каракоча. Цьогоріч симпозіум гостинно приймали в стінах Римського університету «Сапієнса» (м. Рим, Італія).
Представники Хіммотологічної наукової школи під керівництвом проф. С. Бойченка гідно репрезентували доповіді за результатами своїх досліджень, чим викликали схвальні відгуки науковців з наукових установ різних країн. Так, молоді науковці Анна Яковлєва та  Ірина Шкільнюк представили результати досліджень за темами «Study of operation parameters of jet engine using conventional and alternative jet fuels», «Management of biological risks in sphere of jet fuels supply» відповідно. Представник наукової школи акустики Катерина Синило презентувала доповідь на тему «P3T3 NOx Model Of Turbofan Engine».
Особливо зацікавила учасників доповідь проректора університету професора О. Запорожця «Risk Methodology For Aircraft Noise Assessment And Control», а також директора Інституту екологічної безпеки професора С. Бойченка «Conceptual bases of alternative motor fuels implementation: odern challenges, problems and perspectives», що  була присвячена актуальним питанням розроблення та впровадження альтернативних авіаційних палив в Україні та світі.
Традиційно конференція є не лише суто науковим заходом, а й місцем зустрічі друзів і колег з науково-дослідних і навчальних установ усього світу.
Продовжуємо нашу наукову роботу та чекаємо на наступну зустріч!