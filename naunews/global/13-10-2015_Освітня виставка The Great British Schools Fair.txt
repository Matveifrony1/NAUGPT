Заголовок: Освітня виставка The Great British Schools Fair
Дата: 13/10/2015
URL: https://nau.edu.ua/ua/news/2015/10/osvitnya-vistavka-the-great-british-schools-fair.html
==================================================

10 жовтня 2015 року викладачі кафедри української мови та культури Навчально-наукового гуманітарного інституту відвідали виставку The Great British Schools Fair, що проходила в готелі Хаятт Рідженсі. Вона була організована Посольством Великої Британії в партнерстві з Британською Радою та Освітньої Групою «ДонСтрім». Мета заходу – показати переваги навчання у Великій Британії та ознайомити українців з провідними британськими освітніми закладами.
Виставка допомогла потенційним студентам обрати саме ті літні чи академічні курси, які найкращим чином сприятимуть підвищенню рівня професійних навичок або знання англійської мови.
Унікальність заходу полягала в тому, що до нього долучилися найбільш рейтингові школи-пансіони, найпрестижніші університети та коледжі, найцікавіші мовні школи та корпоративні академії.
Під час виставки відбулися креативні майстер-класи з мистецтва, англійської мови, бізнес-лекції та семінари, пробні тести на британські іспити. Для студентів організатори підготували майстер-класи з написання заяв на вступ до Оксфорда і Кембриджа та тренінг з планування навчання та професійного розвитку від European Business Association, EY and PWC. Для студентів творчих спеціальностей представники Університету мистецтв Лондона провели креативні воркшопи з підготовки портфоліо.
Охочі також дізналися про можливості отримати урядові стипендії на навчання та безкоштовно побувати на пробному занятті myClass та сесії IELTS Academic Preparation tips and tricks від викладачів Британської Ради. Викладачам англійської мови видавництва Oxford University Press, MacMillan Publishers та Cambridge University Press запропонували пройти методичні семінари. Бажаючі ознайомилися з літературою британських видавництв.