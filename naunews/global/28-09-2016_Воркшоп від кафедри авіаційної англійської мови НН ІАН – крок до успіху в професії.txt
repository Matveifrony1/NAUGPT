Заголовок: Воркшоп від кафедри авіаційної англійської мови НН ІАН – крок до успіху в професії
Дата: 28/09/2016
URL: https://nau.edu.ua/ua/news/2016/9/vorkshop-vid-kafedri-aviatsiynoi-angliyskoi-movi-nn-ian-–-krok-do-uspihu-v-profesii.html
==================================================

Вивчення іноземної мови – це складний процес, який передбачає оволодіння широким спектром знань та навичок за допомогою інноваційних педагогічних технологій. Професійна іншомовна підготовка сучасного фахівця авіаційної галузі неможлива без застосування особливого підходу до навчання тих, від чиїх знань та вмінь залежить життя багатьох людей. Кафедрою авіаційної англійської мови НН Інституту аеронавігації в кінці вересня 2016 року був проведений воркшоп «Action learning through performance and practice (Прийоми дієвого навчання )», що мав на меті поширення практики використання інноваційних підходів до викладання авіаційної англійської мови. Викладачі кафедри продемонстрували найбільш ефективні технології та методики у навчанні, що дозволило поглибити розуміння сучасних підходів до професійної іншомовної підготовки майбутніх авіаторів. Воркшоп супроводжувався цікавими змаганнями, жвавими дискусіями. Він пройшов у невимушеній атмосфері та залишив позитивне враження й приємні спогади.