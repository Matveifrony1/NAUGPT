Заголовок: Участь студентів ННЮІ у Міжнародному молодіжному форумі «Майбутнє Криму»
Дата: 03/06/2016
URL: https://nau.edu.ua/ua/news/2016/6/uchast-studentiv-nnyui-u-mizhnarodnomu-molodizhnomu-forumi-maybutne-krimu.html
==================================================

31 травня 2016 року в м. Києві продовжив роботу Міжнародний молодіжний форум «Майбутнє Криму», в якому взяли участь  студенти третього курсу Навчально-наукового Юридичного інституту.
Мета заходу - обговорення перспектив повернення Криму в Україну.
Організаторами та партнерами конференції  виступили: молодіжна платформа «Майбутнє Криму», Міністерство молоді та спорту України, Київська міська державна адміністрація, громадські організації та міжнародні фонди.
Розпочався форум з українського та кримськотатарського гімнів. Студентів на заході привітав Міністр молоді та спорту України Ігор Жданов, після чого учасники висловили свою точку зору на шляхи вирішення даної проблеми, а також проаналізували причини, що призвели до ситуації, яка є на сьогодні в Україні.
Участь студентів у молодіжних форумах, які проходять в Україні є необхідною, адже саме молодь своєю енергією і патріотизмом творить нашу державу.