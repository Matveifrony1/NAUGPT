Заголовок: Представники Факультету міжнародних відносин пройшли міжнародне стажування «Парламентська демократія в Європі»
Дата: 30/07/2024
URL: https://nau.edu.ua/ua/news/2024/7/predstavniki-fakultetu-mizhnarodnih-vidnosin-proyshli-mizhnarodne-stazhuvannya-parlamentska-demokratiya-v-evropi.html
==================================================

В. о. завідувача кафедри міжнародного та європейського права Факультету міжнародних відносин
Роман Максимович
та аспірант
Віталій Кисіль
пройшли стажування у літній програмі LUISS-ELGS «
Парламентська демократія у Європі»
(Рим, Італія). Організатори — Школа європейського права та управління Європейської організації публічного права (EPLO) та Школа державного управління Луїса Гвідо Карлі.
Для учасників стажування декан Школи європейського права та управління
Луїс Марія Дієс-Пікасо
прочитав вступну лекцію «Шлюб за розрахунком: демократія та верховенство права». Професор
Мауріція Де Белліс
(Університет Тор Вергата) виступив з лекцією «Роль Європейської Комісії в реалізації національних планів відновлення та стійкості». Також професор
Бернардо Джорджіо Маттарелла
(Університет Луїса, директор римського офісу EPLO) прочитав лекцію «RRF як інструмент екологічного переходу».
Представники ФМВ ознайомилися з роботою римського офісу EPLO та штаб-квартирі ELGS,
у Національному музеї Романо — Палаццо Альтемпс. Разом з Луїсом Марією Дієс-Пікасо та викладачами EPLO учасники проєкту взяли участь в екскурсії до Палати депутатів Італії та Сенату Італійської Республіки.
Стажування представників ФМВ стало можливим завдяки
Угоді про співробітництво між Національним авіаційним університетом та Європейською організацією публічного права (EPLO).
Участь в стажуванні представників ФМВ забезпечить покращення методики підготовки майбутніх юристів на факультеті та допоможе вдосконалити проведення досліджень у сфері права з урахуванням принципів і стандартів Європейського Союзу.