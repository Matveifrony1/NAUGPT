Заголовок: У НАУ продовжується набір у групи на курси підвищення кваліфікації
Дата: 05/09/2022
URL: https://nau.edu.ua/ua/news/2022/9/u-nau-prodovzhuetsya-nabir-u-grupi-na-kursi-pidvishchennya-kvalifikatsii.html
==================================================

Від початку травня у Центрі експертизи і сертифікації Навчально-наукового інституту неперервної освіти (ННІНО) Національного авіаційного університету продовжується навчання у форматі онлайн на курсах підвищення кваліфікації за напрямом «Практична психологія».
Нещодавно завершила навчання чергова група фахівців за програмою «Методи роботи з психічною травмою. Перша психологічна допомога та медико-психологічна реабілітація осіб, які пережили психічну травму», наприкінці якого відбувся тренінг «Зняття гострого стресу».
Програма курсу складена з суто практичного контенту.
Мета проведення курсів – набуття необхідних вмінь і навичок здійснення першої психологічної допомоги.
Слухачі опрацювали інформацію про покрокову допомогу постраждалим під час війни, навчилися чітко визначати цілі, мету і дії протягом кожного кроку. Логічним продовженням отриманих на курсах знань стала програма нового тренінгу «Зняття гострого стресу». Під час тренінгу присутні отримали рекомендації щодо управління та подолання гострого стресу, опанувати прийоми, що зводять до мінімуму уразливість від негативних впливів стресу та опанували методи керованої психофізіологічної саморегуляції.
Викладачем курсу виступив кандидат медичних наук, досвідчений практик та висококласний спеціаліст у сфері психотерапії і психіатрії Вишніченко Сергій Іванович.
Всі записи онлайн-зустрічей, презентації, додаткові матеріали, опитувальники, тести, література надавалися в загальному чаті курсу у застосунку Telegram.
Наразі за цією програмою відбувається черговий набір на нові тренінги, навчання на яких планується з вересня 2022 року.
Додаткову інформацію можна отримати за
посиланням
.
e-mail:
maliniam@ukr.net
Маліновська Наталія Миколаївна
+38(050)-937-67-60