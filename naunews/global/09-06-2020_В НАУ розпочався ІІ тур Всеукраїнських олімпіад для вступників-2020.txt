Заголовок: В НАУ розпочався ІІ тур Всеукраїнських олімпіад для вступників-2020
Дата: 09/06/2020
URL: https://nau.edu.ua/ua/news/2020/cherven/v-nau-rozpochavsya-ii-tur-vseukrainskih-olimpiad-dlya-vstupnikiv-2020.html
==================================================

8 червня 2020 року розпочато ІІ тур Всеукраїнських олімпіад Національного авіаційного університету для професійної орієнтації вступників на основі повної загальної середньої освіти з навчальних дисциплін: математика, фізика, хімія, українська мова та література, історія України, географія, біологія, англійська мова. В олімпіадах візьмуть участь 220 переможців І туру. Керівником олімпіад є Навчально-науковий інститут інноваційних освітніх технологій.
Підготовці до предметних олімпіад передувала наполеглива та активна робота оргкомітету, членів методичних комісій та журі, членами яких є представники Навчально-наукового інституту інноваційних освітніх технологій, Факультету екологічної безпеки, інженерії та технологій, Аерокосмічного факультету, Факультету лінгвістики та соціальних комунікацій, Факультету кібербезпеки, комп’ютерної та програмної інженерії.
Другий (дистанційний) тур Олімпіад проводиться на платформі Moodle та на платформі Zoom і триватиме до 11 червня 2020 року. Детальна інформація за
посиланням
.
Бажаємо всім учасникам успіхів, високих балів, адже переможцям і учасникам ІІ етапу олімпіад із природничо-математичних та інженерно-технічних спеціальностей, нараховуються додаткові бали до сертифікату ЗНО з одного предмету при розрахунку конкурсного балу від 1 до 10, але не вище 200 балів за предмет. Додаткові бали нараховуються учасникам, які набрали не менше ніж 90% балів на ІІ етапі олімпіад і вступатимуть до Національного авіаційного університету.