Заголовок: Робочий візит декана ФМВ до Албанії
Дата: 08/10/2020
URL: https://nau.edu.ua/ua/news/2020/zhovten/robochiy-vizit-dekana-fmv-do-albanii.html
==================================================

Декан Факультету міжнародних відносин НАУ Юрій Волошин відвідав з робочим візитом Середземноморський університет Албанії на запрошення президента університету, депутата парламенту Республіки Албанія, Анастасіоса Ангеліса.
Під час зустрічі з ректором Середземноморського університету Адріаном Чівічі обговорено основні положення угоди про співпрацю між університетами. Досягнуто попередніх домовленостей щодо напрямів співробітництва, зокрема: обмін викладачами та студентами у рамках спільних навчальних програм; організація та реалізація спільних дослідницьких проєктів та взаємний обмін інформацією та результатами досліджень; співпраця студентів та студентських організацій у галузі академічної, культурної та спортивної діяльності; організація та участь у наукових та експертних нарадах, конференціях, симпозіумах; організація спільних тренінгів, вебінарів, семінарів тощо.
У рамках робочого візиту Юрій Волошин також зустрівся з Надзвичайним і Повноважним Послом України в Республіці Албанія Володимиром Шкуровим. За результатами перемовин досягнуто домовленостей щодо організації практики та стажування для студентів факультету на базі посольства.