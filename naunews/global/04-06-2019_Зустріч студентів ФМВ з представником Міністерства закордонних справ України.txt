Заголовок: Зустріч студентів ФМВ з представником Міністерства закордонних справ України
Дата: 04/06/2019
URL: https://nau.edu.ua/ua/news/2019/6/zustrich-studentiv-fmv-z-predstavnikom-ministerstva-zakordonnih-sprav-ukraini.html
==================================================

Питання добору кадрів для служби в МЗС – головна тема зустрічі випускників бакалаврів та магістрів Факультету міжнародних відносин з радником відділу Департаменту менеджменту персоналу Міністерства закордонних справ України Оленою Пентелейчук.
Представник МЗС України пояснила порядок оголошення конкурсу на вакантні посади, назвала перелік необхідних документів, описала процедуру проведення конкурсного відбору та особливості проходження служби на посадах повноважних аташе в іноземних країнах. Було надано перелік нормативних документів, знання яких неодмінно знадобиться на дипломатичній службі.
Зустріч викликала великий інтерес та зацікавленість серед студентів, вони поставили велику кількість актуальних питань, у тому числі й процедурних.
Наразі вирішується питання проходження виробничої практики студентами Факультету міжнародних відносин в МЗС.
Слід зазначити, що подібні заходи з представниками провідних міністерств та відомст носять системний характер.
Це свідчить про те, що керівництво Факультету приділяє значну увагу питанню працевлаштування своїх студентів та випускників, вважаючи це однією з головних цілей.