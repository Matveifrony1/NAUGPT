Заголовок: Науковці НАУ пройшли підвищення кваліфікації у Державному новому архіві Литви
Дата: 05/01/2023
URL: https://nau.edu.ua/ua/news/2023/1/naukovtsi-nau-proyshli-pidvishchennya-kvalifikatsii-u-derzhavnomu-novomu-arhivi-litvi.html
==================================================

Нещодавно завершилося підвищення кваліфікації викладачів кафедри історії та документознавства НАУ на базі Державного нового архіву Литви, яке проходило в режимі онлайн з 3 жовтня по 12 грудня 2022 р., загальним обсягом 180 годин.
Підвищення кваліфікації відбувалося завдяки спільної угоди між Національним авіаційним університетом та Державним новим архівом Литви.
У навчанні брали участь завідувач кафедри історії та документознавства, д.і.н., проф. І.І. Тюрменко, к.і.н, доценти кафедри Л.В. Божук та Л.П. Халецька.
Організатором, модератором та лектором стала Директорка литовського архіву Дануте Контрімавічене.
Насичена програма стажування торкалася як теоретичних питань, так і практичного досвіду, який набув Державний новий архів Литви у царині електронного документообігу, електронного діловодства, роботи з персональними даними тощо.
До читання лекцій також залучалися провідні фахівці литовських архівів.
Щира подяка Дануте Контрімавічене за підтримку українських науковців у складний час, можливість професійної комунікації та пізнанні нового!