Заголовок: Презентація  наукової  монографії
Дата: 02/03/2015
URL: https://nau.edu.ua/ua/news/2015/3/prezentacziya-naukovoi-monografii.html
==================================================

27 лютого 2015 року на кафедрі реконструкції аеропортів та автошляхів Інституту аеропортів відбулася презентація нової наукової монографії «Проблеми протидії конструкцій прогресуючому обваленню будівель та споруд»  (видавництво НАУ, 456 с., м. Київ, 2015 р.).
Видання рекомендоване до друку Вченою радою НАУ. Завідувач кафедри реконструкції аеропортів та автошляхів, д. техн. н., професор Андрій Бєлятинський щиро привітав з цією визначною подією співавторів - професорів Валерія Першакова, Марію Барабаш, Катерину Лисницьку та всіх викладачів кафедри реконструкції аеропортів та автошляхів. Рецензували видання д. техн. н., професор А. Барашиков, д. техн. н., професор А. Городецький, д. техн. н., професор, головний науковий співробітник Інституту гідромеханіки Національної академії наук України А. Білеуш, член-кореспондент НАНУ, д. техн. н., професор, заслужений діяч науки і техніки України О. Шимановський.
У монографії наведено огляд публікацій і нормативної документації з питань протидії аварій з прогресуючим обваленням каркасів висотних будівель і споруд, викладені основи проектування та розрахунку будівельних конструкцій. Вона  може бути корисна науковим працівникам та інженерам, докторантам, аспірантам і студентам технічних вузів та всім, хто цікавиться проектуванням і будівництвом аеропортів.