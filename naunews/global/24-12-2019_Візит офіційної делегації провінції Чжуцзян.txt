Заголовок: Візит офіційної делегації провінції Чжуцзян
Дата: 24/12/2019
URL: https://nau.edu.ua/ua/news/1/12/vizit-ofitsiynoi-delegatsii-provintsii-chzhutszyan.html
==================================================

З робочим візитом НАУ відвідала офіційна делегація провінції Чжуцзян (КНР): заступник Генерального секретаря уряду провінції Фу Сяофен, віце-директор управління комітету талантів Чжан Сюмінг, президент Чжуцзянської академії наук спеціального обладнання Чжун Хейцзян, представники адміністрації провінції. Візит відбувся за сприяння генерального директора «Zhejiang Golden Egg Science and Technology» Лі Люменя.
Ректор Володимир Ісаєнко зазначив, що на сьогодні НАУ співпрацює з 36 університетами Китаю, зокрема, за програмою  2+2  до НАУ на навчання приїхали студенти з Наньчанського університету. Він наголосив: «Ми, в першу чергу, навчальний заклад, тож наш головний акцент – освіта, але університет завжди відкритий для нових напрямів співпраці».
Заступник Генерального секретаря уряду провінції Фу Сяофен відзначив, що провінція стрімко розвивається, особливо авіаційна галузь.  Наразі будуються нові аеропорти, тож є гостра потреба в авіаційних фахівцях. Він зауважив, що ця зустріч чудова нагода знайти точки дотику для подальшої співпраці провінції Чжуцзян з НАУ.
Гостей запросили взяти участь у  ІХ Всесвітньому конгресі «Авіація ХХІ столітті», що відбудеться у вересні 2020 року у Національному авіаційному університеті.