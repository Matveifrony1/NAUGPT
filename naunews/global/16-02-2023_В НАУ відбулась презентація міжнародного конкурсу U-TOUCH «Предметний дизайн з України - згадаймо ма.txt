Заголовок: В НАУ відбулась презентація міжнародного конкурсу U-TOUCH «Предметний дизайн з України - згадаймо майбутнє!»
Дата: 16/02/2023
URL: https://nau.edu.ua/ua/news/2023/2/v-nau-vidbulas-prezentatsiya-mizhnarodnogo-konkursu-u-touch-predmetniy-dizayn-z-ukraini-zgadaymo-maybutne.html
==================================================

13 лютого 2023р. на кафедрі архітектури та просторового планування Факультету архітектури, будівництва та дизайну НАУ відбулась презентація міжнародного конкурсу U-TOUCH «Предметний дизайн з України - згадаймо майбутнє!» / «Product Deиsign from Ukraine - Back to the Future!».
Захід було проведено для студентів архітекторів в рамках дисципліни «Інтер’єр та обладнання», яку викладають доцент кафедри Олександр Крижанівський та старші викладачі Наталія Бжезовська і Ольга Баженова.
Спікерами виступили дизайнер Дмитро Новіков (Dmytro Novikov Design) – амбасадор бренду GARDI та Олександра Герасімова (Gerasimova Agency) – кураторка конкурсу U-TOUCH.
Під час виступу доповідачі розкрили наступні теми: чому саме меблевий дизайн визначає свою епоху якнайкраще, якими лайфхаками користуються дизайнери під час пошуку нових ідей та чому емпатія має значення на цьому шляху, тощо. Студенти дізналися про головну ідею, умови конкурсу та його унікальність. Майбутні архітектори високо оцінили можливість використання їх проєктних розробок під час занять для участі у цьому конкурсі.