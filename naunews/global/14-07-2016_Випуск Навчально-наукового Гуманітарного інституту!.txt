Заголовок: Випуск Навчально-наукового Гуманітарного інституту!
Дата: 14/07/2016
URL: https://nau.edu.ua/ua/news/2016/7/vipusk-navchalno-naukovogo-gumanitarnogo-institutu.html
==================================================

5 липня 2016 року у прикрашеній актовій залі нашого університету випускники Навчально-наукового Гуманітарного інституту ОКР «Спеціаліст» та ОС «Магістр» отримували довгоочікувані дипломи. Хвилююча атмосфера свята та останні хвили в якості студентів Національного авіаційного університету не завадили схопити чарівні моменти переходу в доросле життя.
У вітальному слові директор Інституту А.  Гудманян побажав молодим фахівцям миру як запоруку життєвого успіху. Артур Грантович підкреслив, що двері НАУ залишаться відчиненими для тих, хто п’ять років тому перетнув поріг приймальної комісії й назавжди пов’язав своє життя з авіаційним університетом.
Побажання директора Інституту продовжили у своїх виступах завідувачі випускових кафедр: І. Тюрменко, С. Сидоренко, О. Хомерікі, О. Помиткіна та О. Котикова. Вони дякували студентам за наполегливість, відданість обраній справі та бажали чесно йти довгою дорогою життя.
Вручення дипломів про здобуття вищої освіти супроводжувалося оплесками, обіймами, привітаннями та заключним фото колективів кафедр зі своїми випускниками.
Загалом дипломи отримали 108 випускників, 21 з яких завершили навчання з відзнакою. Також 26 випускників Інституту були відзначеними Грамотами ректора НАУ за перемогу в Огляді-конкурсі на кращу дипломну роботу.
Колектив Інституту щиро вітає молодих фахівців із завершенням навчання. Бажаємо вам знайти свою стежку в житті та, йдучи нею, опиратися на стіни нашого рідного університету!
https://www.youtube.com/watch?v=yhUZP4JXEic&feature=youtu.be