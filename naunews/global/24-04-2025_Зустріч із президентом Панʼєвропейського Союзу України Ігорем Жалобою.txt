Заголовок: Зустріч із президентом Панʼєвропейського Союзу України Ігорем Жалобою
Дата: 24/04/2025
URL: https://nau.edu.ua/ua/news/2025/4/zustrich-iz-prezidentom-panʼevropeyskogo-soyuzu-ukraini-igorem-zhaloboyu.html
==================================================

15 квітня 2025 року
президент Панʼєвропейського Союзу України
Ігор Жалоба
та членкиня Paneuropa Kyiv
Катерина Степанчук
відвідали Державний університет «Київський авіаційний інститут» та
зустрілися зі студентами
Факультету права та міжнародних відносин.
У своєму виступі на тему
«Панʼєвропейський Союз, Україна, Європа та демократія»
доктор історичних наук, професор, с.н.с. Інституту історії України НАНУ, солдат сил ТрО України (25.02.2022-29.02.2024)
Ігор Володимирович
детально зупинився на ключових викликах, з якими стикнулася Європа після початку агресії рф проти України, звернувши особливу вагу на актуальність ідей Пан’європи та роль молоді у формуванні майбутнього України та світу. В свою чергу,
пані Катерина представила
присутнім результати діяльності молодіжного осередку Paneuropa Kyiv.
Відповідаючи на запитання присутніх
пан Ігор зосередився на таких питаннях:
Як Європа трансформується під тиском сучасних загроз?
Яке місце займає Україна в новій системі європейської безпеки?
Чому концепція Пан’європи набуває особливої значущості саме зараз?
Як молодь може стати рушійною силою змін для майбутнього України та Європи?
Чому потрібні зміни в ЄС та Україні на основі співпраці та обміну позитивним досвідом у протистоянні поточним геополітичним викликам?
Чому війна з рф є екзистенційною боротьбою?
Які повідомлення про Україну та війну слід доносити європейцям?
Подібні зустрічі є важливим кроком до формування нового покоління, здатного критично мислити, аналізувати проблеми та ефективно відстоювати інтереси суспільства та держави.