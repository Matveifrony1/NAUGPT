Заголовок: ПІДТВЕРДЖЕННЯ ВИСОКОЇ КВАЛІФІКАЦІЇ ВИПУСКНИКІВ-ЕКОЛОГІВ
Дата: 24/02/2015
URL: https://nau.edu.ua/ua/news/2015/2/pidtverdzhennya-visokoi-kvalifikaczii-vipusknikiv-ekologiv.html
==================================================

Минулого тижня відбулися захисти дипломних робіт студентів-випускників кафедри екології Інституту екологічної безпеки спеціальності 7/8.04010601 «Екологія та охорона навколишнього середовища». Цього року дипломи ОКР «Магістр» отримають 19 випускників, ОКР «Спеціаліст» - 15 денної форми навчання та 19 випускників ІЗДН.
Державну екзаменаційну комісію очолювала голова Всеукраїнської екологічної ліги Тетяна Тимочко.
Тематика дипломних робіт відзначалася різноманітністю прикладних проблем сьогодення. Розглядалися проблеми впровадження європейських норм в охорону довкілля, санітарно-гігієнічне нормування, проблеми зсувів грунтів, упровадження нанотехнологій для запобігання біообростанню, розроблення нових екологічно чистих палив для авіаційної та наземної техніки та багато інших нагальних питань охорони навколишнього середовища.
Подальших успіхів вам і упровадження ваших розробок, дорогі наші випускники!