Заголовок: Семінар «Культура, етика та моральний кодекс у діяльності управлінців закладів вищої освіти»
Дата: 27/09/2019
URL: https://nau.edu.ua/ua/news/2019/9/seminar-kultura-etika-ta-moralniy-kodeks-u-diyalnosti-upravlintsiv-zakladiv-vishchoi-osviti.html
==================================================

Питання культури ділового спілкування, поняття службового етикету та його основні засади, дрес-код як діловий стиль – такі теми обговорювались на семінарі «Культура, етика та моральний кодекс у діяльності управлінців закладів вищої освіти». Це вже шосте заняття з підвищення кваліфікації управлінських кадрів Національного авіаційного університету.
Тренінг для керівництва університету провела доцент кафедри культурології Національного педагогічного університету ім. М.П. Драгоманова Інна Гурова.
Доповідач закцентувала увагу на ієрархічному характері стосунків на робочому місці, моральному кліматі  в колективі, правилах вітання та на вимогах до ділового стилю одягу.