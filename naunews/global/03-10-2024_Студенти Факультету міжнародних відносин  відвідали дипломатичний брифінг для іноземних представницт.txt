Заголовок: Студенти Факультету міжнародних відносин  відвідали дипломатичний брифінг для іноземних представництв акредитованих в Україні
Дата: 03/10/2024
URL: https://nau.edu.ua/ua/news/2024/10/studenti-fakultetu-mizhnarodnih-vidnosin-vidvidali-diplomatichniy-brifing-dlya-inozemnih-predstavnitstv-akreditovanih-v-ukraini.html
==================================================

Студенти Факультету міжнародних відносин разом з доцентом кафедри соціології та політичних наук
Валентином Гладких
відвідали дипломатичний брифінг для іноземних представництв, акредитованих в Україні. Організатор — аналітичний центр
«Обʼєднана Україна».
На брифінгу «Сценарії української перемоги» експерти центру «Об’єднана Україна», до якого входить доцент ФМВ
Валентин Гладких, презентували іноземним дипломатам доробок центру
— дослідження щодо можливих шляхів та сценаріїв встановлення миру, чинників, які впливають на розвиток ситуації. У заході взяли участь представники низки посольств, представництв та офісів програм міжнародних організацій, акредитованих в Україні.
Ймовірні сценарії розглядали в контексті
анонсованого українською владою оновленого плану перемоги України, який обговорюватимуть із партнерами на засіданні Генеральної Асамблеї ООН у вересні 2024 року.
Іноземні учасники мали можливість
поставити запитання експертам АЦ «Обʼєднана Україна» та взяли активну участь в обговоренні представленої візії можливого закінчення війни.
Студенти ФМВ мали можливість спостерігати за обговоренням
актуальних питань зовнішньої політики України, зокрема, щодо сценаріїв завершення війни, розвʼязаної росією проти України. Участь у подібних заходах сприяє формуванню професійних якостей майбутніх фахівців.