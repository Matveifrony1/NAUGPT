Заголовок: Скажи стоп насильству!
Дата: 14/11/2014
URL: https://nau.edu.ua/ua/news/2014/11/skazhi-stop-nasilstvu.html
==================================================

11 листопада 2014 року студенти напряму «Соціальна робота» у супроводі доцента кафедри політології та соціальних технологій Гуманітарного інституту Т. Петренко відвідали Київський міський центр соціальних служб для сім’ї , дітей та молоді.
Студенти змогли закріпити теоретичний матеріал, отриманий на лекціях під час гри «Стоп насильству». Її організували і провели працівники Центру. Гра стала додатковим джерелом корисної інформації про насильство в сім’ї, його латентні форми і прояви, індикатори виявлення та методи профілактики, передусім для молоді. Вона допомогла сформувати у студентів систему уявлень щодо феномену насильства, законодавчого забезпечення попередження та подолання цих явищ, конкретних форм і методів профілактичної діяльності (первинної, вторинної та третинної), а також відпрацювати навички роботи з випадком.