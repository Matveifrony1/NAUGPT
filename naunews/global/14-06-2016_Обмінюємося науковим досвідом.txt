Заголовок: Обмінюємося науковим досвідом
Дата: 14/06/2016
URL: https://nau.edu.ua/ua/news/2016/6/obminyuemosya-naukovim-dosvidom.html
==================================================

10-11 червня 2016 року старший викладач кафедри теорії та історії держави і права Навчально-наукового Юридичного інституту Оксана Миронець та студентка групи ПР-202 Вікторія Лісова взяли участь у ІІІ Міжнародному науково-практичному форумі студентів та аспірантів «Верховенство права та місцеве самоврядування», який проходив у Національному університеті «Києво-Могилянська академія».
Захід проходив у формі панельних дискусій, у яких провідними науковцями, студентами та аспірантами велося жваве обговорення проблем забезпечення законності, верховенства права та дотримання прав людини в умовах реформи органів місцевого самоврядування.
Вікторія Лісова звернула увагу присутніх на загальні засади децентралізації влади в органах місцевого самоврядування, а Оксана Миронець розповіла про роль функцій адміністративного права у забезпеченні права на оскарження рішень.
Наприкінці заходу всі учасники були нагороджені сертифікатами.