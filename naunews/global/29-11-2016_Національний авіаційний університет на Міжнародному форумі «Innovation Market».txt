Заголовок: Національний авіаційний університет на Міжнародному форумі «Innovation Market»
Дата: 29/11/2016
URL: https://nau.edu.ua/ua/news/2016/11/natsionalniy-aviatsiyniy-universitet-na-mizhnarodnomu-forumi-innovation-market.html
==================================================

22–24 листопада 2016 р. у Міжнародному виставковому центрі відбувся Міжнародний форум «Innovation Market»,
http://innovationmarket.com.ua/
.
НАУ на ньому представляли НВЦБА «Віраж», Навчально-науковий аерокосмічний інститут (кафедра механіки, кафедра технологій аеропортів та кафедра конструкції літальних апаратів), лабораторія нанотриботехнологій НДЧ НАУ, Науково-навчальний центр «Аерокосмічний центр», Навчально-науковий інститут Інформаційно-діагностичних систем.
НВЦБА «Віраж» НАУ представив мобільний безпілотний комплекс М-10 «Око 2» для відеоспостереження в реальному часі та патрулювання невеликих площинних об’єктів, багатоцільовий безпілотний комплекс М-6-3 «Жайвір» для аерофотознімання, відеоспостереження в реальному часі та патрулювання лінійних об’єктів Також були представлені інші розробки НВЦБА «Віраж».
НН Аерокосмічний інститут презентував комплексну систему акустичного спостереження, яка включає систему оцінки акустичної обстановки в районі блокпосту типу «Трембіта-М», малогабаритну нашоломну систему для розвідників, систему акустичної розвідки ротного рівня «Трембіта-БІСС», акустичну систему контролю периметру, акустичну систему позиціонування і винищення безпілотних літальних апаратів (БПЛА) «АнтіЛЛА», систему активної протидії приладам нічного бачення «МОЛЬФАР», систему виявлення ворожої активності «КУМА». Була також представлена розробка «Контроль якості поверхні з використанням інтерференційного профілометра».
ННІ Інформаційно-діагностичних систем представив програмні комплекси: «Інтеграція процесів автоматизації технічної підготовки, планування та оперативного управління виробництвом «PR_INT»»; Призначення–забезпечення інформаційною підтримкою процесів прийняття управлінських рішень у ході технічної підготовки, планування та оперативного управління виробництвом на основі інтеграції проектних, виробничих та нормативно-довідкових даних із врахуванням ресурсів підприємства, його цілей і міжнародних ISO-стандартів.
Лабораторія нанотриботехнологій НДЧ представила лабораторний трибологічний вимірювально-аналітичний комплекс НАУ-01, що включає в себе лабораторний прилад тертя ковзання АСК-01, лазерний мікроскоп-профілограф (ЛСДФМП), модифікований растровий електронний мікроскоп та багатоступеневі методики і стенд імпульсного магнітно-турбулентного очищення шарикопідшипників ОПШ–03 та систему контролю віброхарактеристик і оцінки ступеню чистоти підшипників СКП–01б.