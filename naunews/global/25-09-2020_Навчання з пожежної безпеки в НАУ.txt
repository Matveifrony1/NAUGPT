Заголовок: Навчання з пожежної безпеки в НАУ
Дата: 25/09/2020
URL: https://nau.edu.ua/ua/news/2020/veresen/navchannya-z-pozhezhnoi-bezpeki-v-nau.html
==================================================

Сьогодні в університеті завершились дводенні навчання з пожежної безпеки, участь у яких взяли директори інститутів, декани факультетів, керівники та відповідальні за пожежну безпеку структурних підрозділів НАУ.
У перший день з лекцією перед учасниками навчань виступив головний спеціаліст Міжнародної асоціації «Пожежна безпека України», викладач учбового комбінату Добровільного пожежного товариства України Олександр Волошаненко. Лектор розповів про основні заходи пожежної безпеки для закладів освіти й науки та необхідну ЗВО документацію з питань пожежної безпеки; ознайомив з вимогами до улаштування систем протипожежного захисту; звернув увагу на вибір вогнегасників та їх належну експлуатацію.
Тренінгом від добровільної пожежної дружини університету розпочався другий день навчань, які продемонстрували гасіння умовної пожежі первинними засобами пожежогасіння. До навчання було залучено підрозділ Головного управління Державної служби України з надзвичайних ситуацій, який провів тренування з евакуації людей у випадку пожежі.