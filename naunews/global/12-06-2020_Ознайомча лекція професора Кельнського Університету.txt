Заголовок: Ознайомча лекція професора Кельнського Університету
Дата: 12/06/2020
URL: https://nau.edu.ua/ua/news/2020/cherven/oznayomcha-lektsiya-profesora-kelnskogo-universitetu.html
==================================================

Директор Інституту авіаційного, космічного та кіберправа Кельнського Університету Штефан Хобе прочитав онлайн-лекцію «Вступ до права Європейського Союзу» для студентів Юридичного факультету.
Професор розкрив історичне підґрунтя та причини утворення Європейського Союзу, детально пояснив розуміння його свобод, а також висвітлив принципи, джерела та особливості права співтовариства.
Цей захід є початком лекційних курсів, які Штефан Хобе прочитає для студентів-юристів у вересні 2020 року. Планується, що 2-4 вересня  студенти англомовного проєкту Юридичного факультету прослухають курс «Європейське право», а 15-18 вересня – курс «Повітряне право». Також Директор Інституту авіаційного, космічного та кіберправа Кельнського Університету підтвердив свою участь у IX Всесвітньому конгресі «Авіація в XXI столітті» – «Безпека в авіації та космічні технології», що буде проходити у НАУ 22-24 вересня 2020 року.