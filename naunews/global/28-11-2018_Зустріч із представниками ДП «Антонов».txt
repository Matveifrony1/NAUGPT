Заголовок: Зустріч із представниками ДП «Антонов»
Дата: 28/11/2018
URL: https://nau.edu.ua/ua/news/1/11/zustrich-iz-predstavnikami-dp-antonov.html
==================================================

Кафедра конструкції літальних апаратів Національного авіаційного університету організувала зустріч з представниками Державного підприємства «Антонов»:  головним конструктором по крилу та оперенню Євгеном Василевським, головним конструктором по системам керування Олександром Тижновим та начальником відділу силових установок В’ячеславом Усенко.
Під час зустрічі присутні дізналися про матеріально-технічну базу підприємства та спектр науково-дослідних та конструкторських робіт, які ведуть авіаційні спеціалісти в області проектування літаків та безпілотних літальних комплексів.
Студентів цікавили можливості, що відкриваються перед молодими спеціалістами, які закінчують НАУ при працевлаштуванні на підприємство, перспективи кар'єрного зростання з урахуванням сучасного стану та перспективи розвитку авіації в Україні.
Представники ДП «Антонов» зазначили, що їх організація надає широкий спектр можливостей та підтримки для талановитої молоді та, як бонус, комплекс емоцій, які може лише отримати людина, що побачила перший політ літака, до створення якого була причетна.