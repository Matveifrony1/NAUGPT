Заголовок: Студенти НН ЮІ – учасники молодіжної акції «Живий ланцюг соборності»
Дата: 23/01/2018
URL: https://nau.edu.ua/ua/news/1/1/studenti-nn-yui-–-uchasniki-molodizhnoi-aktsii-zhiviy-lantsyug-sobornosti.html
==================================================

На виконання листа Департаменту освіти і науки, молоді та спорту Київської міської державної адміністрації  від 15.01.2018 №063-419, 22 січня члени Студентської ради Навчально-наукового юридичного інституту Анастасія Гунько (ПР-201), Вікторія Гаврилюк (ПР-202), Юлія Прийма (ПР-201), Владислав Мигур (ПР-202) взяли участь у щорічній молодіжній акції «Живий ланцюг соборності», присвяченій
Дню Соборності України
.
Його мета: нагадати українцям про визначні дати в історії української державності — 22 січня 1918 року, коли Центральна Рада ухвалила IV Універсал, та 22 січня 1919 року, коли відбулося об'єднання Української Народної Республіки та Західно-Української Народної Республіки в одну державу.
Патріоти, які вишикувалися в колони з лівого та правого берега Дніпра на  мосту ім. Патона з'єднали жовте і синє полотнища у державний прапор України довжиною 30 метрів. Після об'єднання колон активісти спільно виконали гімн України, а також вшанували хвилиною мовчання пам'ять загиблих на Майдані та в зоні АТО.
«Атмосфера була неймовірна. Усі учасники акції співали патріотичні пісні та скандували «Одна єдина соборна Україна!», що є свідченням незламності духу українського народу. Це свято вкотре нагадує нам, що у нас єдина держава і ми – єдиний народ! Пишаймося, що ми українці!» - зазначила голова Студентської ради НН ЮІ Анастасія Гунько.