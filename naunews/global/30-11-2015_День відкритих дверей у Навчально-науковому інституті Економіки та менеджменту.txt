Заголовок: День відкритих дверей у Навчально-науковому інституті Економіки та менеджменту
Дата: 30/11/2015
URL: https://nau.edu.ua/ua/news/2015/11/den-vidkritix-dverej-u-navchalno-naukovomu-instituti-ekonomiki-ta-menedzhmentu.html
==================================================

28 листопада 2015 року День відкритих дверей у Національному авіаційному університеті розпочався зі знайомства абітурієнтів та їхніх батьків з викладачами та працівниками інституту.
На заході розглядалися такі питання: переваги навчання в інституті, важливість рейтингової системи оцінювання, особливість випускного екзамену та його роль у рейтингу вступника, зміни у правилах вступу до ВНЗ у 2016 р. тощо.
Керівники структурних підрозділів ННІЕМ розкрили переваги професійної підготовки за Напрямками підготовки: «Економічна кібернетика», «Міжнародна економіка», «Економіка підприємства»,» Маркетинг», «Фінанси і кредит», «Облік і аудит», «Менеджмент», «Транспортні технології». Наголошено, що вища освіта здобута в ННІЕМ поєднує в собі фундаментальну економічну освіту та глибокі знання в галузі інформаційних технологій, міжнародних відносин, транспортних перевезень. Навчальний процес тут відповідає світовим стандартам, а колектив науково-педагогічного складу володіє новітніми методами та програмами викладання професійно-орієнтованих дисциплін.
Запрошені виявили зацікавленість щодо навчальних процесів, а також можливості отримати диплом європейського зразка, навчатися на англомовному проекті та пройти стажування за кордоном.
Учасники ознайомилися з інститутом, кафедрами, навчальними аудиторіями.
Захід відбувся за адресою: пр. Космонавта Комарова, 1, 4 корпус, в аудиторії 202.