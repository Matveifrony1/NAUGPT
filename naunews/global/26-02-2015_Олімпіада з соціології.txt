Заголовок: Олімпіада з соціології
Дата: 26/02/2015
URL: https://nau.edu.ua/ua/news/2015/2/olimpiada-z-socziologii.html
==================================================

18 лютого 2015 року на кафедрі соціології Гуманітарного інституту був проведений І етап Всеукраїнської студентської олімпіади з соціології. В ньому взяли участь студенти-соціологи ІІІ-V курсів навчання. Програма І етапу передбачала завдання двох рівнів складності: тестування та виконання зорієнтованих на розв’язання певної прикладної проблеми творчих завдань.
Виконання творчих завдань виявило високий рівень знань з методології та методів соціологічного дослідження та креативний підхід до складання програми соціологічного дослідження. Комісія у складі викладачів кафедри соціології визначила переможців: І місце – Д. Юсько (411 група ГМІ), ІІ місце – Г. Гриневич (411 гр. ГМІ.), ІІІ місце – В. Сак (511 гр. ГМІ).
ІІ етап Олімпіади відбудеться 7-9 квітня у Харківському національному університеті імені В.Н. Каразіна.