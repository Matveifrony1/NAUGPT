Заголовок: Студентка Юридичного факультету відзначена Дипломом III ступеня за перемогу у VI Всеукраїнському конкурсі есе «Мій Шевченко»
Дата: 20/03/2024
URL: https://nau.edu.ua/ua/news/2024/3/studentka-yuridichnogo-fakultetu-vidznachena-diplomom-iii-stupenya-za-peremogu-u-vi-vseukrainskomu-konkursi-ese-miy-shevchenko.html
==================================================

Студентка Юридичного факультету Національного авіаційного університету
Яна Кушнір
(група ПР-301Б) здобула перемогу у
VI Всеукраїнському конкурсі есе  «Мій Шевченко»
відзначившись Дипломом III ступеня.
Конкурс був оголошений
Державною науковою установою «Інститут модернізації змісту освіти» спільно з Громадською організацією  «Інноваційні обрії України»
з метою
популяризації творчої спадщини Т.Г. Шевченка, актуалізації пам’яті про Кобзаря та його ролі у становленні духовних основ української нації, утвердження морально-етичних заповідей митця як важливого чинника консолідації суспільства, національно-патріотичного виховання молоді, збереження й розвитку інтелектуального потенціалу України, підтримки та стимулювання талановитої молоді і творчої праці педагогів.
У змаганні за перемогу
взяли участь 2685 осіб
з усієї України, серед яких були учні закладів середньої освіти різних типів, позашкільних установ, здобувачі фахової передвищої, професійної та вищої освіти.
«Даний конкурс справді має Всеукраїнський рівень, оскільки усі здобувачі освіти України мали можливість висловити бачення «свого» Шевченка: 1113 закладів середньої освіти різних типів; 14 закладів позашкільної роботи; 78 закладів фахової передвищої освіти; 58 закладів професійної (професійно-технічної) освіти; 57 закладів вищої освіти», —
зазначила голова правління ГО «Інноваційні обрії України» Тетяна Шарова
10 березня 2024 року під час проведення урочистого засідання з нагоди вшанування 210 річниці з Дня народження Тараса Шевченка.
За результатами конкурсу студентку Юридичного факультету НАУ
Яну Кушнір відзначено Дипломом III ступеня,
а заступницю декана факультету
Ніна Троцюк отримала Подяку
за підготовку переможниці.
Вітаємо Яну Кушнір та її наукову керівницю із здобутою перемогою! Бажаємо натхнення, творчих злетів та нових досягнень у популяризації творчої спадщини Великого Кобзаря.