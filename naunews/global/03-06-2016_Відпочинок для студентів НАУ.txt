Заголовок: Відпочинок для студентів НАУ
Дата: 03/06/2016
URL: https://nau.edu.ua/ua/news/2016/6/vidpochinok-dlya-studentiv-nau.html
==================================================

ППОСА НАУ організовує літній відпочинок з 27 червня до 4 липня на березі Чорного моря у селищі міського типу Затоці Одеської області. Проживання надається у міні-готелі «Венеція», який знаходиться в районі станції «Лиманська».
Якщо ти студент НАУ, тобі 18 років і ти є членом ППОСА – ця можливість саме для тебе.
За словами голови ППОСА НАУ Марії Рощук, єдине, що варто зробити        бажаючим –  пройти онлайн-реєстрацію, а потім – написати заяву та зібрати потрібні копії документів: внутрішнього паспорту, ідентифікаційного коду та профспілкового квитка. ППОСА надає близько 50 місць, яких зазвичай вистачає на всіх охочих. Але якщо виникає ситуація з великою кількістю бажаючих, то перевагу отримують студенти, які беруть активну участь у житті університету.
Ціна подорожі становить 1300 грн (при розміщенні в 2-3-місних номерах зі спільним санвузлом на дві кімнати) і 1700 грн (при розміщенні в 2-місних номерах зі санвузлом у номері).
У вартість поїздки входить: проживання в готелі Венеція (6 ночей/7 днів), 2-разове харчування та страхування (страхове покриття 20.000 грн.). Додатково оплачується трансфер (Київ-Затока-Київ) – 550 грн.
4 липня, у день від’їзду до Києва,  учасники подорожі мають змогу насолодитися екскурсією Одесою та самостійно погуляти містом. Уже 5 липня студенти повернуться до Києва.
Тож не втрать можливості відпочити на березі Чорного моря в компанії інших студентів за демократичною ціною! Для того, щоб взяти участь у подорожі, тобі потрібно попередньо зареєструватись:
http://goo.gl/forms/uUl0dHswjFpXejCr1
Реєстрація проходить до 6 червня 2016 року! Кількість місць обмежена!