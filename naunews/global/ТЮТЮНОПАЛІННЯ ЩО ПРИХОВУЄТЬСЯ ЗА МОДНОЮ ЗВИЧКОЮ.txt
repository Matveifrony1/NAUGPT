Заголовок:ТЮТЮНОПАЛІННЯ ЩО ПРИХОВУЄТЬСЯ ЗА МОДНОЮ ЗВИЧКОЮ

Дата: ----------
URL: https://medcenter.nau.edu.ua/n24.htm
==================================================
ТЮТЮНОПАЛІННЯ: ЩО ПРИХОВУЄТЬСЯ ЗА МОДНОЮ ЗВИЧКОЮ?


Тютюнова залежність - це захворювання, що передається шляхом масової комунікації, розповсюджується через рекламу, маркетинг і спонсорів.


Кожен рік тютюнопаління вбиває 5 млн. людей. По оцінках спеціалістів, через 9 років тютюнопаління призведе до вдвічі більшої кількості смертей ніж ВІЛ-інфекція і буде причиною 10 % смертей в світі.


Тютюнова індустрія витрачає мільярд доларів у всьому світі на маркетинг та пропаганду своєї продукції.


Ретельно розроблений маркетинг тютюнової продукції направлений на підвищення статусу паління, створення палінню іміджу молодості і краси.

Усі форми споживання тютюну, включаючи цигарки, сигари, трубки, вживання жувального або нюхального тютюну, а також вплив продуктів його згоряння на тих, хто не курить (пасивне або вимушене тютюнопаління), значно підвищують захворюваність і передчасну смертність, що спричинюються більше як 20 різними хворобами.

У наш час не існує поняття безпечної сигарети або безпечного рівня куріння.

Жінки, які курять, мають значно вищий ризик розвитку раку легень порівняно з чоловіками. На ризик розвитку раку бронхів впливають вік, у якому людина починає курити і кількість викурюваних щоденно цигарок. Початок тютюнопаління в ранньому юнацькому віці зумовлює різке зростання ризику розвитку раку бронхів, який залишається високим навіть після того, як людина відмовляється від тютюнопавління.

Вживання алкоголю підвищує ймовірність розвитку у курців раку ротової порожнини, гортані, глотки, стравоходу в 2 рази.

Встановлено, що тютюнопаління має надзвичайно шкідливий вплив на фізичну активність і стан здоров’я пацієнтів з астмою, пасивне куріння призводить до підвищення ризику розвитку бронхіальної астми у дітей.

Пасивне тютнопаління асоціюється із зростанням ризику захворюваності БА у дітей та підлітків, особливо коли палять обоє батьків. У дітей , що є пасивними курцями, внаслідок активного тютюнопаління батьків, частіше діагностуються інфекційні захворювання дихальної системи, більш вираженими є кашель та хрипи.

Курці – група ризику щодо грипу А/H1N1 рівень смертності від його ускладнень у них у 1,78 разів вищий порівняно з таким у пацієнтів, які не палять.

Куріння жінок під час вагітності спричинює не тільки збільшення частоти ускладнень вагітності та випадків смерті плода, зростання ризику викиднів і зниження маси тіла новонароджених, але й позначається на здоров’ї дитини протягом перших 7-9 років життя відставанням психічного і фізичного розвитку.

Кумулятивним впливом хронічної тютюнової інтоксикації є зменшення очікуваної тривалості життя: 35-річна жінка, яка палить, проживе на 5 років, а 35- річний чоловік, який палить – на 7 років менше, ніж їх однолітки, які не вживають тютюн.

Тютюнозалежність – хронічний стан, який здебільшого потребує повторного лікування. У наш час існують ефективні засоби, що дозволяють подолати цю залежність і досягти певної відмови від куріння (гумка, нашкірний пластир, інгалятор, назальний спрій).

По мірі зміни відношення людей і прийнятих у суспільстві норм зміниться також і поведінка, в результаті чого менше молоді розпочне палити, більше курців кинуть палити і менше людей будуть палити в оточенні тих, хто не палить.

Враховуючи вищевикладене, стає зрозуміло, чому у високорозвинутих країнах світу ведеться інтенсивна пропаганда здорового способу життя і як наслідок – палити серед молоді стає не модно.



Назад