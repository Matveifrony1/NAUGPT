Заголовок: Навчатися у НАУ – мрія багатьох…
Дата: 24/09/2018
URL: https://nau.edu.ua/ua/news/1/9/navchatisya-u-nau-–-mriya-bagatoh….html
==================================================

20 вересня 2018 р. на «ярмарку професій» у м. Броварах, на базі міськрайонного центру зайнятості, Національний авіаційний університет продемонстрував ефективний шлях співпраці із ЗСО міста та району в контексті профорієнтаційної роботи з учнівською молоддю та вибору їх майбутньої професії. Представляли університет на масовому профорієнтаційному заході кафедра базових і спеціальних дисциплін ННІНО з кафедрою історії та документознавства ННГМІ.
На спілкування із ЗВО завітало близько 600 учнів старшої школи із 10-ти ЗНЗ міста Броварів  та 11-ти ЗНЗ Броварського району, які мають намір отримати якісну вищу освіту. Представники НАУ ознайомили їх із новим переліком спеціальностей, програмами подвійних дипломів і міжнародної академічної мобільності, правилами прийому до НАУ, матеріально-технічною базою, висококваліфікованим викладацьким складом, вартістю навчання, перевагами навчання та можливостями подальшого вдалого працевлаштування, різними формами навчання, можливостями реалізувати свій творчий потенціал, навчанням на перспективному англомовному проекті, на підготовчому відділенні, на кафедрі військової підготовки, а також стажування за кордоном.
У теплій та дружній атмосфері відбулася зустріч представників ЗВО із керівництвом центру зайнятості, яке подякувало колективу університету за багаторічну співпрацю,  активну профорієнтаційну роботу серед учнівської молоді, завжди спрямовану на те, аби допомогти обрати майбутній виш для здійснення мрії, а мрія більшості відвідувачів – здобуття перспективної професії саме в Національному авіаційному університеті.
Тож сподіваємось, що кращі майбутні абітурієнти із осередку учнівської молоді, яка завітала на «ярмарок професій» у Броварах, поповнять студентські лави за результатами вступної кампанії–2019!