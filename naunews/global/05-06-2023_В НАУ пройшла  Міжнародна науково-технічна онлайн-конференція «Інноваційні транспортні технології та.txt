Заголовок: В НАУ пройшла  Міжнародна науково-технічна онлайн-конференція «Інноваційні транспортні технології та транспортні системи»
Дата: 05/06/2023
URL: https://nau.edu.ua/ua/news/2023/6/v-nau-proyshla-mizhnarodna-naukovo-tehnichna-onlayn-konferentsiya-innovatsiyni-transportni-tehnologii-ta-transportni-sistemi.html
==================================================

30 травня 2023 року, в рамках запланованих заходів, у Національному авіаційному університеті, кафедрою організації авіаційних перевезень було проведено 2023 Міжнародну науково-технічну онлайн-конференцію для студентів, аспірантів, докторантів та молодих учених «Інноваційні транспортні технології та транспортні системи».
Метою проведення конференції було вивчення перспективних методів підвищення якості надання транспортних послуг, розвитку транспортних систем і впровадження новітніх технологій для авіаційної галузі.
Спершу з привітальним словом виступив Проректор з наукової роботи та інноваційного розвитку Національного авіаційного університету (НАУ), д.е.н., професор, Шкуратов Олексій Іванович. До вітального слова також доєднались Декан Факультету транспорту, менеджменту і логістики д.е.н., професор Мостенська Тетяна Леонідівна та завідувач Кафедри організації авіаційних перевезень д.т.н., с.н.с. Шевчук Дмитро Олегович.
Окрім того, до учасників конференції звернулись запрошені партнери кафедри:
1. Завідувач кафедри транспортних технологій Національного університету “Запорізька політехніка”, д.т.н., професор, Турпак Сергій Миколайович;
2. Начальник Управління авіаційних перевезень та міжнародного співробітництва Державної авіаційної служби України, д.е.н., професор, Садловська Ірина Петрівна;
3. Виконавчий директор авіакомпанії “AeroVis Airlines LTD”, Лазарець Василь Іванович.
У пленарному засіданні конференції взяли участь близько 80 молодих науковців та наукинь, які презентували результати власних досліджень. Конференція стала справжнім форумом для обміну ідеями та корисним практичним досвідом.
Детальну інформацію можна отримати на сайті кафедри за
посиланням
.