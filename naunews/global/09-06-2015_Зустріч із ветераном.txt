Заголовок: Зустріч із ветераном
Дата: 09/06/2015
URL: https://nau.edu.ua/ua/news/2015/6/zustrich-iz-veteranom.html
==================================================

5 червня  2015 року відбулася зустріч студентів першого курсу Гуманітарного інституту напряму «Документознавство та інформаційна діяльність» із головою Київської громадської організації «Товариство ветеранів розвідки ВМФ»  Олександром Мармашовим та ветераном ІІ Світової війни полковником Василем Власенком. Олександр Володимирович розповів студентам про пошукову роботу, яку товариство проводить в архівах, бібліотеках, музеях країни і за кордоном та польові дослідження організації. Внаслідок  цієї діяльності встановлено тисячі імен воїнів, що загинули в боях за рідну землю, проведено перепоховання вояків. Предметом особливого інтересу товариства є військовий шлях Дніпровської флотилії. Ветеран війни Василь Власенко поділився зі студентами спогадами про війну, вразивши аудиторію своїм життєлюбством і оптимізмом. Він показав, що і в 91 рік людина може бути сучасною і любити життя у всіх його проявах.
Зустріч проводилась кафедрою історії та документознавства в рамках відзначення 70-річчя закінчення ІІ Світової війни.