Заголовок: Представники НАУ взяли участь у зустрічі з фахівцями позашкільної освіти
Дата: 26/04/2023
URL: https://nau.edu.ua/ua/news/2023/4/predstavniki-nau-vzyali-uchast-u-zustrichi-z-fahivtsyami-pozashkilnoi-osviti.html
==================================================

19 квітня 2023 року в Київському палацу дітей та юнацтва відбувся круглий стіл «Заклад позашкільної освіти та заклад вищої освіти: пліч-о-пліч до вершин професійної майстерності заради майбутнього України».
Для обговорення важливої теми та подальшої співпраці в заклад позашкільної освіти приїхали представники 19 закладів вищої освіти.
Добровольська Оксана, директор Київського палацу дітей та юнацтва розкрила головні напрямки у роботі Палацу та розповіла про досягнення колективу.
У зустрічі взяли участь представники Національного авіаційного університету – Петровська Тетяна, директор Центру допрофесійної підготовки та обдарованої учнівської молоді ННІРО НАУ, к.пед.н.; заступники декана ФЛСК Анжеліка Кокарєва та Леся Хоменко-Семенова, завідувач лабораторії педагогічної майстерності та моніторингу якості вищої освіти Елліна Главінська.
Під час засідання круглого столу Т. Петровська подякувала працівникам КПДЮ за співпрацю та запросила вихованців Палацу до профорієнтаційних заходів та відвідати екскурсії в «Музей історії НАУ» та в навчальний ангар, адже в цьому навчальному році підписана угода між Національним авіаційним університетом і Київським палацом дітей та юнацтва. Навчально-науковий інститут розвитку освіти НАУ (директор Лазарєва Галина) тісно співпрацює із Авіаційно-космічним центром КПДЮ (завідувач Шапка Олександр).
Присутні, крім іншого, обговорили план взаємодії Палацу і закладів вищої освіти. Адже, в сучасних умовах розвитку в післявоєнній Україні ринкових відносин, ринку праці, нових форм власності, безробіття і конкуренції, своєчасний і обґрунтований вибір молоддю професії, закладу освіти, набуде ще більше економічне і соціальне значення, а також подальшу співпрацю з Київським палацом дітей та юнацтва, яка сприятиме професійному становленню здобувачів вищої освіти, а також стане платформою для вибору майбутньої професії вихованців Палацу.
Після засідання викладачі Палацу провели екскурсії та змістовно розповіли гостям про відділи для дітей і юнацтва.
Формуємо майбутнє для наших дітей! Дякуємо захисникам України і всім, хто наближає перемогу!