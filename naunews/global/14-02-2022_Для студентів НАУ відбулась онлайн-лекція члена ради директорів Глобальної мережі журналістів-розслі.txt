Заголовок: Для студентів НАУ відбулась онлайн-лекція члена ради директорів Глобальної мережі журналістів-розслідувачів Олега Хоменка
Дата: 14/02/2022
URL: https://nau.edu.ua/ua/news/2022/2/dlya-studentiv-nau-vidbulas-onlayn-lektsiya-chlena-radi-direktoriv-globalnoi-merezhi-zhurnalistiv-rozsliduvachiv-olega-homenka.html
==================================================

Для студентів-журналістів Факультету міжнародних відносин (ФМВ) Національного авіаційного університету провів онлайн-лекцію Член ради директорів Глобальної мережі журналістів-розслідувачів та старший радник з питань медіа Internews Network Олег Хоменок.
Захід відбувся у межах вивчення студентами навчальної дисципліни «Міжнародна журналістика». Організатором лекції виступила доцент кафедри журналістики ФМВ НАУ Марія Лашкіна.
Олег Хоменок поділився 25-річним досвідом у журналістиці та розкрив специфіку роботи журналістів-розслідувачів.
Лектор розповів про наступне:
- доступ до персональних даних у кожній країні світу;
- небезпеки й труднощі професії журналістів-розслідувачів;
- важливість міжнародної співпраці журналістів, які займаються розслідуваннями тощо.
Також, спікер поділився своїми напрацюваннями з пошуку інформації для початку розслідування, формулювання гіпотези, складання досьє, систематизації інформації та перевірки фактів.
Крім того, Олег Хоменок звернув увагу студентів на проблеми, з якими стикаються в міжнародній журналістиці, а саме: проблему комунікації та аналізу документів іноземною мовою. Він навів приклади роботи з матеріалами досвідчених журналістів, які не змогли якісно перекласти документи або перевірити вже готовий переклад, що надалі могло б призвести до фатальних помилок.
На завершення лекції спікер відповів на численні питання студентів, що стосувалися резонансних справ журналістів-розслідувачів, медіаосвіти та журналістики даних.
Проведення подібних заходів надзвичайно корисні для студентів, адже вони сприяють формуванню уявлень про роботу журналіста та підвищенню інтересу до майбутньої професійної діяльності здобувачів вищої освіти.