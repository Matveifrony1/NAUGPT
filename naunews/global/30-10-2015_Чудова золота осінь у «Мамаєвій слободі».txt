Заголовок: Чудова золота осінь у «Мамаєвій слободі»
Дата: 30/10/2015
URL: https://nau.edu.ua/ua/news/2015/10/chudova-zolota-osin-u-mamaevij-slobodi.html
==================================================

29 жовтня 2015 року викладачі кафедри іноземних мов і прикладної лінгвістики Навчально-наукового Гуманітарного інституту НАУ Анна Колісниченко та Світлана Харицька зі студентами взяли участь у театралізованому уроці народознавства «Родина - соціокультурний осередок збереження українських традицій», що відбувся у Центрі народознавства «Мамаєва слобода».
Наші викладачі та студенти стали учасниками захоплюючого дійства з відтворенням народних обрядів, народними піснями, іграми та забавами. У справжній наддніпрянській хаті вони ознайомилися з майновими сімейними звичаями, прикладами моралі та етикету, шлюбними відносинами, основними функціями сім’ї. Оглянувши елементи традиційного інтер’єру козацької оселі, екскурсанти поринули у романтичний світ наших прадідусів та прабабусь, відчули правдиву атмосферу козацької доби.
Наприкінці відбулася прогулянка мальовничими стежками  музею, що пролягли в золоту осінь.