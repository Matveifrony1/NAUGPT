Заголовок: Міжнародний симпозіум «Будівництво. Архітектура. Дизайн» в Хелмі (Польща)
Дата: 23/04/2018
URL: https://nau.edu.ua/ua/news/1/4/mizhnarodniy-simpozium-budivnitstvo-arhitektura-dizayn-v-helmi-(polshcha).html
==================================================

19-22 квітня 2018 р. проведено Міжнародний симпозіум «Будівництво. Архітектура. Дизайн» з виїзною сесією в Хелмі (Польща). Захід пройшов згідно з Угодою про співробітництво та програмою діяльності на 2017-2019 рр., підписаними Вищою державною професійною школою в Хелмі (Польща) та Національним авіаційним університетом.
Організатором Міжнародного симпозіуму став ННІАП НАУ, а саме відповідальна за міжнародну діяльність Олена Олійник, зав. кафедри дизайну інтер’єру.
Крім неї, участь у роботі симпозіуму взяли: зав. кафедри комп’ютерних технологій будівництва Олександр Лапенко, зав. кафедри архітектури Юрій Дорошенко, зав. кафедри основ архітектури та дизайну Олена Трошкіна, доцент кафедри дизайну інтер’єру Лілія Гнатюк, а також викладачі та аспіранти. Були присутні також викладачі та аспіранти Політехнічного університету з Луцька.
У Вищій державній професійній школі відбулася зустріч з ректором Аркадіушем Тофілом, проректором з міжнародного співробітництва Зигмунтом Гардзінським та іншими. Гості з України відвідали навчальні лабораторії, оснащені найсучаснішим обладнанням, наданим Хелмській школі Євросоюзом. Виступи та доповіді українських науковців, присвячені актуальним проблемам будівництва, архітектури та дизайну, викликали жваву зацікавленість. На пленарному засіданні були презентовані друковані видання НАУ, зокрема збірка наукових видань «Теорія та практика дизайну». До складу редколегії видання Вчена рада НАУ вже ввела проректора з наукової роботи ВДПШ Беату Фалду.
Надалі планується здійснити видання спільної монографії за результатами симпозіуму та проводити спільні наукові дослідження.