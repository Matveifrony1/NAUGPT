Заголовок: Студентка Юридичного інституту – переможниця Всеукраїнського конкурсу студентських наукових робіт
Дата: 07/04/2015
URL: https://nau.edu.ua/ua/news/2015/4/studentka-yuridichnogo-institutu-–-peremozhniczya-vseukrainskogo-konkursu-studentskix-naukovix-robit.html
==================================================

30-31 березня 2015 року у Національному юридичному університеті імені Я. Мудрого у м. Харків відбулася підсумкова науково-практична конференція II туру Всеукраїнського конкурсу студентських наукових робіт з юридичних наук у 2014/2015 н.р.
У ІІ турі Всеукраїнського конкурсу студентських наукових робіт з юридичних наук взяли участь 213 студентських робіт з 59 ВНЗ країни. За результатами зовнішнього рецензування рекомендовано до захисту 122 роботи, з них дві роботи студентів 4 курсу Юридичного інституту Дар’ї Бондаренко та Марії Рощук.
Під час захисту учасники продемонстрували та підтвердили високий рівень знань. За підсумками оцінювання та виходячи з умов, передбачених Положенням про проведення Всеукраїнського конкурсу студентських наукових робіт з природничих, технічних і гуманітарних наук у 2014/2015 н.р., диплом ІІ ступеня за наукову роботу «Впровадження приватноправових елементів у кримінальну юстицію: перспективні напрямки розвитку правової системи України» отримала студентка Дар’я Бондаренко (науковий керівник – доц. Багіров С.Р.).
Вітаємо призерку і висловлюємо сподівання на успішне та результативне продовження наукової діяльності.