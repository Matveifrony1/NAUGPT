Заголовок: Доцент кафедри іноземних мов ФМВ НАУ проведе онлайн-лекцію в японському університеті Тойо
Дата: 09/11/2022
URL: https://nau.edu.ua/ua/news/2022/11/dotsent-kafedri-inozemnih-mov-fmv-nau-provede-onlayn-lektsiyu-v-yaponskomu-universiteti-toyo.html
==================================================

Викладач японської мови, доцент кафедри іноземних мов Факультету Міжнародних відносин НАУ Дарія Ржевська проведе онлайн-лекцію «Слова – ключ до розуміння душі і серця людини» в університеті Тойо (Японія).
Лекція відбуватиметься японською мовою на платформі WebEx. У рамках цієї лекції будуть висвітлені результати дослідження під час перебування на стажуванні в університеті Тойо.
Приєднатися до лекції можна 10 листопада 2022 року о 7:45 за українським часом за
посиланням
.
Крім того, Дарія Ржевська запрошена як почесний спікер на симпозіум «Не забувайте про війну в Україні», що відбудеться 11 листопада 2022 року в університеті Тойо (Японія).
Доцент кафедри іноземних мов Факультету міжнародних відносин буде розповість про життя мирного населення в Україні.
У симпозіумі візьмуть участь військові журналісти з газети «Asahi Shinbun», які висвітлювали безпосередньо події боїв на Харківському напрямку та представники з телеканалу NHK.
Наразі Дарія Ржевська перебуває на міжнародному стажуванні в Університеті Тойо (м. Токіо, Японія) за програмою академічної мобільності в рамках Угоди про співпрацю між НАУ та Університетом Тойо (м. Токіо, Японія).