Заголовок: Конференція трудового колективу Навчально-наукового гуманітарного інституту
Дата: 24/09/2018
URL: https://nau.edu.ua/ua/news/1/9/konferentsiya-trudovogo-kolektivu-navchalno-naukovogo-gumanitarnogo-institutu.html
==================================================

18 вересня 2018 року відбулась конференція Трудового колективу Навчально-наукового гуманітарного інституту. На конференцію було делеговано 90 представників від усіх структурних підрозділів Інституту, а також від товариства студентів і молодих учених.
Головним питання порядку денного була доповідь директора інституту С.М. Ягодзінського «
Про діяльність Навчально-наукового гуманітарного інституту у 2017-2018 н.р. та перспективи розвитку
». У ній було представлено змістовний зріз роботи інституту за вказаний період та здійснив аналіз навчального, виховного і наукового процесів крізь призму їх якості й ефективності. Не оминув увагою директор також здобутки студентів і молодих учених інституту в різноманітних всеукраїнських конкурсах, олімпіадах, стипендіальних програмах, а також розважальних і виховних заходах. На завершення доповіді С.М. Ягодзінський нагадав гасло інституту – «Ubi concordia, ibi victoria» – «Де згода, там перемога» і побажав присутнім гідно пройти новий навчальний рік.
В обговоренні доповіді взяли участь: завідувач кафедри української мови та культури І.В. Бурлакова; завідувач кафедри авіаційної психології Л.В. Помиткіна; завідувач кафедри філософії Л.Г. Дротянко; завідувач кафедри англійської філології та перекладу С.І. Сидоренко; завідувач кафедри історії та документознавства І.І. Тюрменко; завідувач кафедри фізичного виховання та фізичної підготовки І.І. Вржесневський; професор кафедри педагогіки та психології професійної освіти Л.В. Барановська; завідувач кафедри соціології та політології О.А. Хомерікі; проректор з навчальної роботи НАУ А.Г. Гудманян.
За результатами доповіді та її обговорення трудовий колектив
шляхом відкритого голосування одноголосно
визнав результати роботи Навчально-наукового гуманітарного інституту у 2017-2018 роках задовільними.
Одним із ключових питань роботи Конференції було питання реорганізації Інституту та створення на його базі факультету. Шляхом відкритого голосування учасники Конференції підтримали ідею реорганізації, як таку, що відповідає Закону України «Про вищу освіту» та ухвалили перейменування Інституту на Факультет лінгвістики і соціальних комунікацій.
Колектив гуманітаріїв бажає нашим колегам усіх підрозділів Університету продуктивного навчального року та значних досягнень на честь 85-річчя НАУ.