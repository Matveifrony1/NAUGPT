Заголовок: Учнівська молодь Київської області активно цікавиться навчанням в НАУ
Дата: 16/09/2016
URL: https://nau.edu.ua/ua/news/2016/9/uchnivska-molod-kiivskoi-oblasti-aktivno-tsikavitsya-navchannyam-v-nau.html
==================================================

14 вересня 2016 року за ініціативи Інституту доуніверситетської підготовки, на запрошення керівників чотирьох навчальних закладів освіти науково-педагогічні працівники Національного авіаційного університету провели профорієнтаційні уроки «Вдало обрана професія – крок до успішної кар’єри» для учнів 10–11 класів м. Кагарлика Київської обл. Учасниками заходу стало понад 120 майбутніх абітурієнтів.
Науковці кафедр університету: авіаційної психології, хімії і хімічної технології, теорії та історії держави і права, телекомунікаційних систем, а також викладачі коледжу інформаційних технологій та землевпорядкування НАУ розповіли про специфіку навчання за профільними спеціальностями (спеціалізаціями), висвітлили потреби сучасного ринку праці, окреслили сучасні вимоги до вступника до вишу, ознайомили з особливостями вступної кампанії–2016 та підготовки до загальнонаціонального ЗНО, продемонстрували відеоматеріали про університет та коледж.
Відбулися також зустрічі представників університету з керівниками навчальних закладів освіти в межах угоди про співробітництво, під час яких відбулося обговорення подальшу співпраці вчителів та науковців щодо підготовки учасників шкільних олімпіад; рецензування наукових робіт учнів; співучасті у всеукраїнських та міжнародних конференціях, семінарах на базі НАУ; профорієнтаційної роботи з учнівською молоддю.
Випускників–2017 запросили на підготовчі курси до Інституту доуніверситетської підготовки задля якісної підготовки до ЗНО та до вступу до Національного авіаційного університету.