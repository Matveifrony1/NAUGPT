Заголовок: Плідна співпраця Юридичного факультету зі  Спеціалізованою школою І-ІІІ ступенів
Дата: 14/03/2024
URL: https://nau.edu.ua/ua/news/2024/3/plidna-spivpratsya-yuridichnogo-fakultetu-zi-spetsializovanoyu-shkoloyu-i-iii-stupeniv.html
==================================================

6 березня 2024 року
відбулася зустріч представників Юридичного факультету НАУ зі
Спеціалізованою школою І-ІІІ ступенів з поглибленим вивченням англійської мови №92 імені Івана Франка
. На запрошення дирекції школярі і викладачі долучилися до святкування 210-ї річниці від дня народження Тараса Шевченка.
Завідувачка кафедри кримінального права і процесу
Софія Лихова
разом із студентами
Валерією Єроховою
та
Ігором Фігорнюком
(група ПР-201Б)  відвідали святковий концерт
«Україна — це Шевченко, Шевченко — це Україна»
. Серед учасників були переможці Всеукраїнського конкурсу «Слово про Україну», який нещодавно відбувся на Юридичному факультеті.
Від імені  Голови комісії з реорганізації НАУ, в.о. ректора
Володимира Шульги
директорці школи
Рузанні Соломасі вручено подяку
за плідну роботу у виховані учнів у дусі патріотизму та любові до своєї Батьківщини, а учні 11-А класу
Марія Бичков
та
Ігор Скрипко
отримали дипломи за зайняте I та II місце.
Після концерту студенти провели для одинадцятикласників
лекцію-презентацію «Кримінальна відповідальність за воєнні правопорушення»
, під час якої проаналізували такі кримінальні правопорушенням, які носять міжнародний характер,
зокрема
: «Пропаганда війни», «Виправдовування, визнання правомірною, заперечення збройної агресії російської федерації проти України, глорифікація її учасників», «Порушення законів та звичаїв війни», «Застосування зброї масового знищення» та інші. Доповідаючи, студенти розкрили підвищену ступінь суспільної небезпеки даних злочинів та покарання передбачені за їх вчинення.
Завершилась зустріч
запитаннями-відповідями, які стосувались структури Юридичного факультету, навчальних дисциплін, які передбачені освітніми програмами та перспектив, що відкриваються перед випускниками авіаційного закладу вищої освіти.