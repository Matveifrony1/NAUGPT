Заголовок: Новий міжнародний освітній проект – результат співпраці НАУ з Міжнародним університетом логістики і транспорту м. Вроцлав, Польща
Дата: 08/07/2021
URL: https://nau.edu.ua/ua/news/2021/7/noviy-mizhnarodniy-osvitniy-proekt-–-rezultat-spivpratsi-nau-z-mizhnarodnim-universitetom-logistiki-i-transportu-m-vrotslav-polshcha.html
==================================================

Триває перебування делегації НАУ у Міжнародному університеті логістики і транспорту (МУЛТ) м. Вроцлав, Польща. Сьогодні відбулася робоча зустріч ректора НАУ Максима Луцького, проректора з міжнародного співробітництва і освіти Ірини Зарубінської та декана Факультету транспорту, менеджменту і логістики Тетяни Мостенської з керівним складом університету-партнера:
Президентом університету – Janusz Pawęska,
Ректором університету - Marcin Pawęska,
Проректором – Zenon Zamiar,
Деканом факультету Логістики та Транспорту - Stanisław Ślusarczyk,
Заступником декана - Andrzej Michaluk,
Канцлером - Jakub Tuczapski,
Керівником відділу міжнародних проектів - Anna Ziarko,
Керівником відділу міжнародного співробітництва - Honorata Dudek - Frysiak.
Одним із основних результатів сьогоднішнього спілкування є підписання Угоди між НАУ та МУЛТ про партнерство в реалізації міжнародного освітнього проекту «Катамаран – комплексне об’єднання магістерських досліджень в сфері логістики».
Проект фінансується урядом Польщі та ЄС та розрахований на 3 роки – 2021-2023.
Передбачається гармонізація навчальних планів університетів-партнерів за освітньо-науковою магістерською програмою «Логістика», що дасть можливість видавати спільний диплом її учасникам.
Основними завданнями Проекту є:
1. Підготовка інформаційних та рекламних заходів за проектом, відбір групи студентів беруть участь в проекті (15 студентів від НАУ та 5 студентів від МУЛТ);
2. Організація спільного навчання магістрів. Студенти забезпечуються: стипендією, покриттям транспортних, візових та страхових витрат.
3. Забезпечення академічної мобільності студентів, викладачів та адміністративного персоналу. Витрати покриваються за рахунок Проекту.
Поставлені в проекті завдання будуть виконуватися як польською, так і українською сторонами в однаковій мірі.
Проект також передбачає проведення комплексних спільних магістерських досліджень в галузі логістики.