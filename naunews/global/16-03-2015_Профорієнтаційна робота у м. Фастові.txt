Заголовок: Профорієнтаційна робота у м. Фастові
Дата: 16/03/2015
URL: https://nau.edu.ua/ua/news/2015/3/proforientaczijna-robota-u-m-fastovi.html
==================================================

12  березня 2015 року на запрошення Фастівського районного центру зайнятості, Інститут доуніверситетської підготовки представив Національний авіаційний університет на «ярмарку професій»  для старшокласників. Про те, що навчання в НАУ – це реальна можливість стати висококваліфікованим фахівцем із подальшим успішним кар’єрним зростанням дізналися близько 300 учнів 9-11 класів із 8 ЗНЗ міста Фастова та 6 ЗНЗ району.
Із інформаційних буклетів, наданих для роботи консультаційного центру навчальними інститутами, старшокласники дізналися про структуру підрозділів; специфіку кафедр, які забезпечують навчальний процес; навчальні дисципліни, що викладаються студентам; наукову роботу, в якій задіяні студенти та науково-викладацький склад; перелік конкурсних предметів у сертифікаті ЗНО 2015 року; студентське самоврядування та багато іншого, що створює середовище  для успішного навчання та подальшої професійної самореалізації. Учням також розповіли про можливість отримання додаткових балів по завершенню підготовчих курсів ІДП та запросили на дні відкритих дверей НАУ та навчальних інститутів.