Заголовок: Комунікативне наукове співробітництво студентів Факультету наземних споруд і аеродромів
Дата: 22/04/2024
URL: https://nau.edu.ua/ua/news/2024/4/komunikativne-naukove-spivrobitnitstvo-studentiv-fakultetu-nazemnih-sporud-i-aerodromiv.html
==================================================

11 квітня 2024 року
в ЗВО «Університет Короля Данила» (м. Івано-Франківськ) відбулася
ХІ Міжнародна наукова конференція «Студентські наукові дискусії поза форматом»
, присвячена обговоренню широкого кола питань та пошуку шляхів розв’язання актуальних проблем, зокрема в  архітектурі та містобудуванні.
У роботі конференції
взяли участь представники
Факультету наземних споруд і аеродромів, які запропонували для обговорення студентством таке дискусійне  питання — розв’язання проблем розвитку населених пунктів та аеропортів, розташованих на узбережжі водойм.
Дмитро Журавель
, магістрант 1 курсу спеціальності 192 «Будівництво та цивільна інженерія» НАУ, представив результати досліджень на тему
«Створення штучних островів для розв’язання містобудівних проблем розвитку авіаційних перевезень»
. Під керівництвом
Галини Агєєвої
, к.т.н., с.н.с., доцентки кафедри інфраструктури авіаційного транспорту та Дійсної членкині Академії будівництва України, він
узагальнив світовий та вітчизняний досвід містобудування
на штучних островах, акцентувавши увагу на технологічних рішеннях будівництва аеропортів на таких островах, як-от Міжнародний аеропорт «Кансай» в Осацькій затоці (Японія). Також були оцінені потенційні негативні впливи будівництва та експлуатації таких аеропортів на навколишнє середовище.
Участь у міждисциплінарних наукових заходах є
чудовою можливістю
для студентів різних закладів вищої освіти, навіть в умовах воєнного стану, об’єднати зусилля, реалізувати свій потенціал та закласти основи успішної кар’єри.
Електронна версія
тез доповіді розміщена в
Репозиторії НАУ