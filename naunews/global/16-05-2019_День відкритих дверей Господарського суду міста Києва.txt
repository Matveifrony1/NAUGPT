Заголовок: День відкритих дверей Господарського суду міста Києва
Дата: 16/05/2019
URL: https://nau.edu.ua/ua/news/2019/5/den-vidkritih-dverey-gospodarskogo-sudu-mista-kieva.html
==================================================

Студенти Юридичного факультету під час дня відкритих дверей ознайомились з діяльністю Господарського суду міста Києва.
Керівник апарату суду Ольга Кривенко та  прес-секретар Юлія Рижакова розповіли  про історію суду та провели для студентів екскурсію. Знайомство з роботою суду розпочалося з канцелярії, присутні дізналися про реєстрацію, рух документів та порядок роботи з ними.
Працівники суду детально роз’яснили порядок надання та отримання інформації, порядок звернення до суду, правила поведінки під час слухання справи та про негативні наслідки порушення правил поведінки в суді.
Студенти мали змогу поставити запитання, які їх цікавили та висловили щиру подяку працівникам суду за можливість поглибити знання з практичного застосування процесуального законодавства України.