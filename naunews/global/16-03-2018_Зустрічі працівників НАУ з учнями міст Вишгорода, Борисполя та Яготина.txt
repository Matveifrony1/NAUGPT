Заголовок: Зустрічі працівників НАУ з учнями міст Вишгорода, Борисполя та Яготина
Дата: 16/03/2018
URL: https://nau.edu.ua/ua/news/1/3/zustrichi-pratsivnikiv-nau-z-uchnyami-mist-vishgoroda-borispolya-ta-yagotina.html
==================================================

15 березня 2018 року співробітники НАУ знову провели ряд профорієнтаційних заходів для старшокласників міст Київської області - Вишгорода, Борисполя та Яготина. На запрошення Київського обласного центру зайнятості Навчально-науковий інститут неперервної освіти взяв участь у «ярмарках професій», що проводили Вишгородський, Бориспільський та Яготинський міськрайонні центри зайнятості. 70 старшокласників із 3-х ЗНЗ м. Вишгорода, близько 540 учнів із 8-ми ЗНЗ м. Борисполя та 11 ЗНЗ району, а також понад 200 учнів із шкіл м. Яготина та Яготинського району отримали нагоду познайомитися з діяльністю Національного авіаційного університету. Співробітники НАУ надали присутнім докладну інформацію про перелік спеціальностей, спеціалізацій та освітніх програм, Правила прийому до НАУ у 2018 р., особливості навчально-виховного процесу, матеріально-технічну базу, форми навчання, можливість отримати другу вищу освіту, англомовний проект, заочне навчання, особливості та перспективи навчання на підготовчому відділенні ННІНО та кафедрі військової підготовки. Старшокласників цікавили також умови проходження практики та перспективи подальшого працевлаштування. Вони переглянули фільм про НАУ, змістовні презентації профільних кафедр та отримали вичерпні відповіді на свої запитання. У м. Борисполі НАУ презентували співробітники ННІНО, Коледжу комп’ютерних технологій та економіки та ННІАНЕТ.
У м. Яготині  університет на «ярмарку професій» представили  НН Інститут неперервної освіти, НН Гуманітарний інститут, НН Юридичний інститут, НН Інститут аеронавігації, електроніки та телекомунікацій, НН Інститут інформаційно-діагностичних систем, Факультет транспортних технологій, Факультет економіки та бізнес-адміністрування, Коледж комп’ютерних технологій та економіки, Коледж інформаційних технологій та землевпорядкування. У м. Вишгороді діяльність нашого славетного вишу представив ННІНО.
Учнів 9–11 класів запросили на дні відкритих дверей НАУ, що відбудуться 12, 21 квітня та 9 червня 2018 року. Цікавою для учнів 11 класів виявилася інформація про Всеукраїнські олімпіади НАУ, за результатами яких можна отримати до 20 балів на деякі інженерно-технічні спеціальності, а десятикласників – участь у загальноуніверситетських освітніх та профорієнтаційних проектах: «Літня школа–2018» та «Пробне ЗНО–2018».
Адміністрація центрів зайнятості відзначила якісний та високий рівень профорієнтаційної роботи, яку виконують працівники Національного авіаційного університету і його особливу роль у залученні кращих випускників ЗНЗ Київщини до здобуття вищої освіти.