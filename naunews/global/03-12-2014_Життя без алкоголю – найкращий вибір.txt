Заголовок: Життя без алкоголю – найкращий вибір
Дата: 03/12/2014
URL: https://nau.edu.ua/ua/news/2014/12/zhittya-bez-alkogolyu-–-najkrashhij-vibir.html
==================================================

28 листопада 2014 року старшим викладачем кафедри теорії та історії держави і права Юридичного інституту Оксаною Миронець та студентом групи ПР-104 Льовою Шиладжяном була проведена бесіда зі школярами Броварської загальноосвітньої школи І-ІІІ ступенів № 6  на тему: «Життя без алкоголю – найкращий вибір».
Оксана Миронець розкрила поняття алкогольної залежності, проаналізувала три ступені алкогольного сп'яніння та визначила, що таке фізична та психічна залежність і терпимість до алкоголю. Льова Шиладжян у доповіді «Життя без алкоголю – шлях до успішного майбутнього» ознайомив з основними аспектами негативного впливу алкоголю на здоров’я, психологічний та розумовий розвиток молоді.
Проведення таких профорієнтаційних заходів сприяє формуванню у молоді антиалкогольних психологічних установок та націленості на здоровий спосіб життя та успішне майбутнє.