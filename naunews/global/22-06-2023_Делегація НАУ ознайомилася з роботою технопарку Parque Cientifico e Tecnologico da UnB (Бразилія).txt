Заголовок: Делегація НАУ ознайомилася з роботою технопарку Parque Cientifico e Tecnologico da UnB (Бразилія)
Дата: 22/06/2023
URL: https://nau.edu.ua/ua/news/2023/6/delegatsiya-nau-oznayomilasya-z-robotoyu-tehnoparku-parque-cientifico-e-tecnologico-da-unb-(braziliya).html
==================================================

Ректор НАУ Максим Луцький разом з деканами факультету наземних споруд і аеродромів Віктором Карповим і факультету міжнародних відносин Юрієм Волошиним під час візиту до Університету Бразиліа ознайомилися з роботою передового технопарку Parque Cientifico e Tecnologico da UnB.
Науково-технологічний парк UnB (PCTec/UnB) - це інноваційне середовище, призначене для взаємодії між компаніями, державою та університетами, встановлення партнерських відносин з державними та приватними установами, орієнтованими на дослідження, розробки та інновації. Він розташований у південній частині кампусу Дарсі Рібей і його площа становить 486 000 м².
Під час зустрічі директор технопарку Карлос Гуржель продемонстрував українським гостям його винятковий науковий та технічний потенціал.
Спільна робота стала однією з головних тем спілкування. Сторони обговорили питання наукового менеджменту та можливості обміну дослідницькими знаннями. Під час зустрічі керівник технопарку розповів про перспективні напрямки роботи, які вони планують розвивати. Українські фахівці також мали можливість оглянути сучасні лабораторії технопарку та ознайомитися зі здобутками їх досліджень.
Зустріч завершилася домовленостями щодо співпраці між НАУ та UnB. Представники обох сторін висловили бажання залучити свої наукові та технічні ресурси для спільних дослідницьких проєктів і обміну знаннями.
Цей крок в українсько-бразильській науковій співпраці сприятиме впровадженню інноваційних рішень та зміцненню наукового потенціалу обох країн.