Заголовок: Тренінг для кандидатів в експерти з акредитації освітніх програм
Дата: 29/10/2019
URL: https://nau.edu.ua/ua/news/2019/10/trening-dlya-kandidativ-v-eksperti-z-akreditatsii-osvitnih-program-nazyavo.html
==================================================

У Національному авіаційному університеті відбувся тренінг для кандидатів в експерти з акредитації освітніх програм Національного агентства із забезпечення якості вищої освіти. Тренери: начальник відділу моніторингу якості вищої освіти НАУ Оксана Білоус та представник секретаріату Національного агентства Світлана Кузнєцова.
У тренінгу взяли участь науково-педагогічні працівники, здобувачі різних ступенів освіти з різних закладів вищої освіти, які попередньо були відібрані Національним агентством. Поміж учасників, які прагнуть забезпечити якісні зміни вищої освіти України були і співробітники НАУ: декан аерокосмічного факультету Сергій Дмитрієв, декан юридичного факультету Ірина Сопілко, декан факультету аеронавігації, електроніки та телекомунікацій Ігор Мочалін, декан факультету лінгвістики та соціальних комунікацій Сергій Ягодзінський, професор кафедри автоматизації та енергоменеджменту Дмитро Шевчук, доцент кафедри іноземної філології факультету лінгвістики та соціальних комунікацій Наталія Мельник та студенти бакалаврату Сергій Терновенко і Анастасія Баланда.
Протягом двох днів учасники тренінгу працювали над здобуттям практичних навичок, необхідних для участі в акредитаційній процедурі. Використання сучасних методів викладання та навчання, серед яких вирішення практичних кейсів, симуляція окремих етапів виїзду експертної групи до закладу вищої освіти, розроблених з урахуванням зарубіжного досвіду, зокрема, Британської агенції QAA за підтримки British Council, дозволило учасникам закріпити теоретичні знання, отримані під час проходження онлайн-курсу та опрацювання нормативно-правових актів та методичних рекомендацій щодо акредитації освітніх програм.
Тож з кожним днем стає все більше Агентів змін, які будуть забезпечувати якісну вищу освіту не лише в Національному авіаційному університеті, а й в України.