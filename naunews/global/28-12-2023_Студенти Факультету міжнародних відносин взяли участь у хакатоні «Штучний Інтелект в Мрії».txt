Заголовок: Студенти Факультету міжнародних відносин взяли участь у хакатоні «Штучний Інтелект в Мрії»
Дата: 28/12/2023
URL: https://nau.edu.ua/ua/news/2023/12/studenti-fakultetu-mizhnarodnih-vidnosin-vzyali-uchast-u-hakatoni-shtuchniy-intelekt-v-mrii.html
==================================================

Студенти кафедри міжнародного права та кафедри комп’ютерних мультимедійних технологій Факультету міжнародних відносин взяли участь у хакатоні «Штучний Інтелект в Мрії».
Основне завдання хакатону – запропонувати функцію для застосунку «Мрія», що буде використовувати штучний інтелект та реалізувати ідею у формі демопрототипу. «Мрія» – освітній застосунок та новий продукт Міністерства Цифрової трансформації. Його мета – моніторинг освітнього процесу учнів та їх здібностей.
Під час робочих зустрічей на хакатоні студенти ФМВ співпрацювали з заступником генерального директора з комерційної діяльності ДП «Дія»
Андрієм Гриценюком
, керівником цифрової трансформації Міністерства освіти та науки
Дмитром Завгороднім
, заступником Міністра освіти та науки
Андрієм Сташківом
.
Студенти ФМВ розробили унікальну та інноваційну ідею на основі штучного інтелекту для аналізу психологічного стану дитини на основі зібраних показників під час навчального процесу для покращення взаємодії «Дитина-Батьки-Вчитель» та створення більш ефективного та здорового навчального середовища. Вони реалізували візуальний прототип своєї ідеї, створили матеріали для захисту, де висвітлили проблематику створеного рішення, зобразили портрет користувача для даної функції, рішення проблеми, описали технічну частину виконання та зображений прототип.
Під час захисту наші студенти презентували свою ідею та змагались з командами з Дніпра, Харкова та університетів Києва. Представники журі відзначили унікальність ідеї, а член журі - декан факультету інформатики та кібербезпеки НаУКМА Андрій Глібовець, висловив особисту зацікавленість у реалізації цієї ідеї.