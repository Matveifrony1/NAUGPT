Заголовок: Наглядовий аудит системи менеджменту якості НАУ
Дата: 23/12/2015
URL: https://nau.edu.ua/ua/news/2015/12/naglyadovij-audit-sistemi-menedzhmentu-yakosti-nau.html
==================================================

21-22 грудня 2015 року в університету відбулися збори керівників структурних підрозділів університету і групи аудиторів міжнародного органу зі сертифікації БЮРО ВЕРИТАС СЕРТИФІКЕЙШН УКРАЇНА з нагоди проходження першого наглядового аудиту системи менеджменту якості НАУ.
Відкрив збори в.о. ректора університету Володимир Харченко, який підкреслив, що одним із шляхів реалізації місії та досягнення стратегічних цілей університету є удосконалення системи менеджменту якості, яка ґрунтується на принципах і вимогах міжнародного стандарту ISO 9001:2008. Реалізація цього перспективного проекту дозволить підвищити рівень підготовки фахівців, сприятиме  інтеграції до світового освітнього та наукового простору і зростанню іміджу університету як в Україні, так і за кордоном, а також максимально задовольняти потреби споживачів освітніх послуг та результатів наукової діяльності.
Головний аудитор, який керуватиме перевіркою системи якості в НАУ, Сергій Руадзе представив БЮРО ВЕРИТАС СЕРТИФІКЕЙШН УКРАЇНА керівництву університету та всім присутнім, а також ознайомив з програмою аудиту.
Відповідно до плану група аудиторів у складі Сергія Руадзе, Івана Сололова та Дениса Лебедєва відвідала такі структурні підрозділи університету: сектор менеджменту якості підготовки фахівців навчально-методичного відділу, дирекцію Навчально-наукового Аерокосмічного інституту, кафедру повітряного та космічного права навчально-наукового Юридичного інституту, кафедру авіаційних двигунів навчально-наукового Аерокосмічного інституту, дирекцію Навчально-наукового інституту Міжнародних відносин, кафедру журналістики Навчально-наукового інституту Міжнародних відносин, науково-навчальний центр «Екобіобезпеки», науково-дослідну лабораторію механіки матеріалів і конструкцій аерокосмічної техніки, кафедру електроніки Навчально-наукового інститут Аеронавігації.
Підбиття підсумків першого наглядового аудиту системи менеджменту якості університету відбулося в ректораті університету на заключній спільній нараді групи аудиторів та керівників структурних підрозділів. Відкрив нараду в.о. ректора Володимир Харченко. Він подякував групі аудиторів за проведену перевірку системи менеджменту якості університету та побажав присутнім керівникам структурних підрозділів плідної праці задля удосконалення системи менеджменту якості на всіх рівнях управління. Підсумки аудиту підбив провідний аудитор БЮРО ВЕРИТАС СЕРТИФІКЕЙШН УКРАЇНА Сергій Руадзе та експерт Денис Лебедєв. Д. Лебедєв подякував за співпрацю та прокоментував можливості поліпшення системи менеджменту якості НАУ. Сергій Руадзе відзначив сильні сторони системи менеджменту якості університету, охарактеризував ступінь зрілості системи і оголосив протоколи про результати аудиту та висновок про те, що система менеджменту якості НАУ відповідає вимогам міжнародного стандарту ISO 9001:2008.