Заголовок: Філософія освіти: від проблем до перспектив
Дата: 23/03/2015
URL: https://nau.edu.ua/ua/news/2015/3/filosofiya-osviti-vid-problem-do-perspektiv.html
==================================================

19 березня 2015 року на базі лабораторії кафедри філософії Гуманітарного інституту відбувся методологічний семінар викладачів та аспірантів. З доповіддю на тему «Тенденції сучасної освіти» виступила доцент Н. Сухова. Вона відзначила неоднозначність розуміння проблем освіти філософами та педагогами. «Філософія освіти» розуміється педагогами як складова педагогіки, а філософи розуміють «філософію освіти» як результат аналізу психології, соціології, педагогіки і філософії. Спроби педагогів сформувати універсальну освітянську методику були невдалими, адже людина і суспільство є системами, що самоорганізуються, і тому в ручному режимі скерувати їх нікому не вдасться. До того ж, за останніми дослідженнями вчених з різних галузей наукового знання, система, яку можна прорахувати не є живою і тяжіє до зникнення.
Доповідь викликала зацікавленість в учасників семінару, відбулося її жваве обговорення. Зокрема, в ньому взяли участь завідувач кафедри філософії, доктор філософських наук, професор Л. Дротянко, кандидат філософських наук, професор О. Матюхіна та інші учасники заходу.