Заголовок: Розширюємо рамки співпраці
Дата: 09/12/2014
URL: https://nau.edu.ua/ua/news/2014/12/rozshiryuemo-ramki-spivpraczi.html
==================================================

5 грудня 2014 р., за ініціативою ректора НАУ М. Кулика, у Київському Палаці дитячої та юнацької творчості відбулася зустріч із адміністрацією палацу. Її мета – налагодження плідної та результативної співпраці університету зі столичним осередком талановитої та обдарованої молоді, пошук і залучення кращих абітурієнтів до подальшого навчання в НАУ.
Університет на зустрічі представляли директор ІДП, к. пед. н., доцент Н. Муранова та заступник директора С. Черіпко. Директор Київського Палацу дитячої та юнацької творчості О. Добровольська та заступник з науково-методичної роботи С. Мартова презентували напрями діяльності палацу, в якому навчається майже 600 учнів різного віку. Діяльність більшості відділів палацу - міжнародних зв’язків, науково-технічної творчості, менеджменту, туризму та краєзнавства, інформаційно-творче агентство тісно пов’язана з напрямами підготовки фахівців університету. На зустрічі сторони обговорили можливі напрями співробітництва в системі неперервної освіти, щодо наукової, навчально-методичної та виховної діяльності. За результатами зустрічі була підписана Угода про співробітництво та обговорені подальші кроки його розвитку.