Заголовок: Національний авіаційний університет удостоєний золотої медалі
Дата: 23/03/2017
URL: https://nau.edu.ua/ua/news/2017/3/natsionalniy-aviatsiyniy-universitet-udostoeniy-zolotoi-medali.html
==================================================

16 березня 2017 року відбулося урочисте відкриття Восьмої міжнародної виставки «Сучасні заклади освіти» та П’ятої міжнародної виставки освіти за кордоном «World Edu», організатором яких виступила Компанія «Виставковий Світ» за підтримки і участі МОН України та НАПН України.
Привітання учасникам, організаторам і гостям надіслали Голова Верховної Ради України А. Парубій, Міністр освіти і науки України Л. Гриневич, Президент НАПН України В. Кремень та народний депутат України В. Курило.
Цьогоріч у роботі виставки взяли участь 796 учасників, які представляють 25 регіонів України та 14 країн світу, зокрема – це 98 університетів, академій, інститутів, коледжів, технікумів, наукових установ та 17 закордонних навчальних закладів і міжнародних освітніх агенцій.
Навчальну, наукову та міжнародну діяльність НАУ на виставці презентували: в. о. ректора д. біол. н., професор В. Ісаєнко, ННІ Неперервної освіти, НН Юридичний інститут, Приймальна комісія, Науково-технічна бібліотека, кафедра військової підготовки, Коледж інформаційних технологій та землевпорядкування, редакційно-видавничий відділ.
Університет узяв участь у рейтинговому виставковому конкурсі з тематичної номінації «Партнерство як стратегічний ресурс інноваційного розвитку навчальних закладів», за підсумками якого був удостоєний золотої медалі з врученням відповідного Диплому та Сертифікату якості наукових публікацій. Конкурсна робота базувалася на матеріалах, представлених НН ІНО, НН ІЕМ, НН ІКІТ, НН ГІ, НН АКІ, НН ІАП, НН ЮІ, НН ІАН та юридичного відділу університету. Експертну оцінку якості представлених матеріалів проводили науковці та фахівці НАПН України, Інституту модернізації змісту освіти МОН України та ТОВ «Знання».
Тож вітаємо колектив Національного авіаційного університету з черговою відзнакою та перемогою у конкурсі!