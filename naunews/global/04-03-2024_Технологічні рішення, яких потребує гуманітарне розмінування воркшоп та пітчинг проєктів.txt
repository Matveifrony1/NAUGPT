Заголовок: Технологічні рішення, яких потребує гуманітарне розмінування: воркшоп та пітчинг проєктів
Дата: 04/03/2024
URL: https://nau.edu.ua/ua/news/2024/3/tehnologichni-rishennya-yakih-potrebue-gumanitarne-rozminuvannya-vorkshop-ta-pitching-proektiv.html
==================================================

Експерти говорять, що зважаючи на масштаби забруднення, розмінування територій України може тривати до 70 років. Тому для якнайшвидшого вирішення цієї проблеми потрібна не тільки потужна підтримка міжнародних партнерів, а й інтелектуальні напрацювання, технологічні рішення, які можуть запропонувати українські дослідники, новатори та розробники.
Запрошуємо взяти участь у воркшопі для розробників технологій гуманітарного розмінування.
Мета воркшопу — визначення потреб гуманітарного розмінування у технологічних (Hardware і Software) рішеннях для найефективнішого спрямування зусиль розробників.
Що важливо!
Захід складатиметься з двох частин:
воркшопу та пітчингу ідей.
Тривалість 4-5 годин.
Тривалість кожного виступу з презентацією проєкту (пітчинг) —
до 5 хв.
Воркшоп корисний:
Початківцям, які хочуть зробити свій внесок у гуманітарне розмінування, але не знають, з чого почати.
Розробникам (стартаперам), які шукають нові можливості для своїх розробок та зворотного зв'язку від експертів.
Дослідникам, які працюють над новими технологіями.
Організаціям, що займаються гуманітарним розмінуванням.
Захід відбудеться 20 березня
в Національному авіаційному університеті. Точне місце проведення повідомимо завчасно зареєстрованим.
Пропонуємо вам занести дату в календарі, а для зацікавлених у безпосередній участі — вже розпочати активну підготовку.
Для участі у воркшопі та пітчингу заповнюйте
форму
.
Організатором заходу виступає Проєктний офіс НАУ.
З усіма уточнюючими питаннями ви можете звернутися за електронною адресою:
valentynmaidaniuk@nau.edu.ua