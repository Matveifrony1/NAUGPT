Заголовок: Зустріч з наставниками академічних груп
Дата: 15/05/2019
URL: https://nau.edu.ua/ua/news/2019/5/kon.html
==================================================

Сьогодні відбулась зустріч ректора з наставниками академічних груп НАУ. Відкриваючи захід, ректор Володимир Ісаєнко зазначив, що «інститут наставництва є одним із стратегічно важливих напрямків виховної роботи університету, неоціненним інструментом для вирішення одного з найважливіших завдань вищої школи – становлення громадянської позиції і морального самовизначення особистості студентів».
З доповідями виступили куратор Аерокосмічного факультету Тетяна Лень «Особливості виховної роботи зі студентами технічних спеціальностей», директор  Інституту новітніх технологій та лідерства Катерина Бабікова «Академічна мобільність та інноваційний світогляд», головний лікар Авіаційного медичного центру Вадим Петлін «Особливості медичного забезпечення студентів НАУ»,  завідувач кафедри фізичного виховання та спортивної підготовки Іван Вржесневський «Формування здорового способу життя у студентів шляхом залучення до фізичної активності», завідувач кафедри авіаційної психології ФЛСК Любов Помиткіна «Формування у студентства активної громадянської і соціальної позиції», старший наставник ФЛСК Оксана Килимник «Розвиток корпоративної культури як елемент впливу на національно-патріотичне виховання молоді», представник Центру харчування Лариса Аксютіна «Здорове харчування студентів НАУ», завідувач відділу Науково-технічної бібліотеки Катерина Постовіт «Використання ресурсів науково-технічної бібліотеки для студентського розвитку», керівник та головний режисер студентського театру «Екіпаж» Маргарита Крупіна «Організація студентського дозвілля Центром культури і мистецтв», начальник Центру медіакомунікацій Юрій Нестеряк «Сучасні впливи соціальних мереж на корпоративні комунікації зі студентами», наставник групи Юридичного факультету Оксана Миронець «Вплив і розвиток інституту наставництва в сучасному освітньому процесі», директор Студентського містечка Петро Станко «Організаційний вплив на побутові умови в студентських гуртожитках».
На розгляд кураторів груп представлено проект «Положення про наставника (куратора, тьютора) академічної групи Національного авіаційного університету», пропозиції до нього можна подати у тижневий термін.
Для комунікації та вирішення нагальних проблем планується проводити зустрічі з наставниками груп один раз на семестр, залучаючи до участі командирів академічних груп.
На завершення заходу кращих кураторів груп нагороджено Грамотами за сумлінну працю і вагомий внесок у виховання студентської молоді.