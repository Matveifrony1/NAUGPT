Заголовок: Триває ІІ етап Всеукраїнських учнівських олімпіад НАУ
Дата: 15/05/2017
URL: https://nau.edu.ua/ua/news/2017/5/trivae-ii-etap-vseukrainskih-uchnivskih-olimpiad-nau.html
==================================================

13 травня 2017 року відбувся ІІ (основний) етап Всеукраїнських учнівських олімпіад Національного авіаційного університету з фізика та англійської мови для випускників навчальних закладів України.
На змагання з’їхалися випускники-2017 з м. Києва та з 13 областей України - Київської, Сумської, Луганської, Донецької, Хмельницької, Запорізької, Вінницької, Закарпатської, Кіровоградської, Херсонської, Житомирської, Чернігівської та Полтавської.
Роботи учасників продемонстрували їх здібності, здатність творчо мислити; вміння та знання щодо нестандартного виконання олімпіадних завдань. Кожен мав можливість розкрити свій потенціал до майбутньої наукової діяльності у Національному авіаційному університеті.
Консультації присутнім батькам та учням щодо особливостей вступу до НАУ надавали викладачі кафедр: базових і спеціальних дисциплін, прикладної та теоретичної фізики, іноземних мов і прикладної лінгвістики; представники Консультаційного центру Приймальної комісії університету.
Організатор і координатор олімпіад – Навчально-науковий інститут неперервної освіти НАУ (голова оргкомітету професор Н. Муранова). Роботи учасників оцінювало компетентне журі: з англійської мови – науково-педагогічні працівники кафедри іноземних мов і прикладної лінгвістики ННГУМ (голова журі – доцент  О. Шостак); з фізики – науково-педагогічні працівники кафедри прикладної та теоретичної фізики ННАКІ (голова журі – професор  О. Кузнецова).
Переможців олімпіад буде нагороджено дипломами, що надасть їм можливість отримати до 20 балів до загального рейтингу при вступі до НАУ на інженерно-технічні та природничо-математичні спеціальності.