Заголовок: Актуально: опановуємо рівень B2
Дата: 22/06/2015
URL: https://nau.edu.ua/ua/news/2015/6/aktualno-opanovuemo-riven-b2.html
==================================================

Кафедра іноземних мов за фахом Гуманітарного інституту, завідувач кафедри – професор О. Акмалдінова, яка є керівником Центру Європейських мов
при Інституті післядипломного навчання
, пропонує 2-річні курси з вивчення іноземної мови з отриманням сертифікату рівня В1/В2 (Intermediate / Upper Intermediate); C1/C2 (Advanced). Мета курсу – удосконалити знання та  навички студентів розмовної мови, написання есе, читання іншомовної літератури, включаючи професійну, а також розуміння іншомовного мовлення.
Знання іноземних мов має велике значення, виходячи з цілей Болонського процесу – мобільність студентів, можливість продовжити освіту в іншому вузі, бути конкурентоспроможним на ринку праці та знайти роботу в міжнародній компанії після закінчення навчання, а також важливість знань іноземної мови в сучасному світі.
Цього року слухачі 2-го року навчання (старший викладач С. Ткаченко) успішно склали екзамен, який містив такі завдання: читання, письмове завдання, прослуховування та розмовну частину, рівня Upper Intermediate (основа завдання була наближена до міжнародного тесту TOEFL).
Слухачі успішно виконали всі завдання, продемонструвавши належний рівень знань англійської мови, високу мотивацію та розуміння цілей курсу іноземної мови.