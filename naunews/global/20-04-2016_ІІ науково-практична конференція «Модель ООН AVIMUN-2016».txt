Заголовок: ІІ науково-практична конференція «Модель ООН AVIMUN-2016»
Дата: 20/04/2016
URL: https://nau.edu.ua/ua/news/2016/4/ii-naukovo-praktichna-konferencziya-model-oon-avimun-2016.html
==================================================

14-15 квітня 2016 року в  Навчально-науковому інституті Міжнародних відносин за сприяння Студентської ради інституту пройшла ІІ науково-практичній конференції «Модель ООН AVIMUN-2016», у якій узяли участь 90 делегатів зі всієї України.
Модель Організація Об’єднаних Націй – науково-практична  конференція, в якій  імітується засідання різних органів систем ООН. Її учасники, виступаючи в ролі дипломатів, представляють різні країни, беруть участь в обговоренні поточних питань порядку денного ООН.
На конференції було проведене моделювання роботи як постійних органів ООН, таких як ЮНЕСКО, Економічної та Соціальної Ради (ЕКОСОР), так і спеціалізованих: Комітету з питань роззброєння, Комітету з питань використання космічного простору в мирних цілях, Ради з прав людини.
Протягом двох днів кожний комітет проводив засідання, під час яких учасники працювали над підготовкою резолюції щодо питань винесених на порядок денний. Учасники освітньо-рольової гри відчували себе дипломатами різних країн, спікерами та політичними чи громадськими лідерами, які мали  вирішувати певні глобальні проблеми.
Представники  молодіжного комітету програми ЮНІСЕФ U-Report» провели ознайомчу лекцію і тренінг для учасників конференції з метою поінформувати про цілі та завдання нового проекту та можливості співпраці.  U-Report – це інноваційний та орієнтований на користувача інструмент соціального моніторингу, який базується на обміні текстами через служби коротких повідомлень або через Twitter і призначений для посилення розвитку громад, залучення громадян і позитивних змін. Планується, що U-Report буде використовуватися в Україні для залучення молодих людей і підлітків до обміну думками про державні і громадські справи, для отримання даних у режимі реального часу і полегшення участі молоді у вирішенні питань, які впливають на їхнє життя.
Практика моделювання нового світового устрою та нової системи міжнародних відносин, представлена на конференції «Модель ООН AVIMUN-2016», є дуже важливою. Це дозволяє у вигляді «віртуальної моделі» закріпити знання та навички студентів, а також сприяти зацікавленості в діяльності ООН та інших міжнародних організацій.
Фахова підготовка студентів-міжнародників у ННІМВ НАУ – це підготовка майбутньої ї політичної еліти України, якій вже завтра доведеться відстоювати мир, демократію , яка знає іноземні мови, і яка вихована в парадигмі національних інтересів України.