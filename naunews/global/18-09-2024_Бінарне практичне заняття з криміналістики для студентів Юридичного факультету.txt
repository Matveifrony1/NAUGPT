Заголовок: Бінарне практичне заняття з криміналістики для студентів Юридичного факультету
Дата: 18/09/2024
URL: https://nau.edu.ua/ua/news/2024/9/binarne-praktichne-zanyattya-z-kriminalistiki-dlya-studentiv-yuridichnogo-fakultetu.html
==================================================

6 вересня 2024 року
доцентка кафедри кримінального права і процесу Юридичного факультету НАУ
Олена Бондаренко
та начальниця сектору криміналістичного забезпечення слідчого відділу Святошинського УП ГУНП у м. Києві, підполковниця поліції
Інна Рець
провели для студентів бакалаврату спеціальності 262 «Правоохоронна діяльність»
бінарне практичне заняття
з навчальної дисципліни «Криміналістика».
Головна мета заходу
полягала у поглибленому вивченні криміналістичних методів дослідження доказів, а також ознайомленні здобувачів із сучасними технологіями, що використовуються при розслідуванні кримінальних правопорушень.
Експертка Інна Рець продемонструвала
сучасне обладнання, яке використовується в лабораторіях та поділилася реальними прикладами зі своєї професійної діяльності, що зробило зустріч ще більш захоплюючою і корисною для здобувачів.
Практичне заняття включало
інтерактивну частину, де студенти могли самостійно випробувати техніки, продемонстровані підполковником поліції, а саме: засоби для виявлення, фіксації та вилучення слідів (силіконові пасти у тубах, магнітна щітка, дактилоскопічний скотч, дактилоскопічні картки, фіксуючий спрей).
Особливу увагу було приділено
питанню використання новітнього обладнання, яке дозволяє підвищити ефективність розслідування кримінальних правопорушень.
Захід став корисним як для початківців, так і для досвідчених фахівців у галузі криміналістики, оскільки надав можливість покращити практичні навички та обмінятися досвідом зі здобувачами освіти та колегами.