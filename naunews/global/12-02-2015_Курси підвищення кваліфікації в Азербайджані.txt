Заголовок: Курси підвищення кваліфікації в Азербайджані
Дата: 12/02/2015
URL: https://nau.edu.ua/ua/news/2015/2/kursi-pidvishhennya-kvalifikaczii-v-azerbajdzhani.html
==================================================

З 26 січня по 8 лютого в м. Баку (Республіка Азербайджан) на базі Національної Академії Авіації Інститутом післядипломного навчання спільно з Інститутом ІКАО проводились курси підвищення кваліфікації за програмами «Аеродромне забезпечення безпеки польотів» (викладачі – доценти А. Закревський, М. Шинкарчук) та «Світлосигнальні та електротехнічні засоби забезпечення безпеки польотів на аеродромах ЦА»  (викладачі – доценти С. Ільєнко, В. Тихонов).
Слід відзначити комфортні умови проведення курсів, надзвичайно теплий прийом наших викладачів як персоналом академії, так і слухачами. Були досягнуті домовленості про розширення контактів і подальший розвиток співробітництва між академією, Бакинським міжнародним аеропортом імені Гейдара Алієва та Національним авіаційним університетом.