Заголовок: Відбулось онлайн-засідання ректорату
Дата: 15/04/2020
URL: https://nau.edu.ua/ua/news/2020/kopiya-berezen/vidbulos-rozshirene-onlayn-zasidannya-rektoratu.html
==================================================

Сьогодні в університеті відбулось розширене онлайн-засідання ректорату за участю проректорів, директорів інститутів та деканів факультетів.
Відкриваючи засідання, ректор Володимир Ісаєнко наголосив на необхідності покращення можливостей дистанційного навчання в університеті
на платформі Google Classroom. «Важливо, щоб усі без винятку  викладачі та максимальна кількість студентів нашого університету були залучені до онлайн-навчання».
Проректор з навчальної роботи Артур Гудманян зауважив, що  декани факультетів  і директори інститутів завжди можуть отримати консультаційну та інформаційну підтримку  щодо проблем, що виникають під час онлайн-навчання.
Директор департаменту забезпечення якості освіти Оксана Білоус зазначила, що  наразі триває анкетування студентів, у тому числі й студентів-іноземців, завдяки якому вони мають можливість оцінити якість освітнього процесу реалізованого на платформі Google Classroom в університеті. Згодом таке анкетування буде проведено і серед викладачів.
Проректор з наукової роботи Володимир Харченко проінформував про організацію в університеті  онлайн-навчання для  аспірантів та докторантів.
Проректор з міжнародного співробітництва і освіти Олександр Запорожець  обговорив можливості дострокового завершення навчального семестру іноземних студентів, які перебувають в Україні, задля подальшої евакуації їх на батьківщину.
Також на засіданні розглянули питання щодо організації та проведення конференцій та круглих столів в умовах карантину, наголосивши на важливості анонсування таких заходів для залучення якомога більшої кількості учасників.