Заголовок: Студентка НН ЮІ Олена Хомченко гідно представила НАУ на конкурсі «Кращий студент України»
Дата: 12/02/2018
URL: https://nau.edu.ua/ua/news/1/2/studentka-nn-yui-olena-homchenko-gidno-predstavila-nau-na-konkursi-krashchiy-student-ukraini.html
==================================================

8 лютого 2018 року в приміщенні Національного університету біоресурсів і природокористування України за підтримки Міністерства освіти і науки України відбувся фінал конкурсу
«
Кращий студент Києва»  (регіональний етап Всеукраїнської конкурсної програми «Кращий студент України»).
«Кращий студент України» – Всеукраїнська конкурсна  програма, покликана виявити та надати імпульс до подальшого розвитку студентської молоді України як авангарду розвитку українського суспільства. У рамках конкурсу визначалися такі номінації: «Кращий студент України (комплексна характеристика)», «Кращий студент-аналітик України», «Кращий студент-громадський діяч України», «Кращий студент-дизайнер України», «Кращий студент-медійник України», «Кращий студент-науковець України», «Кращий студент-програміст України», «Кращий студент-спортсмен України».
За результатами конкурсу студентка групи ПР-303 Навчально-наукового юридичного інституту Олена Хомченко виборола ІІІ місце у номінації «Кращий студент-науковець України».