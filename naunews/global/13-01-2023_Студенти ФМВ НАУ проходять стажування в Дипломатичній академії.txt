Заголовок: Студенти ФМВ НАУ проходять стажування в Дипломатичній академії
Дата: 13/01/2023
URL: https://nau.edu.ua/ua/news/2023/1/studenti-fmv-nau-prohodyat-stazhuvannya-v-diplomatichniy-akademii.html
==================================================

Студенти Факультету міжнародних відносин проходять стажування в Дипломатичній академії імені Геннадія Удовенка при Міністерстві закордонних Справ України.
Стажування стало можливим завдяки підписаній раніше Угоді про співробітництво між Національним авіаційним університетом та Дипломатичною академією імені Геннадія Удовенка.
У рамках програми стажування передбачено два етапи навчання: засвоєння матеріалів онлайн-курсів на інформаційному ресурсі з подальшим отриманням сертифікатів й офлайн-зустрічі, на яких студенти досліджують шлях підготовки дипломата в обрану ними країну та знайомляться з роботою підрозділів Дипломатичної академії.
Студенти спеціальностей «Міжнародні відносини, суспільні комунікації та регіональні студії», «Міжнародне право» та «Міжнародні економічні відносини» прослухати низку цікавих лекційних програм, зокрема, з «Публічної дипломатії», «М’якої сили в зовнішній політиці держави», «Історії української дипломатії» та «Ефективної комунікації та медіа».
Стажери відвідали презентацію книжки Г.Сковороди, перекладену арабською мовою. Під час заходу студенти ФМВ мали змогу зустрітись з Надзвичайним і Повноважним послом України в Лівані (2016-2022) Ігорем Осташем, який і був ініціатором такого міжкультурного заходу, спрямованого на поширення в арабському світі української культури та традицій, творчості видатних постатей України.
Унікальна можливість пройти стажування в Дипломатичній академії, сприятиме як розширенню представлення про особливості майбутньої професії, так і дозволить виявити та вдосконалити навички студентів, що стануть корисними в подальшому професійному житті.