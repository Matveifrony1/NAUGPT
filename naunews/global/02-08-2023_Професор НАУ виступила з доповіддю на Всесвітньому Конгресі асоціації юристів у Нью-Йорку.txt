Заголовок: Професор НАУ виступила з доповіддю на Всесвітньому Конгресі асоціації юристів у Нью-Йорку
Дата: 02/08/2023
URL: https://nau.edu.ua/ua/news/2023/7/profesor-nau-vistupila-z-dopoviddyu-na-vsesvitnomu-kongresi-asotsiatsii-yuristiv-u-nyu-jorku.html
==================================================

Представник кафедри міжнародного права і порівняльного правознавства Факультету міжнародних відносин НАУ, куратор англомовного проєкту з міжнародного права Наталія Мушак взяла участь та виступила з доповіддю на Всесвітньому Конгресі асоціації юристів.
Захід проходив у Нью-Йорку в приміщенні штаб-квартири ООН. Серед запрошених гостей в рамках Конгресу зі своїми доповідями виступили король Іспанії Філіп VI, прем’єр-міністр Канади Джастін Трюдо, Голова Комісії Європейського Союзу Урсула фон дер Ляйен, експрезидент США Білл Клінтон, президенти і прем’єр-міністри латиноамериканських держав та інші.
Спікер виступила з доповіддю «Статус України як кандидата до ЄС, верховенство права і правові реформи в Україні під час воєнного стану», що викликала неабиякий інтерес серед учасників і гостей Конгресу.
Факультет міжнародних відносин НАУ має багато напрямів міжнародної діяльності та постійно працює над розширенням географії міжнародного співробітництва з метою виходу на вищий міжнародний рівень навчання й створення для своїх студентів можливостей бути конкурентоспроможними на європейському ринку праці.