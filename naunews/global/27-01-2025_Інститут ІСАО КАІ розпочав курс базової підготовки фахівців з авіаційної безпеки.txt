Заголовок: Інститут ІСАО КАІ розпочав курс базової підготовки фахівців з авіаційної безпеки
Дата: 27/01/2025
URL: https://nau.edu.ua/ua/news/2025/1/institut-isao-kai-rozpochav-kurs-bazovoi-pidgotovki-fahivtsiv-z-aviatsiynoi-bezpeki.html
==================================================

20 січня 2025 року
Інститут ІСАО Київського авіаційного інституту започаткував курс
«Базова підготовка персоналу служби авіаційної безпеки»
. До навчання долучилися представники ОКП «Міжнародний аеропорт Рівне» та КП «Білоцерківський вантажний авіаційний комплекс».
Особливістю цього курсу
стала участь професорсько-викладацького складу КАІ та провідних фахівців Інституту ІСАО, що сприятиме формуванню власного висококваліфікованого кадрового резерву університету. Навчання проводять сертифіковані інструктори ІСАО з авіаційної безпеки.
В умовах трансформації авіаційної галузі України та її інтеграції до європейського авіаційного простору особливої актуальності набуває впровадження нових підходів до забезпечення безпеки польотів, адаптація до законодавчих змін та оптимізація контрольних функцій. Міжнародна організація цивільної авіації впроваджує інноваційні навчальні програми, засновані на ризик-орієнтованому підході. У цьому контексті Інститут ІСАО КАІ зосереджується на підготовці висококваліфікованих фахівців з авіаційної безпеки як для потреб галузі загалом, так і для забезпечення власних освітніх програм.
Систематичне проведення подібних курсів
дозволяє українським авіаційним фахівцям
підтримувати високі професійні стандарти,
бути готовими до відновлення повномасштабного авіасполучення та відповідати сучасним вимогам у сфері авіаційної безпеки. Такий підхід забезпечує конкурентоспроможність вітчизняної авіаційної галузі на міжнародному рівні.