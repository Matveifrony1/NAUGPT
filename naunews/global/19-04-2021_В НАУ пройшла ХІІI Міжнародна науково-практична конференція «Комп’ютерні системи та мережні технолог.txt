Заголовок: В НАУ пройшла ХІІI Міжнародна науково-практична конференція «Комп’ютерні системи та мережні технології»
Дата: 19/04/2021
URL: https://nau.edu.ua/ua/news/2021/4/v-nau-proyshla-hiii-mizhnarodna-naukovo-praktichna-konferentsiya-komp’yuterni-sistemi-ta-merezhni-tehnologii.html
==================================================

15-17 квітня в Національному авіаційному університеті на базі кафедри комп’ютерних систем та мереж ФККПІ відбулася ХІІІ Міжнародна науково-практична конференція: «Комп’ютерні системи та мережні технології». Захід проходив в онлайн форматі.
На конференції працювало три секції, а саме: «Комп’ютерні системи та мережі», «Інформаційні технології проектування», «Системи та технології кібербезпеки», на яких були представлені доповіді науковців, молодих учених та студентів.
Із привітальним словом конференцію відкрив д.т.н., професор, заслужений винахідник України, завідувач кафедри комп’ютерних систем та мереж ФККПІ НАУ Ігор Жуков.
За його словами, мета заходу - аналіз аналіз та узагальнення нових теоретичних і прикладних результатів в області комп’ютерних систем й безпеки мережних технологій, а також пошук пріоритетних напрямів наукових досліджень, розвитку наукової співпраці між навчальними закладами, науковими установами, підприємствами України та зарубіжжя.
Крім того, серед завдань конференції, - залученні молодих талановитих учених до наукових досліджень в сфері ІТ-технологій.
На пленарному засіданні з науковою доповіддю виступили: Опанасенко В.М., д.т.н., професор, провідний науковий співробітник відділу мікропроцесорної техніки Інституту кібернетики ім. В.М. Глушкова НАН України; Гільгурт С.Я., к.т.н., с.н.с., старший науковий співробітник Інституту проблем моделювання в енергетиці ім. Г.Є.Пухова НАН України.
Також серед виступів велику увагу привернула доповідь к.т.н., засновника та виконавчого директора PlatformIO.Org Кравця І.М.