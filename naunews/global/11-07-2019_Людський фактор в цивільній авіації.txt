Заголовок: Людський фактор в цивільній авіації
Дата: 11/07/2019
URL: https://nau.edu.ua/ua/news/2019/7/lyudskiy-faktor-v-tsivilniy-aviatsii.html
==================================================

Перепідготовку на курсі «Людський фактор у цивільній авіації» пройшло керівництво  відділу управління якістю та авіаційного навчального центру МАП «Алмати» (Казахстан) і ЗАТ «Авіаучбовий центр» (Вірменія). Тренінг проведено директором Інституту ІКАО Галиною Сусловою та інструкторами Дмитром Бугайком, Людмилою Мацапурою, Олегом Радьком.
Курс відбувся у форматі діалогу, слухачі мали змогу обмінятись досвідом щодо питань аналізу людського фактору у діяльності цивільної авіації. В рамках курсу проведено круглий стіл «Персональні пропозиції щодо підвищення культури безпеки з урахуванням національних особливостей», який дозволив слухачам презентувати колегам власне бачення проблеми та провести відкриту дискусію.