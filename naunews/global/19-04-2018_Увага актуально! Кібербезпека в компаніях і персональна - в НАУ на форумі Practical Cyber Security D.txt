Заголовок: Увага актуально! Кібербезпека в компаніях і персональна - в НАУ на форумі Practical Cyber Security Days
Дата: 19/04/2018
URL: https://nau.edu.ua/ua/news/1/4/eksperti-ukrainskih-kompaniy-budut-rozpovidati-pro-kiberbezpeku-20-21-kvitnya-v-natsionalnomu-aviatsiynomu-universiteti-na-forumi-practical-cyber-security-days.html
==================================================

20 та 21 квітня в Національному авіаційному університеті на форумі Practical Cyber Security Days експерти українських компаній допоможуть учасникам поглибити свої знання з кібербезпеки.
В перший день мова йтиме про персональну кібербезпеку. Форум розпочнеться з панельної дискусії про найпоширеніші кейси зламу персональних даних. Другий день присвячений безпеці в компаніях. Ітиметься про тренди корпоративної безпеки, технічний захист інформації, В2В рішення.
Серед тем форуму - блокчейн технології та апаратні токени для персональної ідентифікації, практики з виявлення незахищеності, технічний захист інформації, безпека в платіжних системах і банках. Спікерами будуть представники стартапів і великих компаній - HIDEEZ GROUP INC.,  LUXOFT, CIPHER LTD, білі хакери DCUA, KIEVINFOSECURITY LLC, система платежів EASYPAY UA, SHALB.COM, VIRGIL SECURITY, ПриватБанк,  CISCO та інші. Працюватиме також демозона для хардверних проектів.
«Ми очікуємо понад 300 учасників форуму. Акцент робимо на практичному досвіді захисту даних. Останнім часом було кілька гучних світових скандалів з приводу кібербезпеки. Наприклад, історія з виборами президента США і Марком Цукербергом. Тому тепер кібербезпека є частиною грамотності в інтернеті, такі знання необхідні не тільки представникам бізнесу, а й кожній сучасній людині», - говорить про форум його головний організатор, член правління молодіжного наукового товариства НАУ Віктор Самусь.
Участь у форумі для відвідувачів безкоштовна за умови реєстрації на сайті форуму
Для участі компанії в демозоні форуму звертайтеся на електронну адресу ysa.nau@gmail.com