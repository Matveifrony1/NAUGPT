Заголовок: Місцями бойової слави
Дата: 27/03/2015
URL: https://nau.edu.ua/ua/news/2015/3/misczyami-bojovoi-slavi.html
==================================================

21 березня 2015 р. під керівництвом доцента кафедри фізичного виховання Гуманітарного інституту Вікторії Білецької студенти збірної зі спортивного туризму здійснили одноденний пішохідний похід місцями бойової слави (лісовий район с. Конча-Заспа).
Маршрут пролягав південним сектором Київського укріпрайону, що входив до складу лінії оборони СРСР під назвою «Лінія Сталіна» (збудований у 1928-1937 рр.). Південною точкою району є хутор Мриги, на околиці якого зберігся ДОТ № 104 «Стійкий». Неподалік - меморіал загиблим воїнам та ДОТ № 108. Ці та інші ДОТи підпорядковувалися генерал-майору Пилипу Миколайовичу Матикіну, який керував зведеним військовим загоном у районі селища Конча-Заспа.
Під час походу студенти дізналися багато нових історичних фактів.