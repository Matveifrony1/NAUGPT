Заголовок: Гуманітарії у посольстві Німеччини
Дата: 09/12/2014
URL: https://nau.edu.ua/ua/news/2014/12/gumanitarii-u-posolstvi-nimechchini.html
==================================================

3 грудня 2014 року студенти-філологи Гуманітарного інституту разом з викладачем німецької мови Аллою Сабітовою відвідали посольство Німеччини в Україні. Тут вони поспілкувалися німецькою мовою, закріпили знання з теми Різдво, побували на традиційному німецькому «Різдвяному базарі» та занурилися в передріздвяну атмосферу, яка вже панує у більшості європейських країн.
Сповнені вражень, нових знань та подарунків для рідних та друзів, придбаних на Різдвяному базарі або виграних у лотерею, студенти, обговорюючи цю подію, порівнювали інформацію з підручника з отриманим досвідом. Для багатьох студентів цей «візит до Німеччини» стане новим стимулом у вивченні мови.