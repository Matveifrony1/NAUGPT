Заголовок: Студентка ФЕБІТ НАУ – учасниця міжнародної конференції  «BUP Student Conference 2023»
Дата: 24/05/2023
URL: https://nau.edu.ua/ua/news/2023/5/studentka-febit-nau-–-uchasnitsya-mizhnarodnoi-konferentsii-bup-student-conference-2023.html
==================================================

Здобувачка вищої освіти - еколог другого курсу кафедри екології ФЕБІТ НАУ Шестопал Анастасія взяла участь у «BUP Student Conference 2023».
Захід проходив у період з 9 по 12 травня 2023 року на базі Каунаського технічного університету (м. Каунас, Литва). У даній конференції взяли участь понад 70 студентів із 32 університетів-учасників BUP.
Учасники конференції мали можливість представити результати своєї наукової роботи в рамках теми «Циркуляційна економіка», представити свої доповіді та прослухали презентації колег з різних університетів, ознайомитись з історією та архітектурою м. Каунас.
Анастасія Шестопал представила доповідь на тему «Transformation of Carbon Dioxide and Methane into Nanostructured Carbon deposits During the Dry Methane Reforming Process», яка викликала інтерес серед учасників та жваву наукову дискусію щодо подальшого впровадження отриманих науково-практичних результатів.
Вітаємо Анастасію з успішним представлення наукових результатів на конференції та бажаємо подальших успіхів!