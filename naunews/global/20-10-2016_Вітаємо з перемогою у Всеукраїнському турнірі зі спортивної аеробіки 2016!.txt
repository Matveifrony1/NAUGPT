Заголовок: Вітаємо з перемогою у Всеукраїнському турнірі зі спортивної аеробіки 2016!
Дата: 20/10/2016
URL: https://nau.edu.ua/ua/news/2016/10/vitaemo-z-peremogoyu-u-vseukrainskomu-turniri-zi-sportivnoi-aerobiki-2016.html
==================================================

14-15 жовтня 2016 року в легкоатлетичному манежі СумДУ відбувся «Всеукраїнський турнір зі спортивної аеробіки».
У змаганнях брали участь 17 команд із 8 областей України (Донецька, Житомирська, Запорізька, Київська, Сумська, Тернопільська, Харківська, Черкаська) і м. Києва. Всього – близько 450 учасників.
Наша збірна команда «АВІАТОР», під керівництвом старшого викладача кафедри фізичного виховання та спортивної підготовки Навчально-наукового гуманітарного інституту Світлани Оргєєвої, у категорії фанк-аеробіка була визнана найкращою та посіла І місце!
Щиро вітаємо Яну Єременко, Ольгу Ізместьєву, Альбіну Посенко, Тетяну Прус, Павла Зубчука, Вікторію Кулакову, Анну Сичову та Валерію Грекову з яскравою перемогою. Бажаємо їм нових перемог!