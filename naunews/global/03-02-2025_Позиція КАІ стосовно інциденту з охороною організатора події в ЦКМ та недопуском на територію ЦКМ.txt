Заголовок: Позиція КАІ стосовно інциденту з охороною організатора події в ЦКМ та недопуском на територію ЦКМ
Дата: 03/02/2025
URL: https://nau.edu.ua/ua/news/2025/2/pozitsiya-kai-stosovno-intsidentu-z-ohoronoyu-organizatora-podii-v-czkm-ta-nedopuskom-na-teritoriyu-czkm.html
==================================================

1 лютого в приміщенні Центру культури та мистецтв КАІ проходили танцювальні змагання DANCESTORM.
Організатором змагань була ФОП Гарбузенко Валерія Борисівна.
Під час повітряної тривоги приватна охорона організатора заходу не пускала людей до укриття через центральний вхід ЦКМ.
Організатор заходу порушив правила проведення заходів в ЦКМ КАІ, зокрема п.4.3. договору, згідно якого “при проведенні заходу Замовник зобов’язаний дотримуватися правил внутрішнього розпорядку КАІ та режиму роботи ЦКМ, правил по охороні праці, правил техніки безпеки та пожежної безпеки” та п.4.4.”Замовник несе відповідальність за порушення вимог цивільного захисту під час повітряної тривоги на час воєнного стану в Україні”.
Така поведінка охоронців та організаторів події неприпустима і небезпечна для людей. КАІ більше не буде працювати з цим організатором подій.
Дякуємо Галині Савчук, авторці відео, яке поширюють в мережі, за її активну позицію та розголос ситуації.
Для КАІ питання доступу до укриттів критично важливе, і ми розуміємо та розділяємо відповідальність за те, щоб усі, хто під час тривоги знаходиться на території університету - студенти, викладачі, мешканці сусідніх будинків - могли спуститися в укриття.
Яких заходів вживає університет:
Університет більше не співпрацює з ФОП Гарбузенко Валерія Борисівна
Для уникнення повторення інциденту КАІ посилить санкції, передбачені договором у випадку порушення правил безпеки. А також передбачить у типовому договорі про проведення події оплату вартості роботи співробітників управління безпеки КАІ під час проведення заходів.
Що з укриттями КАІ?
На території КАІ є 17 укриттів. Всі укриття КАІ відкриті для будь-кого у будь-який час. Більш детально про укриття університету тут
https://nau.edu.ua/ua/info/mapa-ukrittiv-nau.html
У випадку виявлення перешкоджання вільному доступу до укриття під час повітряної тривоги просимо звертатись до Управління безпеки за номером +380444067523 або +380444067301, або до поліції.