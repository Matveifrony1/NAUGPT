Заголовок: На Факультеті лінгвістики відбулася гостьова лекція провідної фахівчині Інституту української археографії та джерелознавства
Дата: 24/10/2024
URL: https://nau.edu.ua/ua/news/2024/10/na-fakulteti-lingvistiki-vidbulasya-gostova-lektsiya-providnoi-fahivchini-institutu-ukrainskoi-arheografii-ta-dzhereloznavstva.html
==================================================

16 жовтня 2024 року
на Факультеті лінгвістики та соціальних комунікацій відбулася визначна подія для студентів спеціальності 029 «Інформаційна, бібліотечна та архівна справа» та викладачів кафедри історії та документознавства. З гостьовою лекцією виступила докторка історичних наук, професорка
Валентина Піскун
— завідувачка відділу джерелознавства новітньої історії України Інституту української археографії та джерелознавства ім. М. С. Грушевського. Тема лекції:
«Державні й приватні архівні колекції: інформаційний потенціал для вивчення долі людини й суспільства».
Під час лекції професорка Піскун
розкрила фундаментальне значення архівів та архівних документів як складових Національного архівного фонду України.
Було наголошено
, що архівні матеріали є не лише частиною історичної спадщини, але й безцінним джерелом для дослідження історичних процесів, подій та життєвих шляхів визначних особистостей. Документи, що зберігаються в державних і приватних архівах, відображають як загальний стан суспільства, так і роль окремої особи в соціумі, дозволяючи побачити історичний процес крізь призму індивідуального сприйняття.
Особливу увагу лекторка приділила
значенню документальних колекцій та документів особового походження. Вона підкреслила, що індивідуальна життєва траєкторія особистості — її розвиток, відображений у подіях, вчинках, намірах та досягненнях — дозволяє розглядати людину як учасника конкретного історичного періоду та носія духу своєї епохи.
Професорка наголосила
, що архівні документи є невичерпним джерелом інформації про розвиток української інтелектуальної та громадської думки, завдяки яким дослідники можуть відкрити тисячі забутих або несправедливо забутих імен.
Кафедра історії та документознавства
висловлює щиру подяку професорці Валентині Піскун
за змістовну лекцію, плідний діалог зі студентами та глибокі філософські роздуми про взаємозв'язок минулого із сучасністю.