Заголовок: Інструктори ІСАО провели курс професійної підготовки керівників авіаційної сфери в НАУ
Дата: 15/05/2023
URL: https://nau.edu.ua/ua/news/2023/5/instruktori-isao-proveli-kurs-profesiynoi-pidgotovki-kerivnikiv-aviatsiynoi-sferi-v-nau.html
==================================================

Відповідно до Правил сертифікації навчально-тренувальних центрів з авіаційної безпеки керівники навчально-тренувальних центрів з авіаційної безпеки (АБ) повинні мати спеціальну підготовку з питань АБ.
Інструктори Міжнародної організації цивільної авіації провели дводенний курс професійної підготовки керівників авіаційної сфери.
9-10 травня відбувся курс "Авіаційна безпека для керівників суб'єктів авіаційної діяльності", в якому взяли участь ректор НАУ Максим Луцький та директор ІСАО Юрій Павлюк.
Курс є важливим елементом професійної підготовки керівників авіаційної сфери та охоплює такі теми, як методи та практики забезпечення безпеки в авіаційній галузі, міжнародні і національні нормативно-правові документи щодо управління фінансовими, людськими, матеріальними ресурсами, набором і підготовкою кадрів. Учасники курсу набули нових знань та підтвердили чинні сертифікати.
Максим Луцький висловив свою вдячність ІСАО за проведений курс та наголосив, що «навчання та постійне підвищення кваліфікації є ключем до забезпечення безпеки в авіаційній сфері». Він також зауважив, що НАУ робить все можливе, щоб забезпечити безпеку польотів та розвиток авіаційної галузі в Україні.