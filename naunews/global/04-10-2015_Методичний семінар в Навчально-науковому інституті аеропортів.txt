Заголовок: Методичний семінар в Навчально-науковому інституті аеропортів
Дата: 04/10/2015
URL: https://nau.edu.ua/ua/news/2015/10/metodichnij-seminar-v-navchalno-naukovomu-instituti-aeroportiv.html
==================================================

1 жовтня 2015 року в Навчально-науковому  інституту аеропортів пройшов методичний семінар  із завідувачами кафедр, відповідальними за систему менеджменту якості та відповідальними за методичну роботу по кафедрах.
Семінар провела директор інституту, голова комісії з якості Октябрина Чемакіна. Вона окреслила основні цілі та шляхи розвитку інституту відповідно до «Закону про вищу освіту» та задачі, які мають першочергове значення та потребують вирішення.
З доповіддю про стан та перспективи наукової та методичної роботи в інституті виступив відповідальний за наукову роботу, д.т.н., професор  Андрій Бєлятинський. Він доповів про роботу науково-методичної ради інституту, план  її роботи та план написання науково-методичної літератури.
Також на нараді виступила заступник голови комісії з якості, відповідальна за навчально-виховну роботу Олена Бойко, яка ознайомила присутніх з цілями з якості по інституту, які сформовані, виходячи  з вимог нового «Закону про вищу освіту», покращенням надання освітніх послуг  та підвищенням якісного рівня наукової, навчальної та виховної роботи в інституті, та шляхами досягнення цілей.