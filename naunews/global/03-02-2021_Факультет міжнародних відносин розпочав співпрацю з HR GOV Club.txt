Заголовок: Факультет міжнародних відносин розпочав співпрацю з HR GOV Club
Дата: 03/02/2021
URL: https://nau.edu.ua/ua/news/2021/2/fakultet-mizhnarodnih-vidnosin-rozpochav-spivpratsyu-z-hr-gov-club.html
==================================================

Радник Прем'єр-міністра України (2019-2020), проєктний менеджер, засновниця HR GOV Club  Світлана Котляревська провела зустріч зі студентами Факультету міжнародних відносин. Це перший захід для студентів факультету в рамках співпраці керівництва ФМВ з об'єднанням професійних HR-фахівців, які працюють в державному секторі «HR GOV Club».
Головна тема розмови зі студентами – роль молоді в державному секторі та важливість державних комунікацій, адже існує безліч міфів про роботу та стажування в державному секторі, які можна і треба зруйнувати.
Засновниця HR GOV Club наголосила, що держава потребує ряду реформ, що дозволять зменшити бюрократію та покращити систему державної служби в усіх сферах. Якість державного управління залежить від професіоналізму, мотивованості та доброчесності державних службовців, від їх вміння надавати якісні послуги. Цього можна досягнути завдяки профільному навчанню та
залученню найкращих експертів на державну службу.
Світлана Котляревська зауважила, що серед основних напрямків діяльності HR GOV Club – робота з молоддю! «Студенти це сакральний пласт людей України. Саме вони часто повертали історію в нове русло. Саме співпраця з університетами  дає багато молодих, активних та амбітних держслужбовців-реформаторів, які будуть змінювати нашу країну на краще!» - наголосила вона.