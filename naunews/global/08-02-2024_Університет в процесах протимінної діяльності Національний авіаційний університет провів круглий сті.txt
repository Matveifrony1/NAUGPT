Заголовок: Університет в процесах протимінної діяльності: Національний авіаційний університет провів круглий стіл з питань гуманітарного розмінування
Дата: 08/02/2024
URL: https://nau.edu.ua/ua/news/2024/2/universitet-v-protsesah-protiminnoi-diyalnosti-natsionalniy-aviatsiyniy-universitet-proviv-krugliy-stil-z-pitan-gumanitarnogo-rozminuvannya.html
==================================================

7 лютого
відбулося обговорення проблем та викликів у протимінній діяльності. На сьогодні близько 174 тисяч квадратних кілометрів території країни необхідно обстежити, виявити вибухонебезпечні предмети та знищити їх. Оцінки спеціалістів є різними, але цей процес може тривати десятки років.
Захід відкрив вступним словом
Ігор Безкаравайний
, заступник Міністра економіки. Він подякував учасникам за роботу над подоланням наслідків війни: «До процесу очищення територій нам життєво необхідно долучати наукову спільноту, інноваторів та бізнес».
Захід модерувала
Ксенія Семенова
, в.о. проректорки з наукової роботи та інноваційного розвитку.
У фокусі обговорення: як університет може допомагати державі та операторам протимінної діяльності. Акцент на освітній та науковій співпраці. Існує потреба у кваліфікованих спеціалістах, які матимуть не лише уміння поводження з небезпечними предметами, але і зможуть використовувати для розмінування спеціальну техніку, повітряні та наземні дрони, геоінформаційні системи.
Приділили увагу підтримці українських розробників. Роботу оборонного кластера BRAVE1 в цьому напрямку презентував
Ярослав Вінницький
, керівник напрямку розмінування.
Доповіли також представники
державних служб: Державна служба України з надзвичайних ситуацій, Державна спеціальна служба транспорту та Центр протимінної діяльності.
Про навчання демінерів за міжнародними стандартами розповіла
Ірина Шкатула
, представниця MAT Kosovo в Україні. Роботу The HALO Trust, одного з найстаріших у світі операторів протимінної діяльності, презентував
Selim Johan Jalil Granqvist-Ahmed
, R&D Manager HALO Ukraine. А досвідом повоєнного відновлення поділилися представники Програми розвитку ООН —
Edward Crowther
та
Наталія Шепель.
Також свої напрацювання у сфері гуманітарного розмінування презентували вчені та викладачі НАУ та запрошені благодійні фонди та громадські організації.
Результатом обговорення стали нові партнерства, які допоможуть університету стати учасником сфери протимінної діяльності й допомогти очистити країну від вибухових небезпек.