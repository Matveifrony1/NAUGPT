Заголовок: Презентація нового навчального посібника
Дата: 25/06/2015
URL: https://nau.edu.ua/ua/news/2015/6/prezentacziya-novogo-navchalnogo-posibnika.html
==================================================

23 червня 2015 року на кафедрі реконструкції аеропортів та автошляхів Інституту аеропортів відбулася презентація нового навчального посібника «Будівельна механіка (спецкурс)», автори В. Цихановський, А. Бєлятинський, С. Талах. Видання здійснене у Національному авіаційному університеті. Воно було рекомендоване до друку Міністерством освіти і науки України як навчальний посібник для студентів напряму підготовки «Будівництво». Завідувач кафедри реконструкції аеропортів та автошляхів, д. техн. н., професор А. Бєлятинський привітав викладачів кафедри реконструкції аеропортів та автошляхів з цією подією. Серед рецензентів видання відомі вчені-практики - заслужений діяч науки і техніки України, д. техн. н., професор О. Рассказов, д. техн. н., професор А. Городецький, д. техн. н., професор О. Оглобля.
У посібнику наведено розрахунки тонкостінних просторових конструкцій та статично-невизначуваних стрижневих систем, що є спеціальним курсом будівельної механіки. Видання може бути корисним для науково-педагогічних працівників та інженерів, докторантів, аспірантів і студентів технічних вузів, які навчаються за спеціальністю «Автомобільні дороги та аеродроми», а також усім, хто цікавиться проектуванням і будівництвом аеропортів.