Заголовок: Маленькі радощі для вихованців дитбудинку
Дата: 14/10/2016
URL: https://nau.edu.ua/ua/news/2016/10/malenki-radoshchi-dlya-vihovantsiv-ditbudinku.html
==================================================

Упродовж вересня 2016 року студенти Навчально-наукового юридичного інституту за підтримки дирекції та науково-педагогічних працівників кафедр проводили акцію «Подаруй тепло дітям», а 10 жовтня в черговий раз відвідали вихованців спеціалізованого дитячого будинку в м. Боярка.
Приїзд гостей став для дітей справжньою приємною несподіванкою та викликав величезну кількість позитивних емоцій. Протягом двох годин дітлахи бавилися зі своїми новими друзями та ділилися з ними своїми мріями. Малята були надзвичайно раді, грали в рухливі ігри, брали участь у конкурсах, гралися з повітряними кульками, загадували бажання, веселилися, стрибали та танцювали досхочу.
Наприкінці зустрічі кожному вихованцю дитячого будинку було вручено подарунок.
Незважаючи на похмуру та дощову погоду колектив Навчально-наукового юридичного інституту зміг подарувати частинку свого тепла діткам, яким не вистачає батьківської турботи. Дуже важливо не забувати про дітей позбавлених батьківського тепла та знаходити час, аби поділитися своєю увагою з тими, хто її дійсно потребує!