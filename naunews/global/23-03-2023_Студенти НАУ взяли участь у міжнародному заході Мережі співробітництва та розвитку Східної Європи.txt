Заголовок: Студенти НАУ взяли участь у міжнародному заході Мережі співробітництва та розвитку Східної Європи
Дата: 23/03/2023
URL: https://nau.edu.ua/ua/news/2023/3/studenti-nau-vzyali-uchast-u-mizhnarodnomu-zahodi-merezhi-spivrobitnitstva-ta-rozvitku-shidnoi-evropi.html
==================================================

08-12 березня 2023 року голова Товариства молодих учених Факультету лінгвістики та соціальної комунікації Малярчук Єва та відповідальна за науку у групі ПП-127 Давидюк Юлія взяли участь у міжнародному заході Мережі співробітництва та розвитку Східної Європи (Cooperation and Development Network Eastern Europe) у місті Варшава, Польща.
Захід присвячено налагодженню діалогу між європейською молоддю. Його учасниками стали студенти, активісти, молоді науковці, громадські діячі з різних країн Східної Європи, що сприяло обміну досвідом та плануванню подальшої співпраці між європейською молоддю. Окрема сесія була присвячена російсько- українській війні та питанням міграції.
Захід проходив в інтерактивному режимі, і основна увага була приділена практичним заняттям, тренінгам та роботі в «малих групах». Учасники отримали неоціненний досвід та мали нагоду практично долучитися до розв’язання проблемних питань розвитку молоді та неформальної освіти.