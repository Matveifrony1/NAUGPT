Заголовок: У руках юриста – доля людини
Дата: 26/03/2015
URL: https://nau.edu.ua/ua/news/2015/3/u-rukax-yurista-–-dolya-lyudini.html
==================================================

24 березня 2015 року доцент кафедри теорії та історії держави і права Юридичного інституту Світлана Головко провела зі старшокласниками ліцею «Престиж» профорієнтаційну дискусію на тему: «Особливості професії юриста».
Метою заходу - ознайомити старшокласників із особливостями організації навчального процесу та студентського самоврядування, яскравими сторінками життя студентів у Національному авіаційному університеті, зокрема в Юридичному інституті.
Дискусія пройшла під гаслом: «У руках юриста – доля людини». З учнями обговорювалися питання актуальності, важливості та особливостей професії юриста в незалежній Україні.
Майбутні абітурієнти були поінформовані про специфіку системи фахової підготовки в Юридичному інституті НАУ, що зорієнтована на соціалізацію молодої людини та розвиток її мобільності на ринку праці.