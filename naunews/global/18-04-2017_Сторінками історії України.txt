Заголовок: Сторінками історії України
Дата: 18/04/2017
URL: https://nau.edu.ua/ua/news/2017/4/storinkami-istorii-ukraini.html
==================================================

10 квітня 2017 року в Навчально-науковому Юридичному інституті відбулося чергове засідання Центру медіації, мета якого - вшанування пам’яті  визначних особистостей, які зробили значний внесок у розвиток авіації та космонавтики в Україні, а також осіб, які поклали своє життя, ліквідовуючи наслідки Чорнобильської катастрофи.
Студент групи ПР-304 Влад Пустовой у ході свого виступу зосередив увагу присутніх на історії визнання Всесвітнього дня авіації та космонавтики, а також презентував видатних особистостей, які здійснили великий внесок у розвиток авіації та космонавтики. Анастасія Примасюк, студентка групи ПР-305, розкрила причини і наслідки жахливої трагедії ХХ століття - аварії на Чорнобильській АЕС.
Такі заходи формують пізнавальний інтерес студентів до минулого нашої держави та дають можливість пробудити почуття громадянського усвідомлення та відповідальності за майбутнє України.