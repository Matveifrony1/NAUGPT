Заголовок: Конституційний Суд України очима студентів
Дата: 28/04/2015
URL: https://nau.edu.ua/ua/news/2015/4/konstituczijnij-sud-ukraini-ochima-studentiv.html
==================================================

21 квітня 2015 року студенти 1 курсу Юридичного інституту спільно з доцентом кафедри теорії та історії держави і права Вікторією Зуєвою в рамках фахової ознайомлювальної практики відвідали Конституційний Суд України.
Під час оглядової екскурсії першокурсники дізналися про історію створення та правові засади діяльності єдиного органу конституційної юрисдикції в нашій державі, порядок його формування і повноваження, процедуру розгляду справ і винесення рішень. Студенти оглянули залу судових засідань, архів, бібліотеку та прес-центр Конституційного Суду України, ознайомилися з представленими експонатами музейної експозиції, подарованими конституціоналістам іноземними делегаціями, міжнародними та вітчизняними установами, організаціями і навчальними закладами.
Відвідання студентами державних інституцій,  практичне ознайомлення з формами та напрямками їх роботи в системі інших органів державної влади сприяє фаховому становленню молоді, відповідальному і усвідомленому вибору ними майбутньої спеціалізації у галузі права.