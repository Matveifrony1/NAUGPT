Заголовок: На Факультеті лінгвістики та соціальних комунікацій відбулася гостьова лекція з американським професором
Дата: 18/09/2024
URL: https://nau.edu.ua/ua/news/2024/9/na-fakulteti-lingvistiki-ta-sotsialnih-komunikatsiy-vidbulasya-gostova-lektsiya-z-amerikanskim-profesorom.html
==================================================

12 вересня 2024 року
на Факультеті лінгвістики та соціальних комунікацій відбулася гостьова лекція  з американським професором українського походження
Сергієм Набатовим.
Тема лекції:
«Досвід американських університетів у забезпеченні якості освітнього процесу: перспективи впровадження практик в Україні».
До лекції доєдналися
здобувачі освітнього ступеня бакалавр спеціальностей 035 «Філологія», 029 «Інформаційна, бібліотечна та архівна справа», 053 «Психологія», здобувачі PhD спеціальності 015 «Професійна освіта», адміністрація факультету, завідувачі кафедр та викладачі.
Професор Набатов має багаторічний досвід
у сфері освіти та науки в США, тому він поділився досвідом американських університетів у забезпеченні якості освітнього процесу та розповів про можливості запровадження цих практик в Україні.
Лекція пройшла цікаво і невимушено,
здобувачі мали можливість попрактикувати знання англійської, задаючи низку запитань пану Сергію. Сучасну молодь цікавлять перспективи і проєктної діяльності, і можливість академічної мобільності, тому лекція була дуже актуальною.
Дякуємо Dhub за гостинність і можливості працювати у сучасному освітньому просторі.