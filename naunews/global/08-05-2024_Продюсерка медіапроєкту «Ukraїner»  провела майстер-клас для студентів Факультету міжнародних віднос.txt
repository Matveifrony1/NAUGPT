Заголовок: Продюсерка медіапроєкту «Ukraїner»  провела майстер-клас для студентів Факультету міжнародних відносин
Дата: 08/05/2024
URL: https://nau.edu.ua/ua/news/2024/5/prodyuserka-mediaproektu-ukrainer-provela-mayster-klas-dlya-studentiv-fakultetu-mizhnarodnih-vidnosin.html
==================================================

Продюсерка медіапроєкту «Ukraїner»
Карина Пілюгіна провела майстер-клас
для студентів Факультету міжнародних відносин.
Організаторка заходу
– викладачка кафедри журналістики
Анастасія Карташева
.
Студенти дізналися  про
підготовку воєнного журналіста до експедиції, що включає глибоке вивчення теми та термінології, опанування навичок домедичної допомоги, фізичні тренування та підтримку психологічного здоров’я.
Спікерка розповіла
:
як інтерв’ювати людей, які пережили травматичний досвід;
які запитання не слід ставити військовим та тим, хто повернувся з полону;
що робити, якщо респондент надто глибоко занурився у болючі спогади.
Також
Карина Пілюгіна поділилася враженням про
зйомки на базі, де працюють пілоти БПЛА. Вона розказала як пілоти дронів на великих екранах в реальному часі спостерігають за бойовими діями та управляють процесом знищення ворога.
Через повітряну тривогу
зустріч продовжилася в укритті
. Студенти не поспішали відпускати гостю і
ставили їй безліч додаткових запитань
, зокрема, щодо висвітлення кривавих подій в Україні міжнародними ЗМІ, звикання світу до війни й чутливого контенту та як розпізнати фейки, що є частиною ІПСО.