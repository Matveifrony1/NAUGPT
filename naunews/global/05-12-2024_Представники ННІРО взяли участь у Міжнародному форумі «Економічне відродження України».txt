Заголовок: Представники ННІРО взяли участь у Міжнародному форумі «Економічне відродження України»
Дата: 05/12/2024
URL: https://nau.edu.ua/ua/news/2024/12/predstavniki-nniro-vzyali-uchast-u-mizhnarodnomu-forumi-ekonomichne-vidrodzhennya-ukraini.html
==================================================

20-21 листопада 2024 року
на базі Київського національного економічного університету імені Вадима Гетьмана відбувся
Міжнародний форум «Економічне відродження України».
Заступниця директора ННІРО
Людмила Лахтіонова взяла активну участь
у цій події.
Форум, організований під егідою Української Ради Миру, с
тав платформою для глибокого обговорення перспектив та стратегічних напрямів
повоєнного економічного відродження України.
Серед організаторів
були провідні наукові та громадські інституції, зокрема Київський національний економічний університет імені Вадима Гетьмана, Інститут економіки та прогнозування НАН України, Український союз промисловців і підприємців, Українська асоціація зовнішньої політики, Всеукраїнська інноваційна екосистема «Sikorsky Challenge Ukraine» та МГО «Рада з екологічної безпеки».
Протягом двох днів
у форумі взяли участь
понад 500 учасників з 16 країн світу. Серед них — провідні вітчизняні та іноземні фахівці, які розглянули надзвичайно важливі аспекти відродження України, що мають значення не лише для нашої держави, але й для стабільності європейських країн.
Особливої уваги заслуговують -доповіді відомих українських науковців.
Валерій Геєць
, директор Інституту економіки та прогнозування НАН України,
Дмитро Лук’яненко
, ректор КНЕУ імені Вадима Гетьмана, та
Олександр Шаров
, головний науковий співробітник Інституту економіки та прогнозування, представили глибокі аналітичні матеріали щодо економічного відродження.
Професор Дмитро Лук’яненко наголосив на
критичній необхідності безпосереднього включення universitету в формування філософії, програм і проєктів економічного відродження. Він підкреслив важливість повернення довіри суспільства, держави та бізнесу до українських університетів, які мають стати справжніми лабораторіями формування нової економіки та майбутнього українського суспільства.
У дискусіях взяли участь
відомі українські та закордонні експерти, зокрема принц HSH
Майкл фон Ліхтенштейн
,
Рубен Азізян
з Нової Зеландії,
Роберто Паура
з Італії, А
лекс Сундаков
з Австралії,
Етан Вілсон
зі США,
Александру Віктор Мікула
з Румунії та інші. Вони не лише висловили підтримку ідеї розробки Програми повоєнного економічного відродження, але й підтвердили готовність продовжувати співпрацю з українськими партнерами.
Особливо цікавим став виступ
колишнього представника МВФ в Україні
Алекса Сундакова,
який представив дослідження світового досвіду повоєнного відродження економік, зруйнованих війнами та природними катаклізмами. Він також запропонував створення Українського фонду відшкодування.
У рамках форуму
відбувся Фестиваль високотехнологічних інновацій «KNEU Deep Tech Innovation Fest»,
де студенти, науковці та представники бізнесу презентували стартап-проєкти з усієї України. Цей захід яскраво продемонстрував зацікавленість у розвитку високих технологій як основи відродження економіки.
Форум охопив широке коло тематичних панельних дискусій,
включаючи питання міжнародної конкурентоспроможності, стратегічних досліджень, обліку, аудиту, оподаткування, юридичного ландшафту, євроінтеграційних пріоритетів та інноваційних цифрових хабів.
Ключові матеріали форуму будуть опубліковані
у спеціальному випуску журналу
«Міжнародна економічна політика».
Напрацьовані рекомендації та пропозиції буде передано відповідним державним органам. Наступну міжнародну конференцію з питань відродження України заплановано провести навесні 2025 року в Римі.
Відеотрансляція
події доступна на YouTube-каналі КНЕУ за
посиланням
.