Заголовок:Про урочисте засідання Вченої ради університету від 12 жовтня 2018 року

Дата: ----------
URL: https://vchenarada.nau.edu.ua/news2/pro-urochiste-zasidannya-vchenoyi-radi-universitetu-vid-12-zhovtnya-2018-roku/
==================================================
Про урочисте засідання Вченої ради університету від 12 жовтня 2018 року
12 жовтня 2018 р. відбулося Урочисте розширене засідання Вченої ради Національного авіаційного університету, в якому взяв участь перший Президент України Леонід Кравчук. Леонід Макарович виголосив вітальну промову з нагоди 85-річчя з дня заснування університету.

Ректор НАУ Володимир Ісаєнко та Леонід Кравчук, який є головою Наглядової ради Фонду розвитку журналістики імені Анатолія Москаленка, вручили щорічну премію Фонду фоторепортеру газети Верховної Ради «Голос України» Олександру Клименку, кавалеру Ордена «За заслуги» 3 ступеня, заслуженого журналіста України. Премію присуджено за фотокнигу О. Клименка «Фронтовий альбом» та вагомий особистий внесок у розвиток вітчизняної журналістики.

На Урочистому засіданні Вченої ради відбулося присвоєння звання «Почесний доктор» Національного авіаційного університету Луісу Фонсеці де Альмейді, регіональному директору Європейського та Північно-Атлантичного бюро Міжнародної організації цивільної авіації ICAO, та Андріану Хосе Кабезасу Моралесу, директору науково-дослідної лабораторії з новітніх технологій «Nano Control AB» Королівства Швеції, випускнику НАУ.

Ректор НАУ Володимир Ісаєнко та перший Президент України Леонід Кравчук нагородили до Дня захисника України відзнакою Президента України «За участь в антитерористичній операції» військовослужбовців кафедри військової підготовки Національного авіаційного університету:

– Олександра Бондаренка – старшого солдата, старшого водія відділення забезпечення навчального процесу кафедри військової підготовки;

– Олександра Водчиця – полковника, начальника кафедри військової підготовки;

– Володимира Джумелю – капітана юстиції, помічника начальника кафедри з правової роботи кафедри військової підготовки;

– Сергія Іжика – полковника, заступника начальника кафедри з морально-психологічного забезпечення, начальника групи морально-психологічного забезпечення кафедри військової підготовки;

– Віктора Кульбашевського – майора, начальника навчального курсу кафедри військової підготовки;

– Богдана Назаренка – капітана, начальника групи (авіаційної техніки) навчально-лабораторного комплексу кафедри військової підготовки;

– Станіслава Петренка – капітана, начальника групи (технічних засобів служби пожежної безпеки) навчально-лабораторного комплексу кафедри військової підготовки;

– Олега Тарасова – працівника Збройних Сил України, доцента кафедри військової підготовки;

– Петра Шпорта – сержанта, інструктора групи (технічних засобів служби пожежної безпеки) навчально-лабораторного комплексу кафедри військової підготовки.

Голова Державної авіаційної служби Олександр Більчук вручив Свідоцтво про успішне проходження теоретичного курсу підготовки приватного пілота згідно з вимогами Державної авіаційної служби України, а також свідоцтво приватного пілота студентам Навчально-наукового аерокосмічного інституту: Владиславу Вовку, В’ячеславу Грищенку, Владиславу Книзі, Андрію Кобзарю, Вадиму Коломійцю, Івану Левшинову, Євгенію Романюку, Владиславу Цегельнюку, Руслану Цівадзе.

Виконанням студентського гімну «Gaudeamus igitur» завершилося Урочисте засідання Вченої ради та ювілейний тиждень Національного авіаційного університету.