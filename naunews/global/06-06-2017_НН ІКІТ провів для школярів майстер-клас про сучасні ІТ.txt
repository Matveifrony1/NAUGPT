Заголовок: НН ІКІТ провів для школярів майстер-клас про сучасні ІТ
Дата: 06/06/2017
URL: https://nau.edu.ua/ua/news/2017/6/nn-ikit-proviv-dlya-shkolyariv-mayster-klas-pro-suchasni-it.html
==================================================

3 червня 2017 року Інститут неперервної освіти Національного авіаційного університету провів написання пробних тестів ЗНО-2017. Після цього всім школярам та їхнім батькам було запропоновано взяти участь у майстер-класах навчально-наукових інститутів НАУ.
Другий рік поспіль Навчально-науковий інститут комп’ютерних інформаційних технологій проводить майстер-клас «Роботи, 3D-принтери, «розумні будинки» і все-все-все своїми руками». На ньому доцент кафедри комп’ютеризованих систем управління Є. Артамонов розповідає не тільки про новинки в сфері інформаційних технологій, а й разом з учасниками намагається розібратись, яким буде світ ІТ в майбутньому і як обрати для себе професію свої мрії.
Під час майстер-класу всі охочі перевірили свої навички в роботі з 3D-ручкою та дізнались про можливості використання 3D-принтерів у повсякденному житті.
Майстер-клас показав, що вміння не знають вікових обмежень (навичками роботи з 3D-ручкою ділилась учениця 9-го класу Артамонова Катерина), і вчитель повинен бути готовим в будь-який момент помінятись місцем зі своїм учнем.
За проханням учасників майстер-класу викладаються слайди з презентації.