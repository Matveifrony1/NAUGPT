Заголовок: Національний авіаційний університет з робочим візитом відвідав посол Республіки Сербія в Україні пан Аца Йованович
Дата: 02/07/2021
URL: https://nau.edu.ua/ua/news/2021/7/natsionalniy-aviatsiyniy-universitet-z-robochim-vizitom-vidvidav-posol-respubliki-serbiya-v-ukraini-pan-atsa-jovanovich.html
==================================================

Сьогодні, з робочим візитом до Національного авіаційного університету, прибули Надзвичайний та Повноважний Посол Республіки Сербія в Україні, пан Аца Йованович і його Перший радник Светлана Кошутич.
Ректор Максим Луцький ознайомив гостей з освітнім потенціалом Національного авіаційного університету, який займає топові позиції в рейтингах закладів вищої освіти України.
До зустрічі приєднався ректор Національного аерокосмічного університету ім. М.Є. Жуковського «Харківський авіаційний інститут» Микола Нечипорук. Він розповів про зацікавленість українських закладів вищої освіти авіаційного спрямування в розширені академічної мобільності студентів і викладачів.
Пан Аца Йованович, висловив сподівання щодо підготовки спільних освітніх програм між закладами вищої освіти України та Сербії.
Також, пан Посол розповів про вже наявні можливості, а саме: отримання стипендій для вдосконалення, від уряду Республіки Сербія для кандидатів з України, на підставі міжнародного договору та програм співпраці у сфері освіти у 2021-2022 навчальному році.
В ході візиту почесні гості відвідали Музей і навчальний Ангар НАУ та інші пам’ятки на території університету.