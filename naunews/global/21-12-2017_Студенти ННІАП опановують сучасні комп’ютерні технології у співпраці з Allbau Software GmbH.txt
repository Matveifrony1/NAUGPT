Заголовок: Студенти ННІАП опановують сучасні комп’ютерні технології у співпраці з Allbau Software GmbH
Дата: 21/12/2017
URL: https://nau.edu.ua/ua/news/2017/12/studenti-nniap-opanovuyut-suchasni-komp’yuterni-tehnologii-u-spivpratsi-z-allbau-software-gmbh.html
==================================================

Комп’ютерні програмні засоби архітектурно-будівельного призначення невідворотно стають обов’язковою інструментальною основою всіх робіт з архітектурного проектування та будівельного конструювання (ВІМ-технології). Одне з провідних місць серед таких САПР належить програмі Allplan Nemetschek (Німеччина).
Згідно з Домовленістю-Гарантією про партнерство між Allbau Software GmbH (Gold Partner концерну Nemetschek) і НАУ кафедра архітектури ННІАП співпрацює з Центром компетенцій в Україні фірми Allbau Software. Одним із аспектів такої співпраці є регулярне проведення майстер-класів «BAU IT TAG» для інформування студентів та викладачів ННІАП про реалізовані у програмі Allplan інновації.
19 грудня 2017 року в мультимедійному комп’ютерному класі (ауд. 8.111) кафедрою архітектури разом з директором департаменту освітніх програм фірми Allbau Software GmbH Євгеном Дегтярьовим був проведений для студентів-архітекторів 2 та 4 курсів черговий майстер-клас, під час якого було продемонстровано:
–      освітні програми Allbau Software GmbH в Україні;
–      проекти, виконані студентами в САПР Allplan під час курсового і дипломного проектування;
–      особливості архітектурного проектування та будівельного конструювання в середовищі САПР Allplan;
–      нові можливості Allplan 2018;
–      «хмарні» технології на основі САПР Allplan (ВІМ+);
–      особливості кваліфікаційної сертифікації користувачів САПР Allplan у 2018 році;
–      міжнародний конкурс студентських проектів та стажування студентів у Німеччині.
Такі заходи заохочують студентів опанувати комп’ютерні технології фахового спрямування та дають змогу використовувати у навчальному процесі сучасні ліцензійні інструментальні програмні засоби.