Заголовок: Представники Київського авіаційного інституту долучилися до стартової зустрічі міжнародного проєкту Erasmus+ SECURE
Дата: 12/12/2024
URL: https://nau.edu.ua/ua/news/2024/12/predstavniki-kiivskogo-aviatsiynogo-institutu-doluchilisya-do-startovoi-zustrichi-mizhnarodnogo-proektu-erasmus-secure.html
==================================================

З 2 по 4 грудня 2024 року
в Університеті Авейру (Португалія) відбулася
стартова зустріч міжнародного проєкту Erasmus+ SECURE
, присвяченого посиленню експертизи з кібербезпеки в Україні та Грузії. Основною метою проєкту є
створення трьох інноваційних лабораторій із кібербезпеки
(5G Cybersec LAB, Quantum LAB, AI/ML Sec LAB) в Україні та відповідно трьох у Грузії. Крім того, у межах проєкту буде розроблено чотири освітніх курси, які охоплюватимуть найактуальніші напрямки кібербезпеки.
Київський авіаційний інститут
, як один із ключових партнерів проєкту,
представили:
Роман Одарченко
, декан Факультету аеронавігації, електроніки та телекомунікацій, національний координатор проєкту Erasmus+ SECURE в Україні.
Максим Заліський
, професор кафедри телекомунікаційних та радіоелектронних систем ФАЕТ, який очолює робочий пакет WP5 «Вплив та поширення результатів проєкту».
Алла Пінчук
, інженерка кафедри телекомунікаційних та радіоелектронних систем ФАЕТ, відповідальна за виконання завдання T.5.2 «PR-активності з медіа, соціальними мережами та інтернет-ресурсами», а також буде задіяна в технічній підтримці майбутньої лабораторії.
Під час заходу учасники
обговорили ключові питання реалізації проєкту
, узгодили стратегічні плани та окреслили основні завдання на найближчий період.
Особлива увага була приділена:
Розробка навчальних курсів.
Планується створення чотирьох інноваційних програм, що охоплюють критично важливі теми кібербезпеки: 5G, AI/ML та квантову криптографію.
Створення сучасних лабораторій.
У межах проєкту будуть створені шість лабораторій, три з яких — в Україні. Важливо, що на базі Київського авіаційного інституту буде створено лабораторію
5G Security
, яка стане платформою для досліджень у сфері безпеки мереж 5G/6G.
Професійна підготовка викладачів та адміністративного персоналу.
Передбачено тренінги для підвищення кваліфікації працівників, що сприятиме довгостроковому впливу проєкту на освітнє середовище.
Проєкт Erasmus+ SECURE реалізується консорціумом з дев’яти університетів України, Грузії, Португалії, Іспанії та Литви. Він фінансується в межах програми Erasmus+ Capacity Building in Higher Education та спрямований на розвиток освітніх і наукових можливостей у сфері кібербезпеки. Особливу увагу приділено підготовці висококваліфікованих кадрів для роботи з технологіями майбутнього.
Участь у цьому проєкті відкриває нові можливості для інституту у сфері міжнародної співпраці
, розвитку навчальних програм та проведення наукових досліджень. Завдяки створенню лабораторії
5G Security
студенти та викладачі зможуть проводити дослідження на сучасному обладнанні, що сприятиме підготовці конкурентоспроможних фахівців у галузі кібербезпеки.
Детальніше про проєкт можна дізнатися на офіційному сайті
Erasmus+ SECURE.