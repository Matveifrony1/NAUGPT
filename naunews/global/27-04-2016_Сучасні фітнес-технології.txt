Заголовок: Сучасні фітнес-технології
Дата: 27/04/2016
URL: https://nau.edu.ua/ua/news/2016/4/suchasni-fitnes-texnologii.html
==================================================

21-22 квітня 2016 року кафедра фізичного виховання та спортивної підготовки Навчально-наукового Гуманітарного інституту провела V Міжнародну науково-практичну конференцію студентів, аспірантів і молодих учених «Сучасні фітнес-технології у фізичному вихованні студентів», присвячену Всесвітньому Дню авіації і космонавтики.
Відкрив конференцію перший проректор Національного авіаційного університету Андрій Майснер. Учасників конференції привітав директор Навчально-наукового Гуманітарного інституту Національного авіаційного університету професор Артур Гудманян.
З промовою до учасників конференції звернулися студенти НАУ, спортсмени-професіонали, члени Національних збірних команд України, переможці та призери Чемпіонатів світу та Європи: майстер спорту міжнародного класу з пул-більярду Катерина Половінчук (ННІЕМ), майстер спорту з тхеквандо Анастасія Височин (ННІМВ), кандидати у майстри спорту зі спортивної аеробіки Олексій Пантелеєв (ННГМІ) та Ольга Ізместьєва (ННІМВ).
У конференції взяли участь 284 учасника, в тому числі 24 з  Вірменії, Лівану, Німеччини, Польщі, Росії. Зміст доповідей представлено у збірниках матеріалів.