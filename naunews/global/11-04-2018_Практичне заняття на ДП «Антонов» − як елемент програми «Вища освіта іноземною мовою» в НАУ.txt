Заголовок: Практичне заняття на ДП «Антонов» − як елемент програми «Вища освіта іноземною мовою» в НАУ
Дата: 11/04/2018
URL: https://nau.edu.ua/ua/news/1/4/praktichne-zanyattya-na-dp-antonov-−-yak-element-programi-vishcha-osvita-inozemnoyu-movoyu-v-nau.html
==================================================

В рамках програми Національного авіаційного університету «Вища освіта іноземною мовою», 28 березня цього року відбулося виїзне практичне заняття на Державному підприємстві «Антонов». Це заняття проведено під керівництвом доцента кафедри авіаційних двигунів Начально-наукового Аерокосмічного інституту Андрійця О.Г На ньому були присутні 12 студентів з Ірану, Єгипту, Китаю, Лівану, Пакистану, Нігерії, викладач кафедри авіаційних двигунів Нікітіна Г.М. та заступник начальника навчального відділу Центру новітніх технологій Єфимищ Н.М. Заняття пройшло в Музеї ДП «Антонов», де студентам розповіли про історію підприємства, про видатну особистість − авіаційного конструктора Олега Костянтиновича Антонова, ім’ям якого названо підприємство.
Також група відвідала меморіальний кабінет Генерального конструктора, де він творив і проектував планери та літаки. На території підприємства студенти мали можливість побачити перший літак АН-2, розроблений Олегом Костянтиновичем Антоновим, з якого і почалось виробництво  літаків відомих усьому світу під назвою «АН».
Студенти були вражені тим, що почули і побачили. Вони висловили свою подяку співробітникам цього Музею.