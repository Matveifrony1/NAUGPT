Заголовок: Профорієнтаційна робота у м. Ірпіні
Дата: 10/09/2015
URL: https://nau.edu.ua/ua/news/2015/9/proforientaczijna-robota-u-m-irpini.html
==================================================

9 вересня 2015 року  співробітники Інституту до університетської підготовки презентували Національний авіаційний університет у ЗНЗ м. Ірпіня Київської області. На адресу 200 одинадцятикласників із 9 ЗНЗ міста пролунали щирі привітання з початком нового навчального року. Майбутні абітурієнти ознайомилися зі специфікою навчально-наукових інститутів університету, отримали рекламно-інформаційні буклети з вичерпною інформацією про його структуру, галузі знань, кваліфікацію та спеціалізації, терміни навчання та проходження практики, студентське життя та міжнародні зв’язки, можливість навчатися на факультеті підготовки офіцерів запасу.
Особлива увага приділялася діяльності Інституту доуніверситетської підготовки, в якому завжди є реальна можливість якісно підготуватися до ЗНО та отримати додаткові бали для вдалого вступу до Національного авіаційного університету.