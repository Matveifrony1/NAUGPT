Заголовок: У Національному авіаційному університеті обрано кращих студентів Києва
Дата: 02/12/2016
URL: https://nau.edu.ua/ua/news/2016/12/u-natsionalnomu-aviatsiynomu-universiteti-obrano-krashchih-studentiv-kieva.html
==================================================

29 листопада в Національному авіаційному університеті відбувся регіональний етап Всеукраїнської конкурсної програми «Кращий студент України» – «Кращий студент Києва». Захід є центральною подією Києва з визначення найталановитішої молоді столиці та проводиться за підтримки Міністерства освіти і науки України, Міністерства молоді та спорту України. Організатором регіонального етапу конкурсної програми у Києві є ВП ВМГО «Студентська республіка».
Членами журі конкурсу були Людмила Рудкевич, голова Київської Студреспубліки; Тарас Рибаченко, голова Комітету з питань молоді та спорту Громадської ради при КМДА; Володимир Янченко, президент Парку «Київська Русь»; Марія Рощук, голова Первинної профспілкової організації студентів та аспірантів НАУ; Олег Ткаліч, доцент кафедри телекомунікаційних систем НН ІАН.
Піднесення та урочистості заходу надали вітальні слова проректора з навчальної та виховної роботи Національного авіаційного університету Тамари Іванової, з якими вона звернулася до учасників конкурсу та глядачів.
Однією з ведучих конкурсу була Анна Чалик, студентка другого курсу Навчально-наукового Гуманітарного інституту. У шоу-програмі заходу від Центру культури і мистецтв НАУ виступили лауреати міжнародних конкурсів Катерина Романчук та Анастасія Демида.
Студенти НАУ стали переможцями конкурсу «Кращий студент Києва» у кількох номінаціях:
1 місце в номінації «Кращий студент-аналітик Києва» –
Еліна Купіна, студентка гр. ЕМ 411 ФЕП ННІ Економіки і менеджменту;
2 місце в номінації «Кращий студент-програміст Києва» –
Костянтин Радченко, студент гр. КС 423 ННІ Комп’ютерних інформаційних технологій;
3 місце в номінації «Кращий студент-програміст Києва» –
Сергій Петренко, студент гр. КС 422 ННІ Комп’ютерних інформаційних технологій;
3 місце в номінації «Кращий студент-науковець Києва» –
Олександра Шаховал, студентка гр. УБ 371 ННІ Інформаційно-діагностичних систем;
У номінації «Комплексна характеристика» – «Кращий студент Києва» фіналістами стали:
1 місце – Андрій Синоверський, студент Національної академії військової служби;
2 місце – Марія Носок, студентка гр. СР 516м НН Гуманітарного інституту Національного авіаційного університету;
3 місце – Владислава Колісник, студентка Київського університету ім. Б. Грінченка.
За організаційну підтримку у проведенні заходу подяками ВП ВМГО «Студентська республіка» відзначені директор Центру культури і мистецтв НАУ Олена Матвійчук-Юдіна та художній керівник ЦКМ НАУ Ігор Кулик, начальник відділу гуманітарного розвитку Олена Калініченко, начальник редакційно-видавничого відділу Олена Радзивілл, голова профспілки студентів і аспірантів НАУ Марія Рощук; фотограф – студент 4 курсу НН Аерокосмічного інституту Андрій Коба.
Національний авіаційний університет відзначено Подякою за співпрацю у проведенні заходу від співорганізаторів Всеукраїнської конкурсної програми «Кращий студент України»: Управління молоді та спорту Департаменту освіти і науки, молоді та спорту КМДА та ВП ВМГО «Студентська республіка».