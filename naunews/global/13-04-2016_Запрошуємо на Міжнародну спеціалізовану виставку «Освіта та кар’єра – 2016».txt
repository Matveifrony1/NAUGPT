Заголовок: Запрошуємо на Міжнародну спеціалізовану виставку «Освіта та кар’єра – 2016»
Дата: 13/04/2016
URL: https://nau.edu.ua/ua/news/2016/3/zaproshuemo-na-mizhnarodnu-speczializovanu-vistavku-osvita-ta-kar’era-–-2016.html
==================================================

14–16 квітня 2016 р. у приміщенні Національного центру ділового та культурного співробітництва «Український дім» (вул. Хрещатик, 2) відбудуться щорічна Міжнародна спеціалізована виставка «Освіта та кар’єра – 2016» та виставка закордонних навчальних закладів «Освіта за кордоном».
Організатори запросили на них учнів старших класів, випускників минулих років, їхніх батьків та студентів. Учасники виставки - українські та закордонні навчальні заклади. У виставці «Освіта за кордоном» будуть представлені понад 70 ВНЗ з різних країн світу.
Відвідувачі матимуть можливість узяти участь у тематичних семінарах, конференціях, круглих столах та презентаціях, запропонованих представниками освітніх концернів, коледжів, підготовчих програм та університетів.
З програмою виставки можна буде докладно ознайомитися після 1 квітня на сайті
www.osvitainfo.com.ua
Виставка працює: 14–15 квітня 2016 р. з 11.00 до 18.00 та 16.04.2016 р. з 11.00 до 17.00. Вхід вільний.
Шановні колеги, запрошуємо відвідати виставку!