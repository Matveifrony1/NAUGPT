Заголовок: Науково-практична конференція «Політ. Сучасні проблеми науки» на кафедрі військової підготовки НАУ
Дата: 11/04/2017
URL: https://nau.edu.ua/ua/news/2017/4/naukovo-praktichna-konferentsiya-polit-suchasni-problemi-nauki-na-kafedri-viyskovoi-pidgotovki-nau.html
==================================================

4-7 квітня 2017 року на кафедрі військової підготовки НАУ відбулися заходи з проведення XVII Міжнародної науково-практичної конференції молодих учених і студентів  «Політ . Сучасні проблеми науки». В конференції активну участь узяли студенти та науково-педагогичні працівники  військової кафедри. Були заслухані і обговорені доповіді  студентів-членів військового наукового товариства (ВНТ), які готували матеріали за напрямом «Військова освіта та наука».
У 4-ох секціях напряму учасники виступили з рефератами і презентаціями щодо створення і застосування новітніх зразків військової техніки та озброєння, психологічної підготовки військовослужбовців, шляхів удосконалення логістичного і аеродромно-технічного забезпечення авіації, розробки та експлуатації бойових авіаційних комплексів і військової авіаційної техніки тощо. Доповіді активно обговорювалися і студентами і викладачами КВП.
Члени оргкомітету кафедри визначили кращими виступи таких студентів: Ілля Ковальчук, Володимир Куцан, Олександр Котвицький, Андрій Донченко, Богдан Макаренко та Карина Мамчур.
Щорічні конференції для студентів та молодих учених є важливою складовою на шляху залучення студентської молоді до наукових досліджень і розвитку науки в майбутньому.