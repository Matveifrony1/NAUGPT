Заголовок:Про засідання Вченої ради КАІ від 19 лютого 2025 року
Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-kai-vid-19-lyutogo-2025-roku/
==================================================
Про засідання Вченої ради КАІ від 19 лютого 2025 року
19 лютого 2025 року відбулося чергове засідання Вченої ради КАІ, на якому було розглянуто важливі кадрові, організаційні та освітні питання, що стосуються розвитку університету, вдосконалення освітнього процесу, підвищення рівня наукових досліджень та кадрового потенціалу університету.

Вчена рада університету присвоїла вчені звання доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів цього вченого звання.

Серед кадрових рішень варто відзначити висунення кандидатури для обрання членом-кореспондентом Національної академії наук України, а також представлення до нагородження працівників університету Грамотою та Подякою Міністерства освіти і науки України.

Було ухвалено подання роботи на здобуття Премії Верховної Ради України молодим ученим.  Крім того, Вчена рада розглянула результати рейтингування науково-педагогічних працівників за 2024 рік.

Крім кадрових питань, Вченою радою внесено зміни до структур факультетів та кафедр, ухвалено нові редакції освітньо-професійних та освітньо-наукових програм, затверджено зміни до правил призначення та виплати стипендій, також прийнято рішення про створення разових спеціалізованих вчених рад для захисту дисертацій на здобуття ступеня доктора філософії.

Засідання завершилося ухваленням рішень щодо рекомендацій до друку наукових та навчальних видань та наданням їм грифа «Рекомендовано Вченою радою КАІ».

       