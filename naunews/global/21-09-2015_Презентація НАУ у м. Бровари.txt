Заголовок: Презентація НАУ у м. Бровари
Дата: 21/09/2015
URL: https://nau.edu.ua/ua/news/2015/9/prezentacziya-nau-u-m-brovari.html
==================================================

17 вересня 2015 року в рамках співпраці з Київським обласним центром зайнятості, Інститут доуніверситетської підготовки  організував та спільно з іншими навчально-науковими підрозділами університету презентував діяльність НАУ на «ярмарку професій». Його проводив Броварський міськрайонний центр зайнятості Київської області.  Захід відвідали близько 250 старшокласників із 15 ЗНЗ міста та району.
Разом з Інститутом доуніверситетської підготовки, Національний авіаційний університет представляли: Навчально-науковий Гуманітарний інститут, Навчально-науковий Юридичний інститут, Навчально-науковий інститут Аеронавігації та Навчально-науковий інститут Міжнародних відносин.
Під час його проведення старшокласники мали чудову нагоду дізнатися про підготовку фахівців в університеті, навчання на англомовному проекті, особливості проходження практики та працевлаштування по закінченню ВНЗ. Майбутніх абітурієнтів також зацікавили питання організації дозвілля у НАУ, навчання на факультеті підготовки офіцерів запасу, отримання другої вищої освіти та, особливо, переваги навчання на підготовчих курсах Інституту доуніверситетської підготовки, після завершення яких є реальна можливість отримання додаткових 10 балів до загального рейтингу.
Старшокласники отримали інформаційно-рекламні буклети науково-навчальних інститутів та почули вичерпні відповіді фахівців на всі свої запитання.