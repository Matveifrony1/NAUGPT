Заголовок: Національний авіаційний університет висловлює щирі співчуття з приводу смерті Олександра Петровича Степанова
Дата: 19/11/2021
URL: https://nau.edu.ua/ua/news/2021/11/natsionalniy-aviatsiyniy-universitet-vislovlyue-shchiri-spivchuttya-z-privodu-smerti-oleksandra-petrovicha-stepanova.html
==================================================

Олександр Петрович Степанов - завідувач кафедри міжнародних економічних відносин і бізнесу Факультету міжнародних відносин (ФМВ) Національного авіаційного університету, Заслужений діяч науки і техніки України, доктор економічних наук, професор, український політик та науковець.
На 73 році пішла з життя людина, котра заслуговує на найкращі слова поваги та шани, чий внесок у вищу освіту та розвиток економіки, важко переоцінити. Олександр Петрович є автором понад 100 наукових праць, у сфері його наукових інтересів: управління відтворенням основних фондів, міжнародні економічні відносини, енергетичні процеси в економіці, глобальна політика.
Праці у закладах вищої освіти він віддав понад 40 років свого життя. На ФМВ НАУ почав працювати у 2004 році. Саме за його ініціативи було створено кафедру міжнародних економічних відносин і бізнесу, яку він очолював та підготував не одне покоління досвідчених економістів-міжнародників.
Олександр Петрович назавжди залишиться у пам’яті як талановитий науковець та викладач, порядна, чесна та мудра людина, віддана своїй справі.
Від щирого серця співчуваємо рідним і близьким Олександра Петровича. Незгасний спомин про його добрі земні справи назавжди залишиться в серцях усіх, хто його знав.