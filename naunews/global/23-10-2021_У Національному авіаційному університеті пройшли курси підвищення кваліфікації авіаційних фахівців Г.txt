Заголовок: У Національному авіаційному університеті пройшли курси підвищення кваліфікації авіаційних фахівців Грузії
Дата: 23/10/2021
URL: https://nau.edu.ua/ua/news/2021/10/u-natsionalnomu-aviatsiynomu-universiteti-proyshli-kursi-pidvishchennya-kvalifikatsii-aviatsiynih-fahivtsiv-gruzii.html
==================================================

В період з 13 по 20 жовтня Навчально-науковим інститутом неперервної освіти (НН ІНО) Національного авіаційного університету були проведені курси підвищення кваліфікації за програмою «Глобальний формат звітності про стан поверхні злітно-посадкової смуги (GRF)» для двох груп авіаційних фахівців Грузії.
Навчання проводилось на базі аеропортів Тбілісі та Кутаїсі.
Слухачами курсів виступили представники:
- ТОВ «Об’єднання аеропортів Грузії»;
- ТОВ «TAV URBAN Georgia»;
- Асоціації аеропортів Грузії;
- міжнародних аеропортів Тбілісі, Батумі, Кутаїсі;
- аеропортів Местіа та Амбролаурі.
Програма курсів складена у відповідності до вимог ІСАО у зв’язку з впровадженням з 04 листопада 2021 року нової методології оцінювання та звітування про стан злітно-посадкової смуги (ЗПС).
Курс розрахований на фахівців аеродромних служб, служб управління безпекою польотів, експлуатантів аеродромів, провайдерів, авіакомпаній, представників метеорологічних служб та інших суб’єктів авіаційної діяльності, які залучені до збору даних про стан ЗПС та доведенні цієї інформації до кінцевих користувачів.
НН ІНО запрошує на навчання.
Заявки на навчання можна надіслати: e-mail:
kpk@nau.edu.ua
.
Довідки за телефоном:
406-70-34
.