Заголовок: Ліфти у корпусі 8-а буде замінено на нові
Дата: 11/03/2017
URL: https://nau.edu.ua/ua/news/2017/3/lifti-u-visimtsi-budut-vidremontovani.html
==================================================

За півроку адміністраціі університету вдалося багато зробити задля поліпшення матеріально-технічного стану ВНЗ. Зокрема, на цьому тижні завдяки вдалим переговорам в.о.ректора Володимиру Ісаєнку вдалося знайти партнерів – компанії, за підтримки яких буде встановлено нові ліфти. Вже розпочато проектні роботи у корпусі 8-а, 15-поверховій будівлі на проспекті Комарова. У цьому корпусі розташовані загальноуніверситетські кафедри, тому щодня цей корпус відвідує дуже багато студентів та співробітників. В холі корпусу - постійна черга до ліфтів. Тому поломка навіть одного з них призводить до «заторів», спізнень на заняття.
Ліфти в корпусі 8-а були встановлені у вересні 1976 року. Тобто, вони експлуатуються вже більш як 40 років. Періодичні технічні огляди та  ремонтні роботи потребують постійних фінансових витрат.
За результатами експертного обстеження ліфтів, що проводилось у грудні 2016 року, фахівцями Київського експертно-технічного центру Держпраці наданий висновок  - рекомендовано замінити ліфти на більш сучасні.