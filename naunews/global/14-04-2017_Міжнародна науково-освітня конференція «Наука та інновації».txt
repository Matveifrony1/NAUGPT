Заголовок: Міжнародна науково-освітня конференція «Наука та інновації»
Дата: 14/04/2017
URL: https://nau.edu.ua/ua/news/2017/4/mizhnarodna-naukovo-osvitnya-konferentsiya-nauka-ta-innovatsii.html
==================================================

У рамках XVII Міжнародної науково-практичної конференції «Політ. Сучасні проблеми науки» та Міжнародної науково-технічної конференції «АВІА-2017» у Навчально-науковому інституті Комп’ютерних інформаційних технологій відбулась спільна Міжнародна науково-освітня конференція «Наука та інновації», в якій узяли участь колеги з Чехії.
На пленарному засіданні директор НН ІКІТ Олександр Юдін виступив із доповіддю «Гармонізація напрямів IT освіти та науки з Європейською системою підготовки кадрів».   Підвишений інтерес слухачів викликала і доповідь координатора з міжнародних відносин Остравського Технічного Університету доктора Йозефа Орішко.
Студенти та викладачі Остравського Технічного Університету поділились своїми досягненнями в галузі ІТ освіти та науки зі студентами НН ІКІТ.
З нагоди Міжнародного дня авіації та космонавтики для гостей була проведена екскурсію в музеї Національного авіаційного університету та до  ангару НАУ.
В рамках конференції буде підписаний Меморандум про співпрацю між Національним авіаційним університетом (НН ІКІТ) та Остравським Технічним Університетом.