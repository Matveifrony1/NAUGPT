Заголовок: Відбулося урочисте вручення дипломів магістрам Факультету лінгвістики та соціальних комунікацій
Дата: 01/02/2024
URL: https://nau.edu.ua/ua/news/2024/2/vidbulosya-urochiste-vruchennya-diplomiv-magistram-fakultetu-lingvistiki-ta-sotsialnih-komunikatsiy.html
==================================================

30 січня 2024 року
в актовій залі Національного авіаційного університету у форматі офлайн-онлайн відбулася урочиста церемонія вручення дипломів випускникам-магістрам денної форми навчання ФЛСК.  Захід розпочався зі спільного виконання Гімну України.
Із вітальним словом до випускників звернувся голова комісії з реорганізації НАУ, в.о. ректора
НАУ Володимир Шульга
. Він побажав випускникам професійних здобутків та щасливого життя у мирній країні.
Також напутні побажання висловили випускники ФЛСК минулих років -
Олеся Запісочна
, очільниця перекладацького відділу студії «ПОСТМОДЕРН», та відомий телеведучий
Тімур Мірошниченко
.
Святкову промову виголосили в.о. проректора з гуманітарної політики та інновацій
Марина Петченко
, яка також вручила магістрам дипломи з відзнакою та побажала і випускникам, і співробітникам факультету нових досягнень, добра, натхнення і Перемоги!
Також випускників привітали заступники декана
Олександра Алпатова
, яка разом із завідувачами кафедр вручила дипломи магістрам,
Анжеліка Кокарєва
, яка нагородила випускників подяками та грамотами за внесок у студентську науку факультету, а також за перемогу в Огляді-конкурсі на кращу кваліфікаційну роботу та
Леся Хоменко-Семенова,
яка відзначила випускників, які очолювали студентські організації ФЛСК, зокрема:
Костянтина Істратова
— голову Студентської ради гуртожитку №5 ФЛСК;
Максима Албула
— голову Творчого об’єднання студентів та аспірантів ФЛСК;
Юлію Ярошенко
— голову Первинної профспілкової організації студентів та аспірантів ФЛСК.
Також разом із випускниками створили "капсулу часу" з побажаннями для майбутніх першокурсників.
Зі щирими словами подяки випускники звернулися до рідних кафедр та наставників. Прозвучали пісні у виконанні талановитих студенток - Юлії Ярошенко та Марії Вдовиченко, а також гімн ФЛСК, написаний у співавторстві Лесі Хоменко-Семенової та Юлії Ярошенко!
Ми бажаємо випускникам миру, успіхів у професійній самореалізації, нових звершень та справжнього людського щастя!
Дякуємо ЗСУ та всім нашим Захисникам за можливість навчати і навчатися, продовжувати життя і вірити у світле майбутнє!
Вдячні всім, хто долучився до свята! Слава Україні!