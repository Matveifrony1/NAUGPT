Заголовок: Викладачі ФЕБА НАУ взяли участь у круглому столі «Актуальні питання дотримання академічної доброчесності»
Дата: 08/03/2023
URL: https://nau.edu.ua/ua/news/2023/3/vikladachi-feba-nau-vzyali-uchast-u-kruglomu-stoli-aktualni-pitannya-dotrimannya-akademichnoi-dobrochesnosti.html
==================================================

03.03.2023 на кафедрі економіки повітряного транспорту факультету економіки та бізнес-адміністрування (ФЕБА) відбувся круглий стіл «Актуальні питання дотримання академічної доброчесності».
До заходу долучились науково-педагогічні працівники ФЕБА та здобувачі всіх рівнів вищої освіти.
З вітальним словом виступила завідувачка кафедри, д.е.н, професорка Олена Ареф’єва, яка відзначила важливість дотримання принципів академічної доброчесності в процесі навчання та здійснення наукових досліджень.
Професорка кафедри Саміра Пілецька представила доповідь щодо актуальних питань дотримання академічної доброчесності, зокрема було схарактеризовано поняття, види й типи плагіату, визначено ряд виключень, які не є плагіатом, обґрунтовано підходи до цитування та особливостей оформлення посилань та обговорено програми, які використовуються для перевірки робіт на наявність запозичень, визначено сутність академічної доброчесності.
На завершення зустрічі учасники мали змогу подискутувати в контексті обговорюваної теми.