Заголовок: Представник НАУ серед учасників Іспано-українського будівельного форуму по відновленню України
Дата: 30/05/2022
URL: https://nau.edu.ua/ua/news/2022/5/predstavnik-nau-sered-uchasnikiv-ispano-ukrainskogo-budivelnogo-forumu-po-vidnovlennyu-ukraini.html
==================================================

Декан Факультету архітектури, будівництва та дизайну (ФАБД) Національного авіаційного університету Віктор Карпов взяв участь в Іспано-українському будівельному форумі «Програма реконструкції в Україні», який відбувся 25 травня за участі послів Іспанії та України.
Співробітництво іспанських та українських інжинірингових і будівельних компаній, яке обговорювали в рамках форуму, може стати гарним початком дієвої підтримки підприємств нашої держави задля майбутньої відбудови України та окреслить перспективи подальшої спільної участі у будівельних проєктах різного масштабу.
Декан ФАБД НАУ представив на форумі освітні продукти факультету з підготовки спеціалістів будівельної галузі та окреслив горизонти можливої співпраці у відновленні зруйнованої війною інфраструктури громад і міст України.