Заголовок: Фахівці кафедри історії та документознавства взяли участь у IX Міжнародній науковій конференції «Причорномор’я: історико-правовий, мовний, етнокультурний та релігійний виміри»
Дата: 05/06/2023
URL: https://nau.edu.ua/ua/news/2023/6/fahivtsi-kafedri-istorii-ta-dokumentoznavstva-vzyali-uchast-u-ix-mizhnarodniy-naukoviy-konferentsii-prichornomor’ya-istoriko-pravoviy-movniy-etnokulturniy-ta-religiyniy-vimiri.html
==================================================

31 травня 2023 року завідувач кафедри історії та документознавства Факультету лінгвістики та соціальних комунікацій НАУ Ірина Тюрменко та доцент кафедри Ольга Юрченко взяли участь в ІХ Міжнародній науковій конференції «Причорномор’я: історико-правовий, мовний, етнокультурний та релігійний виміри», яка проходила в Одеської обласної універсальної наукової бібліотеки імені М.С. Грушевського (Одеса) та в режимі онлайн. Її організатором та натхненником багато років поспіль є д.іст.н, проф., в.о. директора Навчально-наукового морського гуманітарного інституту Одеського Національного морського університету Микола Михайлуца.
Науковий форум об’єднав 100 учасників з України, Румунії, Молдови, Литви, Польщі. На конференції обговорювалися різнопланові питання, пов'язанні з цивілізаційними викликами сьогодення: роллю Причорномор’я у геополітичних процесах України та Чорноморського регіону, вирішенням культурних, релігійних, етнополітичних, мовних проблем в контексті російської агресії проти України. В роботі конференції взяли участь відомі науковці О. Бажан, А. Киридон, Ю. Котляр, О. Лисенко, О. Тригуб, І. Тюрменко та інші.
До початку конференції побачив світ 9 випуск збірника наукових праць конференції.