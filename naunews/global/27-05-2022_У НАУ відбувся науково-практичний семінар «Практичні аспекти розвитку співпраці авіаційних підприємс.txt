Заголовок: У НАУ відбувся науково-практичний семінар «Практичні аспекти розвитку співпраці авіаційних підприємств України з країнами ЄС та суб’єктами міжнародного авіаційного ринку»
Дата: 27/05/2022
URL: https://nau.edu.ua/ua/news/2022/5/u-nau-vidbuvsya-naukovo-praktichniy-seminar-praktichni-aspekti-rozvitku-spivpratsi-aviatsiynih-pidpriemstv-ukraini-z-krainami-es-ta-sub’ektami-mizhnarodnogo-aviatsiynogo-rinku.html
==================================================

На завершення Днів науки 2022 Факультету економіки та бізнес-адміністрування (ФЕБА) Національного авіаційного університету, 25травня було проведено науково-практичний семінар «Практичні аспекти розвитку співпраці авіаційних підприємств України з країнами ЄС та суб’єктами міжнародного авіаційного ринку».
На запрошення кафедри економіки повітряного транспорту ФЕБА НАУ цікаву доповідь презентував директор кампанії «ВІП-Авіасервіс» Олег Пелех.
З вітальним словом до учасників звернулася завідувач кафедри Олена Ареф’єва, підкресливши, що заходи із залученням фахівців-практиків сприяють закріпленню набутих навичок, отриманих в процесі теоретичного навчання та підвищенню рівня фахової кваліфікації.
Під час свого виступу Олег Пелех схарактеризував особливості функціонування авіаційних підприємств, розкрив практичні аспекти співпраці авіаційних підприємств України з країнами ЄС, ознайомив учасників із тенденціями розвитку міжнародного авіаційного ринку. На завершення зустрічі гість відповів на запитання присутніх.
Дякуємо спікеру за важливий досвід, отриманий в результаті зустрічі та сподіваємось на подальшу співпрацю.