Заголовок: Команда Національного авіаційного університету серед учасників Першого Національного кіберхакатону
Дата: 08/11/2021
URL: https://nau.edu.ua/ua/news/2021/11/komanda-natsionalnogo-aviatsiynogo-universitetu-sered-uchasnikiv-pershogo-natsionalnogo-kiberhakatonu.html
==================================================

З 15 по 19 листопада, за підтримки Урядового офісу з питань європейської та євроатлантичної інтеграції, посольства США в Україні, Проекту обміну знаннями Україна-НАТО C4 та Проекту «Кібербезпека критичної інфраструктури України» (USAID Cybersecurity for Critical Infrastructure in Ukraine), в Києві відбудеться Національний хакатон із кіберзахисту (National Hackathon on Cyber Security – NHCS).
Захід організовують:
- Державна служба спеціального зв'язку та захисту інформації України;
- Центр стратегічних комунікацій «СтратКом Україна».
Національний хакатон із кіберзахисту організовано за форматом NАТО TIDE Hackathon:
- три типи команди (сині команди беруть участь у змаганнях; зелені це команда експертів, яка поза конкурсом вирішуватиме одне із завдань; біла - команда суддів та менторів);
- до трьох учасників в команді;
- три типи завдань.
У заході беруть участь 15 синіх команд, серед яких і команда NAU Hack Факультету кібербезпеки, комп’ютерної та програмної інженерії (ФККПІ) Національного авіаційного університету.
Менторами та суддями хакатону виступають провідні міжнародні і вітчизняні експерти з кіберзахисту.
Більше про хакатон за
посиланням
.