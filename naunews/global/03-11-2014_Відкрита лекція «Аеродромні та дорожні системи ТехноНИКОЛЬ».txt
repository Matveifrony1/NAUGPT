Заголовок: Відкрита лекція «Аеродромні та дорожні системи ТехноНИКОЛЬ»
Дата: 03/11/2014
URL: https://nau.edu.ua/ua/news/2014/10/vidkrita-lekcziya-aerodromni-ta-dorozhni-sistemi-texnonikol.html
==================================================

29 жовтня 2014 року в Інституті аеропортів НАУ відбулася робоча зустріч з представниками відомої корпорації «ТехноНИКОЛЬ. Строительные системы» (м. Москва, Росія), яка є виробником і експортером сучасних будівельних технологій та матеріалів для експлуатаційного утримання існуючих і створення нових автомобільних доріг та аеродромів у Росії, Україні та інших країнах СНД. Керівник напрямку «Освіта» в Україні корпорації «ТехноНИКОЛЬ» Павло Дац прочитав лекцію на тему «Аеродромні та дорожні системи гідроізоляції ТехноНИКОЛЬ» та навів приклади найкращих проектів, які були впроваджені з використанням новітніх технологій для будівництва автомобільних доріг та аеродромів корпорації «ТехноНИКОЛЬ». Студентів та викладачів кафедри реконструкції аеропортів та автошляхів привітав заступник директора з наукової роботи Андрій Бєлятинський. За оцінками експертів корпорації «ТехноНИКОЛЬ» Національний авіаційний університет  був визнаний найкращим вищим навчальним закладом 2013 року.