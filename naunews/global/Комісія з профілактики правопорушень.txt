Заголовок:Комісія з профілактики правопорушень

Дата: ----------
URL: https://nau.edu.ua/ua/menu/un%D1%96versitet/robochi-ta-doradchi-organi/komisiya-z-profilaktiki-pravoporushen.html
==================================================
Проект Положення про комісії з профілактики правопорушень Національного авіаційного університету 
Положення про комісії з профілактики правопорушень
Національного авіаційного університету
1. Загальні положення
1.1. Комісії з профілактики правопорушень Навчально-наукового інституту (факультету)
та Національного авіаційного університету (НАУ), (далі - Комісія) є постійно діючими органами,
які утворюються з метою забезпечення високого рівня корпоративної культури, посилення
контролю за дотриманням студентами "Правил внутрішнього розпорядку НАУ", "Статуту НАУ" і
"Правил внутрішнього розпорядку в студентських гуртожитках", оперативності реагування на
факти правопорушень, забезпечення об'єктивності відповідних стягнень за правопорушення,
скоєні студентами, проведення профілактичної роботи, а також підвищення відповідальності
студентів НАУ.
1.2. Комісії у своїй роботі керуються законодавством України, нормативною базою НАУ,
а також загальними засадами об'єктивності, справедливості та неупередженості.
2. Порядок формування складу та роботи комісій
2.1. Комісія з профілактики правопорушень ННІ (факультетів) створюється
розпорядженням директора ННІ (декана факультету). До складу комісії входять: директори ННІ
(декани факультетів), заступники директорів ННІ (деканів факультетів) за напрямом діяльності,
провідні викладачі та 3-4 студенти (голова студентської ради інституту (факультету), голова
студентської ради гуртожитку, голова профбюро ННІ (факультету), які мають відповідні
повноваження представляти органи студентського самоврядування і профспілкову організацію
студентів та аспірантів).
2.2. Засідання Комісії проводиться як правило щотижня, але не рідше одного разу на
місяць. Про дату, місце засідання та порядок денний члени Комісії сповіщаються не пізніше як за
один день до засідання.
2.3. Засідання Комісії вважається правочинним, якщо в її роботі бере участь не менше як
половина членів комісії.
2.4. Засідання Комісії очолює голова Комісії. У випадку відсутності голови Комісії - його
заступник.
2.5. На засідання Комісії обов'язково запрошується наставник академічної групи, в якій
навчається студент-порушник. Наставник зобов'язаний надати характеристику студенту.
2.6. Рішення приймається простою більшістю голосів членів Комісії, присутніх на
засіданні, на засадах об'єктивності, законності, справедливості та неупередженості. Рішення
Комісії оформлюється протоколом, який підписується головою Комісії (за відсутності голови -
його заступником) та секретарем Комісії. Протоколи засідань Комісії веде секретар - співробітник
факультету.
Форму голосування (відкрите, таємне) визначає Комісія.
Рішення приймається простою більшістю голосів членів Комісії, присутніх на засіданні.
2.7. Прийняття рішення щодо оцінки правопорушенню розглядається та приймається
протягом 5 календарних днів після подачі відповідних документів щодо правопорушення до
Комісії.
2.8. На підставі прийнятого Комісією рішення Голова комісії (а у разі його відсутності -
заступник) робить витяг з протоколу засідання Комісії і в одноденний термін надає його до Комісії
з профілактики правопорушень НАУ. До даного витягу додаються протоколи про
правопорушення, складені на студентів-порушників, пояснювальні записки та характеристики.
Комісія з профілактики правопорушень НАУ на підставі витягу з протоколу Комісії
інституту (факультету) вирішує питання щодо запропонованих стягнень.
2.9. У разі необхідності з'ясування додаткових обставин та отримання відповідної
інформації для остаточного прийняття рішення Комісія робить запит у відповідний підрозділ.
2.10. Після засідання Комісії з профілактики правопорушень НАУ до інститутів
(факультетів) та Студентського містечка надаються копії протоколу. Порядок накладання
дисциплінарного стягнення за порушення встановлюються правилами внутрішнього розпорядку
Національного авіаційного університету та правил внутрішнього розпорядку, в студентських
гуртожитках Національного авіаційного університету.
2.11. До складу Комісії з профілактики правопорушень НАУ входять представники:
адміністрації університету. Профкому студентів та аспірантів (за згодою), Студентської Ради
університету (за згодою). У разі розгляду правопорушень за участі студентів - іноземних громадян
у засіданні комісії бере участь заступник декана факультету по роботі з іноземними студентами.
Персональний склад комісії затверджується наказом ректора.
2.12. Комісію очолює голова - проректор з соціальної роботи. Голова комісії організовує її
роботу і несе персональну відповідальність за виконання покладених на Комісію завдань. У разі
відсутності голови його обов'язки виконує заступник голови (начальник відділу гуманітарного
розвитку).
2.13. Засідання Комісії проводяться за потреби, але не рідше ніж двічі на місяць.
2.14. Формою роботи Комісії є засідання, яке вважається правомочним, якщо на ньому
присутні не менше ніж дві третини членів Комісії.
2.15. Підставою для розгляду правопорушення є рішення Комісій з профілактики
правопорушень інститутів (факультетів), рапорти, службові записки, листи, акти тощо та
пояснювальними записками студентів, які скоїли правопорушення а також протокол Служби
охорони (додаток до Положення про Комісію з профілактики правопорушень Національного
авіаційного університету № 1) складений згідно Інструкції з оформлення матеріалів
правопорушення (додаток до Положення про Комісію з профілактики правопорушень
Національного авіаційного університету № 2).
2.16. Рішення приймається простою більшістю голосів членів Комісії, присутніх на
засіданні.
2.17. Рішення Комісії оформлюється протоколом, який підписується головою Комісії (за
відсутності голови - його заступником). Протоколи засідань Комісії веде секретар, працівник
відділу гуманітарного розвитку.
2.18. Остаточне прийняття рішення щодо накладання стягнення розглядається протягом 10
календарних днів після відповідного засідання Комісії.
2.19. На Комісію обов'язково запрошується заступник керівника підрозділу університету, в
якому навчається особа, яка скоїла правопорушення.
2.20. У разі необхідності з'ясування додаткових обставин та отримання відповідної
інформації для остаточного прийняття рішення Комісія здійснює запит у відповідний підрозділ.
2.21. У разі прийняття остаточного рішення на рівні підрозділу щодо накладання ним
стягнення зазначене рішення в обов'язковому порядку погоджується з головою Комісії. При цьому
в разі надання підрозділом пропозицій стосовно зміни міри стягнення він надає .обгрунтування та
відповідні документи.
3. Завдання та обов'язки комісій
3.1. Основними завданнями та обов'язками Комісія з профілактики правопорушень
інститутів (факультетів) є:
- проведення заходів з профілактики порушень студентами правил внутрішнього
розпорядку НАУ, правил проживання в студентських гуртожитках, порушення моральноетичних норм суспільства (далі за текстом - правопорушення); організація та контроль проведення
лекцій, зустрічей та інших заходів із представниками правоохоронних органів, медичних,
юридичних закладів тощо;
своєчасне реагування на правопорушення, скоєні студентами інституту (факультету);
внесення рекомендацій щодо підвищення ефективності роботи правоохоронних структур,
підпорядкованих університету або з яким в університеті існують відповідні угоди;
оперативне інформування студентського складу та співробітників інституту (факультету)
про факти випадків правопорушень;
внесення пропозицій щодо вдосконалення єдиної та об'єктивної системи оцінки та
винесення стягнень за скоєні правопорушення.
3.2. Комісія з профілактики правопорушень інститутів (факультетів) відповідно до
покладених на неї завдань:
- розглядає факти правопорушень, скоєних студентами, які навчаються в інституті
(факультеті) та своїм рішенням надає їм оцінку, здійснює розгляд фактів правопорушень на
підставі первинних документів (протоколів про правопорушення, рапортів, службових записок,
актів тощо та пояснювальних записок студентів, які скоїли правопорушення) та інших додаткових
матеріалів, які надійшли до Комісії;
- здійснює систематичний контроль та профілактичні заходи правопорушень студентами
інституту (факультету);
- надає пропозиції Комісії з профілактики правопорушень НАУ щодо удосконалення
нормативно-правової бази з профілактики правопорушень. ч
3.3. Основними завданнями та обов'язками Комісія з профілактики правопорушень НАУ є:
- профілактика правопорушень серед осіб, які навчаються в університеті (організація та
контроль за проведенням у підрозділах університету лекцій, зустрічей та інших заходів із
представниками правоохоронних органів, медичних юридичних закладів тощо) ,розгляд спірних
питань винесених на розгляд Комісіями з профілактики правопорушень інститутів (факультетів);
- організовує заходи з профілактики правопорушень та контролює їх проведення і
Навчально-наукових інститутах;
- оперативний розгляд правопорушень, скоєних особами, які навчаються в університеті, і
винесення об'єктивного рішення;
- впровадження єдиної системи стягнень в університеті за аналогічні правопорушення,
скоєних особами, які навчаються в університеті, різних підрозділів університету;
- контроль за своєчасним та адекватним реагуванням підрозділів університету на
правопорушення;
- розробка рекомендацій, направлених на підвищення ефективності роботи
правоохоронних структур, підпорядкованих університету;
- оперативне інформування студентського середовища та колективу університету про
існуючий стан та окремі серйозні випадки правопорушень;
- розробка та використання єдиної та об'єктивної системи критеріїв для оцінки та
винесення стягнень.
3.4. Комісія з профілактики правопорушень НАУ відповідно до покладених на неї завдань:
- розглядає правопорушення, що скоєні особами ( у тому числі спірні питання), які
навчаються в університеті, і надає пропозиції щодо накладання відповідних стягнень на цих осіб;
- здійснює розгляд правопорушень на підставі первинних документів (протоколи
правопорушення, рапорти, службові записки, листи, акти тощо та пояснювальними записками
студентів, які скоїли правопорушення), та інших додаткових матеріалів, які надійшли до неї;
- розглядає пропозиції, що надійшли від підрозділів університету, щодо покращення
системи профілактики правопорушень;
- здійснює систематичний контроль відпрацювання підрозділами університету
правопорушень;
- готує пропозиції щодо удосконалення нормативно-правової бази з профілактики
правопорушень.
4. Права комісій
Комісія з профілактики правопорушень інститутів (факультетів) має право:
- утворювати робочі групи для підготовки питань, що належать до її повноважень; залучати
спеціалістів, представників підрозділів університету і правоохоронних структур для розгляду
питань, що належать до її повноважень;
- одержувати в установленому порядку від керівників підрозділів університету і
правоохоронних структур інформацію, документи і матеріали необхідні для виконання
покладених на неї завдань;
- рекомендувати Комісії з профілактики правопорушень університету застосування
відповідних стягнень до студента-порушника;
- передавати справу про скоєне правопорушення до Комісії з профілактики правопорушень
Національного авіаційного університету, згідно п. 2.8. даного Положення.
Комісія з профілактики правопорушень НАУ має право:
- утворювати робочі групи для підготовки питань, що належать до її повноважень;
- залучати спеціалістів і представників підрозділів університету і правоохоронних
структур для розгляду питань, що належать до її повноважень;
- одержувати в установленому порядку від керівників підрозділів університету і
правоохоронних структур інформацію, документи і матеріали, що необхідні для виконання
покладених на неї завдань.
 
Положення
https://nau.edu.ua/site/variables/docs/pologennya/Komisiia_z_profilaktyky_pravoporushen.pdf