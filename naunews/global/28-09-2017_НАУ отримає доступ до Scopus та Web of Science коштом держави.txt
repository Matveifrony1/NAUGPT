Заголовок: НАУ отримає доступ до Scopus та Web of Science коштом держави
Дата: 28/09/2017
URL: https://nau.edu.ua/ua/news/2017/9/nau-otrimae-dostup-do-scopus-ta-web-of-science-koshtom-derzhavi.html
==================================================

Міністерство освіти і науки визначилося із тим, які саме ВНЗ та наукові установи, підпорядковані МОН, отримають спонсорований з бюджету доступ до авторитетних наукових баз. Відповідний наказ підписала голова міністерства Лілія Гриневич.
Доступ до Scopus планується оплатити для 68 вишів та наукових установ, а до Web of Science - 64. У кожному зі списків одне з чільних місць посідає Національний авіаційний університет.
Також, згідно з рішенням МОН, Український інститут науково-технічної експертизи та інформації отримав доступ до Derwent Innovation.
На забезпечення доступу Державній науково-технічній бібліотеці України виділять 12 млн 885 тис грн.
У такий спосіб Міністерство освіти і науки прагне покращити рівень інтеграції українських навчальних закладів у світовому наукову спільноту.
Завантажити текст наказу з додатками можна за посиланням:
http://osvita.ua/doc/files/news/574/57423/nmo-1286.pdf