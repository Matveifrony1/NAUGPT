Заголовок: Підвищуємо викладацьку майстерність
Дата: 30/10/2015
URL: https://nau.edu.ua/ua/news/2015/10/pidvishhuemo-vikladaczku-majsternist.html
==================================================

28 жовтня 2015 року викладач кафедри іноземних мов і прикладної лінгвістики Навчально-наукового Гуманітарного інституту Людмила Костель закінчила курс вдосконалення навичок викладання іноземної мови, що відбувався у Ресурсному центрі викладачів англійської мови при Києво-Могилянській академії та отримала сертифікат, засвідчений у Держдепартаменті США.
Цей двомісячний курс проходив за підтримки Американського Дому, Програми Фулбрайта та Посольства США в Україні та включав у себе лекції, майстер-класи, семінари, вебінари та презентації за участі відомих американських педагогів та науковців, таких як Айзек Рокафеллоу, Емілі Магазінер, Кевін Маккофі, Ів Сміт та інших.
Наша викладач суттєво підвищила свій професійний рівень, поспілкувалася з багатьма закордонними колегами, а також знайшла нових друзів – викладачів численних українських навчальних закладів, що також були слухачами курсу. Учасники проекту відзначили високий рівень мотивації викладачів іноземної мови у технічному ВНЗ та побажали нашій колезі професійних успіхів.