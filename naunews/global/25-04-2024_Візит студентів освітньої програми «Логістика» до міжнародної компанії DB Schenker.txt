Заголовок: Візит студентів освітньої програми «Логістика» до міжнародної компанії DB Schenker
Дата: 25/04/2024
URL: https://nau.edu.ua/ua/news/2024/4/vizit-studentiv-osvitnoi-programi-logistika-do-mizhnarodnoi-kompanii-db-schenker.html
==================================================

Студенти Факультету транспорту, менеджменту і логістики освітньої програми «Логістика»
отримали унікальну можливість
поринути у світ логістики під керівництвом висококваліфікованих фахівців відомої міжнародної компанії
DB Schenker
.
Нещодавно DB Schenker відсвяткувала свій
150-річний ювілей!
За ці роки компанія досягла неабиякого успіху в галузі логістики та здобула світове визнання.
У межах екскурсії
студенти були запрошені
до інноваційного центру компанії, де мали змогу ознайомитися із сучасними технологічними рішеннями, які використовуються для оптимізації логістичних процесів. Вони отримали унікальну можливість вивчити схеми роботи вантажних терміналів, системи автоматизації складських процесів та інші процеси, що забезпечують ефективну та безперебійну роботу логістичних систем.
Окрім того, наші студенти мали нагоду
поспілкуватися з фахівцями DB Schenker
, які поділилися своїм багатим досвідом та знаннями у логістичній галузі. Цей взаємний діалог став чудовою нагодою обговорити актуальні тенденції у сфері логістики та опанувати відповідні навички для майбутнього професійного зростання.
Візит до DB Schenker став незабутнім та надзвичайно
корисним досвідом для студентів
ФТМЛ. Ми впевнені, що така плідна взаємодія бізнесу та науки допоможе майбутнім логістам розширити свої знання та опанувати всі тонкощі обраної професії.
Кафедри логістики
висловлює щиру подяку
компанії DB Schenker за чудову екскурсію, щедрість, гостинність та щире зацікавлення у підготовці майбутніх фахівців логістики. Ми сподіваємося на
подальшу плідну співпрацю
та віримо, що наші спільні зусилля сприятимуть розвитку логістичної галузі в Україні.