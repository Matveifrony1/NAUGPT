Заголовок: Наші викладачі – серед педагогічної еліти України!
Дата: 01/04/2016
URL: https://nau.edu.ua/ua/news/2016/4/nashi-vikladachi-–-sered-pedagogichnoi-eliti-ukraini.html
==================================================

24-25 березня 2016 року завідувач кафедри іноземних мов і прикладної лінгвістики Навчально-наукового Гуманітарного інституту Оксана Шостак та старший викладач Галина Білоконь стали учасниками Національної конвенції TESOL – Україна «Глобальні зміни в Україні – глобальні зміни у навчанні англійській мові в Україні».
Конвенція проходила у Львові на базі Факультету іноземних мов Національного університету імені Івана Франка за підтримки Міністерства науки та освіти України, Посольства США в Україні. У ній взяли участь понад 300 освітян та науковців з усіх куточків України та їхні колеги з США, Великобританії, Ірландії.
Серед них – учасники попередніх конвенцій TESOL, що відбувались у різних країнах , педагоги, що мали досвід викладання у провідних ВНЗ світу, відомі мовознавці, перекладачі, видавці методичної літератури, вчителі навчальних закладів усіх рівнів акредитації, викладачі та методисти мовних курсів.
Наші викладачі достойно представили НАУ українській педагогічній еліті. Велику зацікавленість викликав виступ Оксани Шостак, що присвятила своє наукове дослідження культурі корінних американських народів. Доповідь Галини Білоконь була присвячена встановленню міжнародної наукової співпраці. Метою доповіді було заохочення членів TESOL – Україна до участі у ІХ Міжнародній науково-практичній конференції «Американські та британські студії: мовознавство, літературознавство, міжкультурна комунікація», що проходитиме у Навчально-науковому Гуманітарному інституті 14-15 квітня 2016 року.