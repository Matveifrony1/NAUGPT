Заголовок: У НАУ відбулася ІХ Міжнародна науково-практична конференція
Дата: 08/03/2023
URL: https://nau.edu.ua/ua/news/2023/3/u-nau-vidbulasya-ih-mizhnarodna-naukovo-praktichna-konferentsiya.html
==================================================

За ініціативи Навчально-наукового інституту розвитку освіти 17 лютого 2023 р. в НАУ було проведено ІХ Міжнародну науково-практичну конференцію «Aктуальні проблеми в системі освіти: заклад загальної середньої освіти – доуніверситетська підготовка – заклад вищої освіти» / IX International scientific and practical conference «Actual problems in the system of education: general secondary education institution – pre-university training – higher education institution».
У конференції взяли участь представники з 17 іноземних держав: США, Великобританії, ФРН, Ізраїлю, ОАЕ, Естонії, Латвії, Словаччини, Туреччини, Чехії, Азербайджану, Грузії, Пакистану, Узбекистану, Казахстану, Таджикистану, Індії та з 22 областей України та м. Києва.
Відкрила конференцію модератор - Людмила Лахтіонова, канд. екон. наук, доцент, заступник директора ННІРО НАУ, яка зауважила, що захід відбувається в умовах тривалої війни. Учасники конференції вшанувати загиблих хвилиною мовчання.
З вступним словом виступила голова організаційного комітету конференції, д. пед. н., професор, проректор з міжнародного співробітництва і освіти НАУ Ірина Зарубінська.
На пленарному засіданні були заслухані та обговорені ключові доповіді відомих українських та іноземних вчених: Бруяки О.О., канд. тех. наук, доцент, завідувача кафедри базових і спеціальних дисциплін ННІРО НАУ; Яана Алвера та Лехте Алвер, канд. екон. наук, доцентів Талліннського технологічного університету (Естонія); Верголяс М.Р., захисника України, доктора біологічних наук, професора, завідувача лабораторії психофізіологіі праці, гігієни і
фізіології змінної праці, ДУ «Інститут медицини праці ім. Ю.І. Кундієва» НАМН України;
Касима Татліліогли, доцента, доктора наук, завідувача кафедри психології, Університет Бінгьоль (м. Бінгьоль,Туреччина); Мухамеда Джаммала, кандидата наук в галузі менеджменту освіти та політики лідерства, члена Приймальної комісії, Британський університет у Дубаї (ОАЕ); Лії Еліави, кандидата наук з ділового адміністрування, факультет бізнесу та технологій, Грузинський національний університет SEU (м. Тбілісі, Грузія); Супрун Д.М., д. пед. наук, професора кафедри спеціальної психології та медицини факультету спеціальної та інклюзивної освіти Українського державного університету імені Михайла Драгоманова;
Андроса М.Є., старшого викладача Центрального інституту післядипломної освіти ДЗВО «УМО» НАПН України.
Із заключним словом виступили С.В. Калабухова., д. екон. наук, професор, ДЗВО «КНЕУ імені Вадима Гетьмана» (Україна) та Яан Алвер, канд. екон. наук, доцент, Талліннський технологічний університет (Естонія).
У чаті від організаційного комітету привітали учасників конференції та висловили подяку НАУ за створення теплої робочої атмосфери наукового заходу в умовах режиму воєнного стану Касим Татліліогли, доцент, доктор наук, завідувач кафедри психології, Університет Бінгьоль (м. Бінгьоль, Туреччина), Саіпжамал Корганова, канд. наук, доцент, Південно - Казахстанський університет імені М. Ауезова (м. Шимкент, Казахстан), Шахла Гахраманова, заступник директора бізнес-школи Азербайджанського державного економічного університету (м. Баку, Азербайджан), Д. Давіндран, доктор філософії, доцент, Коледж Крісту Джаянті (м. Бангалор, штат Карнатака, Індія).
Наукові статті будуть опубліковані в електронному науковому журналі «Актуальні проблеми в системі освіти: заклад загальної середньої освіти – доуніверситетська підготовка – заклад вищої освіти» (ISSN 2786-5487 online). Кожній статті буде присвоєно DOI.
Наприкінці конференції було представлено кліп патріотичної української пісні «Фортеця Бахмут» у виконанні групи «Антитіла». Модератор Л. Лахтіонова висловила подяку Збройним силам України за можливість виходу в ефір і проведення конференції!
Детальна інформація за
посиланням
.
Відеозапис конференції розташовано на
YouTube
каналі ННІРО НАУ.
Організація і проведення міжнародних науково-практичних конференцій за ініціативи ННІРО сприяє розширенню кола міжнародного наукового співробітництва НАУ, виходу української освіти і науки на світовий рівень.