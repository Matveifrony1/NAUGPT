Заголовок: Фахові поради щодо використання української мови в ділових паперах
Дата: 23/05/2017
URL: https://nau.edu.ua/ua/news/2017/5/fahovi-poradi-shchodo-vikoristannya-ukrainskoi-movi-v-dilovih-paperah.html
==================================================

Це повідомлення дещо випадає з ряду канонічних новин, які розміщуються на сайті. Проте та нова інформація, яка міститься в ньому визначила наше рішення опублікувати його. Вона буде корисною майже кожному з нас. Адже всі ми частіше чи рідше змушені заповнювати ділові папери. А тому можна стверджувати, що діловодство – основа професійної діяльності фахівця. Складання та оформлення документів має відповідати загальним вимогам чинного стандарту. Тому наразі пропонуємо сучасні норми оформлення дати й підпису – найпоширеніших реквізитів ділових паперів.
ДАТА В ДОКУМЕНТАХ
Оформлюється двома способами:
1)    словесно-цифровим, наприклад:
10 травня 2017 року
(можливе скорочення слова
рік: 10 травня 2017 р.)
; якщо число місяця містить одну цифру, то перед нею обов’язково проставляють нуль:
05 травня 2017 року
;
2)    цифровим, наприклад:
10.05.2017
,  де першим елементом є день другим – місяць, третім – рік). Дозволяється розташовувати елементи дати у зворотній послідовності – рік, місяць, число, наприклад:
2017.05.10.
Такий спосіб датування відповідає міжнародним стандартам і використовується переважно під час листування з іноземними партнерами.
Зверніть увагу:
для створення конкретного документа обирається лише один із запропонованих вище способів датування;
число й місяць позначаються двома цифрами, а рік – чотирма, наприклад:
03052017
; варіант, коли рік подається двома цифрами (наприклад:
02.05.17),
сьогодні вважається недоцільним;
крапка наприкінці дати, якщо немає в ній скороченого слова
рік
, не ставиться.
ПІДПИС У ДОКУМЕНТАХ
Цей реквізит складається з:
1)    найменування посади особи, яка підписує документ (ліворуч);
2)    її підпис (посередині рядка);
3)   розшифрування підпису – ініціал(и) і призвище (праворуч); при цьому ініціали розташовують перед прізвищем;
4)    якщо найменування посади займає два рядки і більше, то ініціали і прізвище друкуються на рівні останнього рядка відповідного реквізиту.
Наприклад:
Директор рекламної агенції
«Світанок»                                  (Підпис)                Л.М.Кузовський
Зверніть увагу:
На документах, за зміст яких відповідає кілька осіб, ставлять два підписи і більше. Їх розташовують один під одним відповідно до підпорядкованості цих осіб, наприклад:
Директор                          (Підпис)                           А.В. Саварин
Головний бухгалтер       (Підпис )                          О.І. Микитенко
Якщо документ уклала група або комісія, зазначають не посади осіб, а їх функціональні обов’язки, наприклад:
Голова комісії                              (Підпис)           Л.І.  Мокрицька
Члени комісії                               (Підпис)           О.М. Борисюк
(Підпис)            Б.Г. Яворський
У вищих навчальних закладах та академічних наукових установах у назвах посад вказують науковий ступінь (кандидат… наук, доктор… наук) і наукове звання (професор, доцент), наприклад:
Завідувач кафедри вищої математики,
доктор фізико-математичних наук,
професор                                              (Підпис)             Д.М.Петренко
Тайм-лайн
Запрошуємо до співпраці всіх, кому не байдуже власне мовлення, хто прагне його суттєво удосконалити: ставте запитання, які хвилюють вас, - і отримуйте на кожне з них кваліфіковану відповідь на нашому сайті.
Зробімо разом наше мовлення кращим!
Електронна адреса:
k
ukr
@
nau
.
edu
.
ua
,
Gum
-
osvita
@
nau
.
edu
.
ua
Контактна особа: Чухліб Т.М. (+380 66 365 03 32)