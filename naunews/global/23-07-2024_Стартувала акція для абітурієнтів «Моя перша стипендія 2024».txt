Заголовок: Стартувала акція для абітурієнтів «Моя перша стипендія 2024»
Дата: 23/07/2024
URL: https://nau.edu.ua/ua/news/2024/7/startuvala-aktsiya-dlya-abiturientiv-moya-persha-stipendiya-2024.html
==================================================

Цьогорічні вступники, які оберуть для навчання Національний авіаційний університет, перший defense-tech університет країни, тепер ще і можуть отримати додаткову грошову мотивацію. І ні, мова не про класичні стипендії за успіхи у навчанні.
Серед усіх абітурієнтів, які обрали і вступили в НАУ, та до 31 серпня включно зареєструвалися в чат-боті, буде розіграно 20 перших стипендій. Участь можуть брати усі абітурієнти, незалежно від того, на бюджетну чи контрактну форму навчання вони будуть зараховані. Акцію
«Моя перша стипендія 2024»
проводить Асоціація випускників НАУ.
«
Серед державних університетів НАУ – найпрогресивніший з точки зору змін. Фактично ми формуємо бачення, якою має бути якісна освіта: студентоцентричною, в тісному поєднанні з практикою, актуальною запитам часу. А тепер ще і будемо задавати тренди в змаганні за абітурієнтів. В НАУ дуже багато студентів мають свої проекти – від інженерних лабораторій до волонтерських ініціатив. Зазвичай підтримка університету в тому, що ми надаємо локації під лабораторії, наші викладачі сапортять студентів, і, звісно, є легальна можливість поєднувати навчання і роботу. Також завдяки спільноті наших випускників є можливість отримати додаткову стипендію. І нехай вона стане інвестицією у власний проект, який за час навчання в НАУ точно переросте в класний стартап»,
- прокоментувала в.о. ректора НАУ Ксенія Семенова.
Щоб отримати першу стипендію, потрібно:
Обрати НАУ першим або другим пріоритетом в електронному кабінеті
Зареєструватися в
чат-боті
Подати оригінали документів та очікувати розіграшу.
Серед усіх учасників 1 вересня рандомайзером буде обрано 20, які отримають першу стипендію у розмірі 3000 грн. Стипендіальний фонд акції покриває спільнота випускників НАУ. Зараз це понад 10 000 випускників, які вболівають за свою альма-матер, підтримують університет та долучилися до його розвитку. Одна із ініціатив спільноти випускників – створення фонду «Моя перша стипендія 2024».
Більше про факультети та спеціальності Національного авіаційного університету – за
посиланням
.