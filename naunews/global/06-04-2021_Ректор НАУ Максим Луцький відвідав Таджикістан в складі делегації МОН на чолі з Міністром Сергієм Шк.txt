Заголовок: Ректор НАУ Максим Луцький відвідав Таджикістан в складі делегації МОН на чолі з Міністром Сергієм Шкарлетом
Дата: 06/04/2021
URL: https://nau.edu.ua/ua/news/2021/4/rektor-nau-maksim-lutskiy-vidvidav-tadzhikistan-v-skladi-delegatsii-mon-na-choli-z-ministrom-sergiem-shkarletom.html
==================================================

Ректор Національного авіаційного університету Максим Луцький, проректори з міжнародного співробітництва і освіти Ірина Зарубінська та з організаційно-правової та безпекової діяльності Сергій Юлдашев у складі делегації Міністерства освіти і науки України на чолі з Міністром Сергієм Шкарлетом відвідали Республіку Таджикистан з робочим візитом.
Візит пройшов надзвичайно результативно та плідно. За час перебування у відрядженні ректор НАУ Максим Луцький провів робочі зустрічі з Міністром освіти і науки Таджикистану Махмадюсуфом Сайдали Імамзодом, Міністром закордонних справ Республіки Таджикистан Сіроджиддіном Мухріддіном, Надзвичайним і Повноважним Послом України Республіці Таджикистан Василем Серватюком, відвідав Національну бібліотеку Таджикистану.
Делегація НАУ презентувала досягнення та можливості університету на освітньому форумі «Навчайся в Україні», відвідала, провела перемовини та окреслила перспективні напрями співпраці з низкою провідних університетів Таджикистану.
Ректор НАУ Максим Луцький підписав Угоди про співпрацю з Таджицьким технічним університетом імені академіка М.С. Осімі, Технологічним університетом Таджикистану, Дангарінським державним університетом. Досягнуто домовленості про підписання Угод про співпрацю з Таджицьким національним університетом, Таджицьким державним фінансово-економічним університетом, Інститутом туризму, підприємництва і сервісу.
Основними напрямами співробітництва Національного авіаційного університету з Республікою Таджикистан будуть такі:
- навчання громадян Таджикистану в НАУ, в тому числі і за стипендіальними програмами Міністерства освіти і науки Таджикистану;
- підготовка та реалізація міжнародних освітніх і наукових проектів (партнерство);
- проведення сертифікаційних курсів для фахівців цивільної авіації Таджикистану та його партнерських країн.
Висловлюємо щиру подяку Міністру освіти і науки України Сергію Шкарлету, Міністерству освіти і науки Республіки Таджикистан, Надзвичайному і Повноважному Послу України в Республіці Таджикистан Василю Серватюку, Українському центру міжнародної освіти за організацію візиту, запрошення до участі, теплий прийом та плідну роботу.
Попереду – спільні цікаві і взаємовигідні проєкти!