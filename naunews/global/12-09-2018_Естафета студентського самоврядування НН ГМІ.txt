Заголовок: Естафета студентського самоврядування НН ГМІ
Дата: 12/09/2018
URL: https://nau.edu.ua/ua/news/1/9/estafeta-studentskogo-samovryaduvannya-nn-gmi.html
==================================================

11 вересня 2018 року в Навчально-науковому гуманітарному інституті відбулася зустріч-презентація організацій студентського самоврядування. Яскраві та змістовні виступи представників студентських осередків вразили першокурсників та гостей. Студентська рада НН ГМІ та гуртожитку №5 надала вичерпну інформацію про діяльність цих організацій і запросила студентів першого курсу до своїх лав. ППОСА НАУ та профбюро НН ГМІ в цікавій відеопрезентації продемонстрували можливості та проекти студентства НАУ, вказали на консолідуючій ролі профспілкової організації серед молоді. Творче товариство представило креативний виступ з відеоматеріалами, який викликав бурхливі оплески у присутніх. А представники Наукового товариства студентів та молодих учених запросили до співпраці та презентували програму дій .
Першокурсники та наставники груп з чудовим настроєм та оптимістичними планами й сподіваннями на майбутнє продовжили спілкування в невимушеному та дружньому колі однодумців.