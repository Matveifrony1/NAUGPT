Заголовок: Кафедра землеустрою та кадастру  впроваджує інноваційні геопросторові технології корпорації Trimble
Дата: 26/11/2015
URL: https://nau.edu.ua/ua/news/2015/11/kafedra-zemleustroyu-ta-kadastru-vprova.html
==================================================

19 листопада  2015 року кафедра землеустрою та кадастру НАУ провела Міжнародну практичну конференцію «Інноваційні геопросторові технології корпорації Trimble».
Співорганізатори конференції - компанія ТОВ «КМС» та корпорація Trimble, світовий лідер з виробництва GPS, оптичних і лазерних систем позиціонування (США).
Конференцію відкрив в.о. ректора НАУ В. Харченко. З доповідями виступили  представники корпорації Trimble з України, Білорусі, Німеччини та Франції. Вони представили можливості обладнання та останні розробки, нові технології роботи з геопросторовими даними, даними дистанційного зондування та 3D проектування, які набувають дедалі більшої популярності в країнах Європи та Америки.
Учасниками конференції були виробничники, науково-педагогічні працівники, аспіранти та студенти, яких цікавить впровадження сучасних технологій у сфері геодезії, картографії, землеустрою, кадастру, оцінки земель, будівництва, проектування, управління територіями, моніторингу, використання даних дистанційного зондування, створення геоінформаційних систем, хмарних технологій та 3D моделювання.
У ході роботи конференції були розглянуті питання інноваційних геопросторових апаратно-програмних технологічних рішень корпорації Trimble; хмарні рішення управління геопросторовими додатками, даними та сервісами для геодезії, будівництва та картографування; технологічні рішення моніторингу майданних і лінійних об'єктів;  використання даних ДЗЗ.
Під час роботи конференції працювала виставка обладнання Trimble, на якій були представлені сучасні електронні тахеометри, нівеліри, 3D сканери, GPS приймачі, лазерні рулетки, тощо.