Заголовок: Знайомство з роботою Секретаріату Уповноваженого Верховної Ради України з прав людини
Дата: 21/06/2017
URL: https://nau.edu.ua/ua/news/2017/6/znayomstvo-z-robotoyu-sekretariatu-upovnovazhenogo-verhovnoi-radi-ukraini-z-prav-lyudini.html
==================================================

15 червня 2017 року студенти 1 курсу Навчально-наукового юридичного інституту разом із доцентом кафедри теорії та історії держави і права Оленою Макеєвою відвідали Секретаріат Уповноваженого Верховної Ради України з прав людини.
Майбутні правники ознайомилися з організацією роботи Уповноваженого Верховної Ради України з прав людини як органу Верховної Ради України, що здійснює парламентський контроль за додержанням конституційних прав та свобод людини і громадянина в Україні. Керівник Секретаріату Богдан Крикливенко та керівник служби управління персоналом Ольга Волкова розповіли студентам про структуру, повноваження Секретаріату омбудсмена, вітчизняний та міжнародний досвід діяльності, окремо зупинилися на проблемних питаннях механізму захисту прав людини в Україні.
Студенти щиро подякували представникам Секретаріату Уповноваженого Верховної Ради України з прав людини за надану можливість підвищити рівень теоретичних та практичних знань у сфері захисту прав і свобод людини.