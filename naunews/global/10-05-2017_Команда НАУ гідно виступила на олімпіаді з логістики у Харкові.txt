Заголовок: Команда НАУ гідно виступила на олімпіаді з логістики у Харкові
Дата: 10/05/2017
URL: https://nau.edu.ua/ua/news/2017/5/komanda-nau-gidno-vistupila-na-olimpiadi-z-logistiki-u-harkovi.html
==================================================

18-20 квітня 2017 року в Харківському національному університеті міського господарства імені О. М. Бекетова пройшов II етап Всеукраїнської студентської олімпіади зі спеціальності «Логістика» серед студентів вищих навчальних закладів. Традиційно в олімпіаді взяла участь і команда кафедри логістики Факультету транспортних технологій Національного авіаційного університету. У змаганнях узяли участь близько 100 учасників.
До складу команди НАУ ввійшли Андріанна Литвин (3 курс), Олексій Гагін (4 курс), Марія Безрека (4 курс), Катерина Шевель (4 курс) та Оксана Бойко (4 курс).
Як завжди, завдання були складними, а перевірка робіт виключала будь-яку упередженість через шифрування даних авторів робіт.
У результаті перше місце виборов Олексій Гагін (ЛГ-401), друге посіла Андріанна Литвин (ЛГ-301).
Вітаємо наших переможців!