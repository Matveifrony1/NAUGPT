Заголовок: Реалізація права вступників на обрання місця навчання
Дата: 30/07/2020
URL: https://nau.edu.ua/ua/news/2020/lipen/realizatsiya-prava-vstupnikiv-na-obrannya-mistsya-navchannya.html
==================================================

Приймальна комісія Національного авіаційного університету інформує про право вступників на
обрання місця навчання
:
1. Особи, які подали заяви в паперовій або в електронній формі та беруть участь у конкурсному відборі на місця державного та регіонального замовлення, після прийняття приймальною комісією рішення про рекомендування до зарахування відповідно до строку, визначеного в
розділі V
, зобов’язані виконати вимоги для зарахування на місця державного та регіонального замовлення:
– подати особисто оригінали документа про освітній (освітньо-кваліфікаційний) рівень та додатка до нього,
– сертифікатів ЗНО та/або інших документів, передбачених
Правилами прийому
, до приймальної (відбіркової) комісії ЗВО, а також укласти договір про навчання між ЗВО та вступником (за участі батьків або законних представників – для неповнолітніх вступників).
У 2020 році подання оригіналів необхідних документів для зарахування на місця державного та регіонального замовлення може здійснюватися шляхом надсилання їх засобами поштового зв’язку з обов’язковим описом вкладень на
адресу Приймальної комісії
в терміни, визначені в
розділі V
або відповідно до нього.
Дату подання документів визначають за відтиском штемпеля відправлення на поштовому конверті. У такому випадку договір про навчання між ЗВО та вступником (за участі батьків або законних представників – для неповнолітніх вступників) укладається впродовж 10 робочих днів від дати початку навчання.
У 2020 році подання оригіналів необхідних документів для зарахування на місця державного та регіонального замовлення може здійснюватися шляхом надсилання їх сканованих копій, з накладанням на відповідні файли кваліфікованого електронного підпису вступника (
Як отримати електронний підпис?
), на електронну адресу Приймальної комісії (pk@nau.edu.ua) в терміни, визначені в
розділі V
. У такому випадку надання оригіналів необхідних документів та укладання договору про навчання між ЗВО та вступником (за участі батьків або законних представників – для неповнолітніх вступників) здійснюється впродовж 10 робочих днів від дати початку навчання.
Подані оригінали документів зберігаються у ЗВО протягом усього періоду навчання. Вступник, у якого після отримання документа про освіту, на підставі якого здійснюється вступ, змінилось прізвище, ім’я, по батькові, додатково особисто пред’являє приймальній (відбірковій) комісії ЗВО свідоцтво про державну реєстрацію акта цивільного стану щодо відповідної зміни та виданого на його підставі документа, що посвідчує особу, відомості про яку вносяться до ЄДЕБО. Особи, які подали заяви в електронній формі, крім того, зобов’язані підписати власну заяву, роздруковану приймальною комісією.
У разі зарахування на навчання за рахунок коштів фізичних (юридичних) осіб додатково укладається договір між ЗВО та фізичною (юридичною) особою, яка замовляє платну освітню послугу для себе або для іншої особи, беручи на себе фінансові зобов’язання щодо її оплати.
2. Особи, які отримали рекомендацію на місця державного або регіонального замовлення і в установлені строки, визначені у
розділі V
, не виконали вимог для зарахування на місця державного або регіонального замовлення (крім випадків, визначених у
розділі XIII
), втрачають право в поточному році на зарахування (переведення) на навчання за державним та регіональним замовленням.
Особи, які отримали рекомендацію на місця державного або регіонального замовлення і в установлені строки, визначені у
розділі V
, виконали вимоги для зарахування на місця державного або регіонального замовлення, підлягають зарахуванню.
3. Порядок реалізації права вступників на обрання місця навчання за кошти фізичних та/або юридичних осіб визначається
Правилами прийому
.
У 2020 році зарахування на навчання за кошти фізичних та/або юридичних осіб може проводитись на підставі поданих вступниками копій необхідних документів шляхом надсилання їх засобами поштового зв’язку з обов’язковим описом вкладень на
адресу Приймальної комісії
, або засобами електронного зв’язку, з накладанням на відповідні файли кваліфікованого електронного підпису вступника (
Як отримати електронний підпис?
), на електронну адресу Приймальної комісії (pk@nau.edu.ua) в терміни, визначені
Правилами прийому
.
Дату подання документів визначають за відтиском штемпеля відправлення на поштовому конверті. У такому випадку надання оригіналів необхідних документів, укладання договору про навчання між ЗВО та вступником (за участі батьків або законних представників – для неповнолітніх вступників) та договору між ЗВО та фізичною (юридичною) особою, яка замовляє платну освітню послугу для себе або для іншої особи, здійснюється впродовж 10 робочих днів від дати початку навчання».