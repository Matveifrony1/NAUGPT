Заголовок: Події, визначені новою редакцією «Закону про вищу освіту»
Дата: 15/05/2015
URL: https://nau.edu.ua/ua/news/2015/5/podii-viznacheni-novoyu-redakczieyu-zakonu-pro-vishhu-osvitu.html
==================================================

14 травня 2015 року в Національному авіаційному університеті відбулися дві події, пов’язані із запровадженням у життя нової редакції «Закону про вищу освіту».
Оскільки ним передбачається створення Національного агентства із забезпечення якості вищої освіти, вчена рада розглянула і затвердила кандидатуру від НАУ в члени згаданого агентства. Члени вченої ради, заслухавши об’єктивні дані на завідувача кафедри комп’ютеризованих систем управління, професора, д. техн. н. Олександра Литвиненка, підтримали запропоновану раді його кандидатуру.
Також, згідно з новим законодавством, в Україні невдовзі буде проведено І Всеукраїнський з’їзд вищих навчальних закладів державної форми власності. Квота делегатів від НАУ становить 3 особи. Висунення та затвердження делегатів відбулися на конференції трудового колективу. Учасники надали переконливу підтримку ректору університету Миколі Кулику, проректору з навчальної роботи Анатолію Полухіну та завідувачу кафедри комп’ютеризованих систем управління Олександру Литвиненку. Саме вони і представлятимуть наш університет на цьому з’їзді.