Заголовок: В Інституті новітніх технологій та лідерства відбулось представлення директора
Дата: 20/11/2020
URL: https://nau.edu.ua/ua/news/2020/listopad/v-instituti-novitnih-tehnologiy-ta-liderstva-vidbulos-predstavlennya-direktora.html
==================================================

18 листопада 2020 року Ірина Зарубінська, в.о. проректора з міжнародного співробітництва та освіти НАУ, представила колективу Інституту новітніх технологій та лідерства новопризначеного директора Павла Горінова.
Павло Горінов має три вищі освіти, зокрема: з відзнакою закінчив Одеський державний екологічний університет, Національний педагогічний університет імені                      М.П. Драгоманова, Університет державної фіскальної служби України. За успіхи у навчанні був лауреатом іменної премії Верховної Ради України.
Тривалий час працював на державній службі Одеської обласної державної адміністрації, Одеської міської ради. У 2007-2013 роках очолював відділ з питань молодіжної політики Українського державного центру позашкільної освіти Міністерства освіти і науки України. Пізніше опікувався питаннями позашкільної, інноваційної освіти та науково-методичної роботи на посаді заступника директора Українського державного центру позашкільної освіти Міністерства освіти і науки України.
Донедавна був членом Громадської ради при Міністерстві молоді та спорту України.
Крім того, Павло Горінов був регіональним координатором Програми Міністерства освіти і науки України, Національної академії педагогічних наук України, ПРООН «Сприяння просвітницькій роботі «рівний-рівному» серед молоді України щодо здорового способу життя», очолював правління  Всеукраїнського благодійного фонду «Серце до серця» та ВМГО «Серце до серця».
У 2010 році став Лауреатом премії Кабінету Міністрів України «За особливі досягнення молоді у розбудові України». У жовтні 2017 року Указом Президента України просвоєно почесне звання “Заслужений працівник соціальної сфери України”.
За високі досягнення у професійній діяльності Павла Горінова нагороджено відомчими відзнаками Міністерства освіти і науки України, Міністерства молоді та спорту України, Міністерства внутрішніх справ України, Міністерства культури та туризму України, Міністерства охорони здоров’я України та Київського міського голови.
Під час робочої наради з колективом було наголошено на продовженні реалізації успішних проєктів, окреслено коло завдань, які визначені пріоритетними для подальшого розвитку Інституту.
Співробітники Інституту позитивно сприйняли нового керівника та побажали ефективної й успішної роботи.