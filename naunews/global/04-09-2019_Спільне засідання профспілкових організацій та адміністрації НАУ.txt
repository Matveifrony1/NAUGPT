Заголовок: Спільне засідання профспілкових організацій та адміністрації НАУ
Дата: 04/09/2019
URL: https://nau.edu.ua/ua/news/2019/9/spilne-zasidannya-profspilkovih-organizatsiy-ta-administratsii-nau.html
==================================================

Сьогодні у залі Вченої ради відбулось спільне засідання адміністрації НАУ та представників первинної профспілкової організації студентів та аспірантів НАУ (ППОСА НАУ). У засіданні взяли участь голова первинної профспілки НАУ Володимир Гребенніков та голова профспілки авіапрацівників України Михайло Козич.
Основним питанням стало визначення механізмів сплати профспілкових внесків ППОСА НАУ, що мають сплачуватись виключно за особисто поданою   заявою члена профспілки до бухгалтерії університету.
Відповідно до Положення про ППОСА НАУ головою студентської профспілки може бути лише студент чи аспірант університету. Тож у результаті  обговорення визнано нелегітимною діяльність Єгора Часновського як голови студентської профспілки НАУ.
Студенти-представники ППОСА НАУ публічно підтвердили відсутність будь-яких перешкод у діяльності профспілкової організації з боку адміністрації університету.
За результатами зустрічі створено робочу групу щодо врегулювання питань діяльності ППОСА НАУ з представників студентської профспілки, профспілок авіаційної галузі та  адміністрації  університету.