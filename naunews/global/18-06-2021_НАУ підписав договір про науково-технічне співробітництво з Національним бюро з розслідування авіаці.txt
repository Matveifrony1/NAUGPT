Заголовок: НАУ підписав договір про науково-технічне співробітництво з Національним бюро з розслідування авіаційних подій та інцидентів з цивільними повітряними судами
Дата: 18/06/2021
URL: https://nau.edu.ua/ua/news/2021/6/nau-pidpisav-dogovir-pro-naukovo-tehnichne-spivrobitnitstvo-z-natsionalnim-byuro-z-rozsliduvannya-aviatsiynih-podiy-ta-intsidentiv-z-tsivilnimi-povitryanimi-sudami.html
==================================================

Національний авіаційний університет в особі проректора з наукової роботи Євгена Романенка та Національне бюро з розслідування авіаційних подій та інцидентів з цивільними повітряними судами (далі – НБРЦА) в особі виконуючого обов’язки директора Ігоря Мішаріна підписали договір про науково-технічне співробітництво.
Метою співпраці є проведення науково-дослідних розробок у напрямку підвищення рівня дослідження авіаційних подій та інцидентів на основі використання новітніх світових досягнень та проведення експериментальної перевірки отриманих результатів наукових досліджень підписантів.
Основні напрямки взаємодії:
- проведення спільних наукових досліджень в рамках взаємних інтересів;
- взаємообмін кадрами для дослідження авіаційних подій, а також з метою перепідготовки підвищення кваліфікації;
- організація конференцій, семінарів, круглих столів з актуальних проблем теорії та практики проведення розслідувань та експертиз по авіаційних подіях;
- підготовка наукових і науково-педагогічних кадрів вищої кваліфікації;
- участь у спільних міжнародних освітніх проектах і обмін досвідом.
Сторони підтвердили зацікавленість у розширенні науково-технічного співробітництва і в реалізації спільних освітніх заходів.