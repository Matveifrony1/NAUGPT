Заголовок: Підписано Меморандум про взаєморозуміння
Дата: 05/09/2019
URL: https://nau.edu.ua/ua/news/2019/9/pidpisano-memorandum-pro-vzaemorozuminnya.html
==================================================

Сьогодні під час зустрічі ректора Володимира Ісаєнка та Аташе з економічних і торгових питань Перу в Україні Хуана Оліваса Корнехо обговорено питання розвитку співробітництва між Національним авіаційним університетом та Республікою Перу.
Презентуючи університет, Володимир Ісаєнко зазначив, що НАУ готує висококваліфіковані кадри для авіаційної галузі як України, так і багатьох країн світу. «Завдяки співпраці з найбільшими авіапідприємствами України, зокрема, ДП «Антонов» та ДП «Завод 410 ЦА», наші студенти мають можливість проходити практику на цих підприємствах. Саме цей аспект є потенційно цікавим для авіаційної галузі Перу, яка використовує і продовжуватиме використовувати авіатехніку українських підприємств».
Хуан Олівас Корнехо зауважив, що, як випускник НАУ, знає, який потенціал є в університеті і впевнений, що ця співпраця буде плідною. «Необхідно відновити зв’язки та здійснювати на базі вашого університету підготовку фахівців для розвитку авіації Перу. Я зацікавлений представляти інтереси НАУ в своїй країні та залучити університети і підприємства Перу для спільної роботи з вами».
За результатами зустрічі підписано Меморандум про взаєморозуміння яким обумовлено сприяння  Аташе з економічних і торгових питань Перу в Україні підготовці перуанських авіаційних та технічних спеціалістів в НАУ, зокрема для роботи на АН-26, Ан-32 та АН-72. Також передбачена співпраця з підготовки та перепідготовки інструкторів з авіабезпеки аеропортів, фахівців, задіяних у модернізації і ремонті транспортних літаків та двигунів українського виробництва в Перу.