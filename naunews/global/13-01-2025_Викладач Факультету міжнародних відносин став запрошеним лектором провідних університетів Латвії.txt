Заголовок: Викладач Факультету міжнародних відносин став запрошеним лектором провідних університетів Латвії
Дата: 13/01/2025
URL: https://nau.edu.ua/ua/news/2025/1/vikladach-fakultetu-mizhnarodnih-vidnosin-stav-zaproshenim-lektorom-providnih-universitetiv-latvii.html
==================================================

Викладач кафедри журналістики ФМВ, теле- та радіоведучий
Володимир Бірюков
став запрошеним гостьовим лектором провідних університетів Латвії. Запланована серія лекцій в латвійських університетах, під час яких
Володимир Бірюков поділиться власним досвідом роботи
, розповість про роботу фіксером та діяльність українських журналістів під час російсько-української війни.
Володимир Бірюков провів першу лекцію в Університеті RISEBA
для студентів з Латвії, викладачів університету та студентів з інших країн — учасників програм обміну.
Лекція була присвячена трансформації журналістики в умовах війни на європейському континенті.
Володимир Бірюков розповів
як працював з новинами культури, став соціальним журналістом, воєнним кореспондентом та фіксером. Він підкреслив, як міжнародні контакти, налагоджені на таких подіях, як Каннський кінофестиваль і Євробачення, стали ефективним інструментом для інформування про війну в Україні.
Під час лекції викладач кафедри журналістики
Володимир Бірюков пояснив основні аспекти роботи в українській журналістиці в умовах війни
: як ефективно готуватися до інтерв’ю, долати хвилювання, працювати в гарячих точках та забезпечувати власну безпеку. Він також акцентував на важливості адаптації українських журналістів до міжнародних стандартів і тісної співпраці з європейськими колегами для поширення перевіреної інформації.
«Для мене важливо не лише розповісти про те, як працює українська журналістика під час війни, а й показати, що навіть у найважчих умовах медіа можуть бути ефективними, якщо знати, як використовувати наявні ресурси та контакти. Це і є наша боротьба за правду», — прокоментував викладач.
Наприкінці лекції Володимир відповів на запитання як студентів, так і викладачів. Вони цікавилися специфікою роботи українських медійників, організацією роботи в зоні бойових дій, а також тим, як війна змінила підходи до створення репортажів.
Особливий інтерес викликала тема емоційної стійкості журналістів у стресових умовах. За словами організаторів Університету RISEBA, лекція отримала високі оцінки за практичність і натхненність, а Володимира вже запросили повернутися з новими темами.