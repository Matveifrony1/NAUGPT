Заголовок: Відбувся Всеукраїнський поетичний конкурс «Білий голуб» – 2025
Дата: 21/05/2025
URL: https://nau.edu.ua/ua/news/2025/5/23968.html
==================================================

В умовах воєнного стану Державний університет «Київський авіаційний інститут» провів
Всеукраїнський поетичний конкурс «Білий голуб»
, який об’єднав юних поетів з різних куточків країни.
Конкурс зібрав талановитих учнів закладів загальної середньої освіти та студентів вищих навчальних закладів із шести регіонів України: Волинської, Івано-Франківської, Київської, Львівської, Чернігівської областей та міста Києва.
Організаційний комітет очолила
Галина Лазарєва
– директорка Навчально-наукового інституту розвитку освіти Державного університету «Київський Авіаційний Інститут», заслужена працівниця освіти України. Організаційно-методичним забезпеченням опікувався Центр допрофесійної підготовки та обдарованої учнівської молоді під керівництвом
Тетяни Петровської
— кандидатки педагогічних наук, членкиня Національної спілки письменників України.
Високий рівень оцінювання забезпечило професійне журі на чолі з письменником, заслуженим журналістом України
Василем Василашком.
Поетичний конкурс
об'єднав понад 50 талановитих учасників
— вихованців Центрів дитячої та юнацької творчості, літературних гуртків і студій. Молоді автори представили вірші, пронизані безмежною любов'ю до рідного краю, глибокою повагою до захисників української держави та надією на щасливе майбутнє попри важкі воєнні часи.
За підсумками конкурсу журі визначило:
5 перших місць
10 других місць
15 третіх місць
Учасники, які продемонстрували особливо образне сприйняття світу,
отримали заохочувальні дипломи.
Переможці конкурсу нагороджені дипломами та призами, а їхні керівники відзначені подяками.
За результатами конкурсу
готується електронний альманах «Білий голуб»,
який представить твори юних літераторів широкій аудиторії.
Організатори конкурсу висловлюють щиру вдячність Збройним Силам України за можливість навчатися, розвиватися і працювати, а також усім, хто підтримує юні таланти в цей непростий час.
Поетичний конкурс «Білий голуб» не лише відкриває нові імена в українській літературі, але й допомагає втілювати найкращі творчі задуми заради світлого майбутнього України.
Детальніше про переможців та учасників конкурсу можна дізнатися за посиланнями:
Склад жюрі.
Список переможців
.
Кервники переможців конкурсу.