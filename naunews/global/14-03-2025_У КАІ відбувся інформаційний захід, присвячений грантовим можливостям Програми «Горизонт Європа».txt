Заголовок: У КАІ відбувся інформаційний захід, присвячений грантовим можливостям Програми «Горизонт Європа»
Дата: 14/03/2025
URL: https://nau.edu.ua/ua/news/2025/3/u-kai-vidbuvsya-informatsiyniy-zahid-prisvyacheniy-grantovim-mozhlivostyam-programi-gorizont-evropa.html
==================================================

13 березня 2025 року
в Державному університеті «Київський авіаційний інститут» відбувся інформаційний захід присвячений
грантовим можливостям та інструментам підтримки в рамках Програми «Горизонт Європа».
Подію було організовано відділом «Офіс Горизонт Європа в Україні» Національного фонду досліджень України для представників закладів вищої освіти, зокрема Київського авіаційного інституту, наукових установ, малого та середнього бізнесу, громадських організацій та всіх зацікавлених в участі у Програмі.
Учасники мали можливість
дізнатися про загальну інформацію щодо
Програми «Горизонт Європа» як флагманської програми ЄС з досліджень та інновацій, методи опанування ключових документів Програми для посилення проєктних заявок, актуальні конкурси в рамках Програми та можливості використання інструмента ЄС – Funding & Tenders Portal.
Модератором заходу
виступив доктор технічних наук, професор Петро
Савчук.
Доповідачами заходу виступили
фахівці відділу «Офіс Горизонт Європа в Україні» НФДУ:
Наталія Діденко
— кандидатка сільськогосподарських наук, старша дослідниця, заступниця начальника відділу;
Владислав Михайленко
— доктор філософії з екології, головний спеціаліст;
Юлія Ремінська
— докторка філософії у галузі права, головна спеціалістка;
Максим Колісник
— кандидат наук з державного управління, доцент, головний спеціаліст.
«Горизонт Європа» — найбільша програма Європейського Союзу з фінансування науки та інновацій на 2021-2027 роки з бюджетом понад 95,5 млрд євро.
Програма спрямована на
розвиток наукової та технологічної досконалості, подолання глобальних викликів, перехід на зелені та цифрові технології, досягнення цілей сталого розвитку та підвищення конкурентоспроможності Європи через інновації.
У своєму вітальному слові доктор технічних наук, професор, проректор з наукових досліджень та трансферу технологій КАІ
Сергій Гнатюк розповів про активний розвиток дослідницької інфраструктури університету,
включаючи лабораторії зі статусом національного національного надбання, кіберполігон та аерокосмічний центр. Він підкреслив, що завдяки запланованому відкриттю наукового парку та стартап-школи, участь у проєктах «Горизонт Європа» стане важливим кроком для підвищення міжнародного наукового потенціалу університету.
Керівник відділу «Офіс Горизонт Європа в Україні», кандидат економічних наук, доцент
Ігор Таранов наголосив на важливості таких заходів
для отримання знань та практичних навичок для участі в конкурсах і отримання фінансової підтримки в рамках програми. Він зазначив, що
участь у Програмі «Горизонт Європа» відкриває доступ до конкурсного фінансування
, можливостей проведення спільних досліджень з країнами ЄС та використання європейської дослідницької інфраструктури.
Для Київського авіаційного інституту, який активно розвиває інноваційну інфраструктуру та міжнародну співпрацю, проведений захід став важливим етапом на шляху
інтеграції до європейського дослідницького простору.
Особливої уваги заслуговує той факт, що ця подія стала офіційно
першим заходом в рамках діяльності новоствореного в ДУ КАІ Інкубатора проєктних менеджерів
— стратегічної ініціативи, спрямованої на системне підвищення якості і конкурентоспроможності грантових заявок та формування професійних проєктних команд. Цей Інкубатор має стати ключовим елементом у розбудові грантової екосистеми університету, забезпечуючи підготовку фахівців, здатних ефективно розробляти проєктні пропозиції для міжнародних програм, зокрема «Горизонт Європа».
Участь науковців КАІ у програмах ЄС сприятиме розширенню дослідницьких можливостей університету, залученню додаткового фінансування та зміцненню позицій у міжнародному науковому середовищі. Подібні інформаційні заходи створюють нові можливості як для розвитку української науки в цілому, так і для Київського авіаційного інституту зокрема.