Заголовок: НАУ готується відзначити День захисника України
Дата: 12/10/2017
URL: https://nau.edu.ua/ua/news/2017/10/nau-gotuetsya-vidznachiti-den-zahisnika-ukraini.html
==================================================

З 2015 року День захисника України став державним святом, що відзначається 14 жовтня. У 2017 році урочистості з цього приводу відбудуться в Національному авіаційному університеті 12 жовтня. Початок святкових заходів о 13:30.
Уперше День захисника України в нинішньому форматі був відзначений 14 жовтня 2014 року. Голова Українського інституту національної пам'яті Володимир В'ятрович мотивував вибір дати 14 жовтня для Дня захисника України історичною традицією вшанування українського (зокрема - козацького) війська на Покрову.
Також 14 жовтня традиційно відзначається як день створення Української повстанської армії — військово-політичної формації українського визвольного руху.
Нагадаємо, що, оскільки у 2017 році 14 жовтня є суботою, то додатковим вихідним днем стає понеділок, 16 жовтня.