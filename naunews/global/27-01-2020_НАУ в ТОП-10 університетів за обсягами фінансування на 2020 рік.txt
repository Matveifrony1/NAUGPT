Заголовок: НАУ в ТОП-10 університетів за обсягами фінансування на 2020 рік
Дата: 27/01/2020
URL: https://nau.edu.ua/ua/news/2020/sichen/nau-v-top-10-universitetiv-za-obsyagami-finansuvannya-na-2020-rik.html
==================================================

Національний авіаційний університет отримає в 2020 році на 31,1 млн більше, ніж у 2019 завдяки новій формулі розподілу бюджету  фінансування від Міністерства освіти і науки України. Обсяг фінансування, що отримає наш університет у 2020 році – понад 394 млн грн, що становить 108,6% у співвідношенні до 2019 року.
Фінансування за формулою отримають 136 закладів вищої освіти та 12 їхніх філій, які мають власні кошториси. У 2020 році 94 заклади отримають 100-120% від бюджету 2019 року, а 54 – 95-99% від бюджету 2019 року.
Розрахунок обсягу фінансування у 2020 році робився Міністерством освіти і науки за конкретними показниками, серед яких: масштаб університету; контингент; регіональний коефіцієнт; позиції у міжнародних рейтингах; обсяг коштів на дослідження, які університет залучає від бізнесу чи з міжнародних грантів.
Завдяки розрахунку фінансування за формулою у 2020 році 17 університетів отримали збільшення фінансування на понад 15 мільйонів гривень.