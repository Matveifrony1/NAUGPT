Заголовок: Підписано Меморандум з Департаментом кіберполіції
Дата: 26/02/2020
URL: https://nau.edu.ua/ua/news/2020/2-lyutiy/pidpisano-memorandum-z-departamentom-kiberpolitsii.html
==================================================

Ректор НАУ Володимир Ісаєнко та начальник Департаменту кіберполіції Національної поліції України Олександр Гринчак підписали Меморандум про співпрацю та партнерство з питань наукової, технічної та навчальної діяльності.
Володимир Ісаєнко відзначив важливість і своєчасність налагодження такої співпраці в умовах реалізації загроз та висловив сподівання, що підписання Меморандуму стане вагомим кроком у взаємовигідній співпраці університету та Департаменту кіберполіції. Олександр Гринчак зауважив, що співпраця з університетом не випадкова, адже НАУ є одним із провідних ЗВО України, щодо підготовки фахівців з кібербезпеки.
Під час лекції для студентів університету представники департаменту презентували свою діяльність та основні завдання, зокрема, забезпечення реалізації державної політики у сфері боротьби з кіберзлочинністю, інформування населення про появу нових кіберзлочинців та впровадження програмних засоби для систематизації кіберінцидентів.