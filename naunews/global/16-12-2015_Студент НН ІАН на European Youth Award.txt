Заголовок: Студент НН ІАН на European Youth Award
Дата: 16/12/2015
URL: https://nau.edu.ua/ua/news/2015/12/student-nn-ian-na-european-youth-award.html
==================================================

18-21 листопада 2015 року у красивому історичному місті Грац (Австрія) пройшла зустріч переможців європейського конкурсу European Youth Award (EYA). Вдруге за час проведення конкурсу Україна пройшла дуже ретельний конкурсний відбір і стала переможцем у категорії «Health Life» завдяки студенту 4 курсу НН ІАН Антону Головаченку та його стартапу «UniExo» для людей з обмеженими можливостями.
Зустріч авторів десяти проектів-переможців традиційно проходить в рамках масштабного фестивалю Європейської Молодіжної Нагороди (EYA Fesitval) і є майданчиком для активного обміну досвідом та налагодження контактів з представниками бізнесу, міжнародних організацій, муніципалітетів.
Мета EYA - мотивувати молодих підприємливих людей і членів стартап-спільнот використовувати цифрові технології для створення проектів, спрямованих на вирішення соціальних проблем. Вибрані конкурсом тематичні галузі відповідають цілям, сформульованим Радою Європи та Європейською Комісією в стратегії Європа 2020. Конкурс уже кілька років знаходить, демонструє і просуває незвичайні рішення соціальних проблем з використанням цифрових технологій.