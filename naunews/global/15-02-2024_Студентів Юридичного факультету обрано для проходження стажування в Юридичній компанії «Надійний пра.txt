Заголовок: Студентів Юридичного факультету обрано для проходження стажування в Юридичній компанії «Надійний правовий партнер»
Дата: 15/02/2024
URL: https://nau.edu.ua/ua/news/2024/2/studentiv-yuridichnogo-fakultetu-obrano-dlya-prohodzhennya-stazhuvannya-v-yuridichniy-kompanii-nadiyniy-pravoviy-partner.html
==================================================

Чудовим завершенням року для студентів Юридичного факультету стала їхня участь у першому випуску освітнього проєкту
Young Lawyer Pro360°
в рамках практичного курсу «Складання процесуальних документів» від Ради молодих юристів України та ЮК «Надійний правовий партнер».
З 300 бажаючих для безкоштовного навчання обрали лише 50 учасників, серед яких —
троє
студентів Юридичного факультету:
Карина Авдюшкіна
(ПР-206Б),
Іван Середа
(ПР-206Б) та
Єкатерина Зубкова
(ПР-301Б). Вони успішно пройшли 2-тижневий інтенсивний курс і щоденні практичні завдання.
За підсумками навчання засновниця юридичної компанії
Анна Кухарчук
обрала 15 найкращих студентів для проходження стажування, у тому числі
Єкатерину Зубкову та Карину Авдюшкіну.
29 грудня 2023
року студентки розпочали стажування та щодня на практиці застосовують набуті знання.
Як зазначила
Карина Авдюшкіна:
«Це для мене дуже корисний і незабутній досвід. Стажування розпочалося з знайомства з інструкцією юриста, з компанією, її співробітниками та клієнтами. Я отримала можливість ознайомитися з основними напрямками діяльності компанії та принципами роботи. Стажування в ЮК «Надійний правовий партнер» допомогло мені поглибити свої знання з права, набути практичних навичок і впевнитися в тому, що я обрала правильний життєвий шлях».
Студентка
Єкатерина Зубкова
поділилася: «Мені дуже подобається стажування та вважаю, що це неоціненний досвід, адже я після закінчення університету планую працювати в адвокатурі. Колектив компанії дуже привітний, дають відповіді на усі мої запитання. Постійна робота з юридичними документами, пошук судової практики поглиблюють мої знання, набуті в університеті, а отриманий досвід мені обов’язково знадобиться в майбутньому, адже саморозвиток в будь якому віці важливий».
Забезпечення можливостей для проходження стажування студентами є однією з ключових місій Юридичного факультету НАУ.
Висловлюємо щиру подяку Раді молодих юристів України за партнерство в рамках підписаного Меморандуму про співпрацю та можливість спільно працювати над професійним зростанням молодих та талановитих майбутніх правників!