Заголовок: Вирішення трудових спорів у судовому порядку
Дата: 03/11/2014
URL: https://nau.edu.ua/ua/news/2014/10/virishennya-trudovix-sporiv-u-sudovomu-poryadku.html
==================================================

30 жовтня 2014 року в Юридичному інституті відбулася зустріч студентів групи ПР-403 з генеральним директором, керуючим партнером ЮК «Правова гільдія «ВікторіАл», адвокатом, випускником Юридичного інституту НАУ 2007 року Віктором Морозом.
Під час лекції на тему «Вирішення трудових спорів в судовому порядку», юрист-практик зауважив, що в Україні значно побільшало порушень трудових прав громадян. Найчисленнішими є порушення законодавства про оплату праці, зважаючи на масові скорочення, і затримки у виплаті заробітної плати. Також виникають трудові спори щодо примусового запровадження неповної зайнятості, надання відпусток без збереження заробітної плати або з частковим її збереженням, невиплати допомоги в разі тимчасової непрацездатності тощо.
У ході лекції адвокат вдало поєднував теоретичний матеріал із власною судовою практикою щодо вирішення різного виду трудових спорів у суді.
Віктор Мороз підкреслив, що пріоритетним завданням юриста-фахівця є вміння аналізувати право та факти, з метою обрання правильної тактики ведення судового процесу і належного захисту прав та інтересів клієнта.