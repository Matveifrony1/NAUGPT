Заголовок: ІІ етап Всеукраїнської студентської олімпіади за спеціальністю «Автомобільні дороги і аеродроми»
Дата: 11/04/2017
URL: https://nau.edu.ua/ua/news/2017/4/ii-etap-vseukrainskoi-studentskoi-olimpiadi-za-spetsialnistyu-avtomobilni-dorogi-i-aerodromi.html
==================================================

5-6 квітня 2017 року на базі Полтавського Національного технічного університету ім. Юрія Кондратюка (м. Полтава) проводився ІІ (завершальний) етап Всеукраїнської студентської олімпіади за спеціальністю «Автомобільні дороги і аеродроми» у 2016-2017  навчальному році.
В командному турі олімпіади взяли участь 30 студентів  (10 команд із різних ВНЗ України, які здійснюють підготовку фахівців за спеціальністю «Автомобільні дороги і аеродроми»). Команду Навчально-наукового інституту Аеропортів НАУ представили Дмитро Мінов (група ІАП-506), Леонід Подік (група ІАП-406), Віталій Папернюк (група ІАП-406) та Петро Куций (група ІАП-306).
Студент Петро Куций отримав Почесні дипломи за І місце з дисципліни «Будівельне матеріалознавство» та ІІ місце з дисципліни «Інженерна геодезія». Студент Віталій Папернюк отримав Почесний диплом за ІІІ місце з дисципліни «Проектування автомобільних доріг».
Подякою ректора ПолНТУ був нагороджений керівник команди НАУ, голова журі олімпіади, в.о. директора Інституту аеропортів, завідувач кафедри реконструкції аеропортів та автошляхів, Почесний дорожник України, д.т.н., проф. Андрій Бєлятинський.
Вітаємо переможців!