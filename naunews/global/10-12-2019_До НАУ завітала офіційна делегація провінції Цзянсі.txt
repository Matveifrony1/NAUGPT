Заголовок: До НАУ завітала офіційна делегація провінції Цзянсі
Дата: 10/12/2019
URL: https://nau.edu.ua/ua/news/2019/12/do-nau-zavitala-ofitsiyna-delegatsiya-provintsii-czzyansi.html
==================================================

Представники 16 університетів провінції Цзянсі (КНР), зокрема, з Університету Наньчан, Нанчанського технологічного інституту, Університету Цзяотун Східного Китаю, Університету науки і техніки Цзянсі, Університету Цзінгганшань, Університету Ічуна, Університету Сінью, Університету Цзюцзян, завітали з офіційним візитом до НАУ.
Проректор  з міжнародного співробітництва і освіти Олександр Запорожець презентував освітню й наукову діяльність університету та співпрацю з міжнародними партнерами. Заступник генерального директора Департаменту освіти провінції Цзянсі Ван Ліксія  окреслив перспективи співробітництва в галузі інноваційних технологій, зміцнення культурних, освітніх та економічних зв’язків між Китаєм та Україною. Сторони обговорили можливості укладання угод про співробітництво в галузі науки та освіти між університетами.
У зустрічі також взяли участь студенти НАУ з Китаю, які поділилися власним досвідом навчання в Національному авіаційному університеті.