Заголовок: Національна ідентичність в мові і культурі
Дата: 26/03/2018
URL: https://nau.edu.ua/ua/news/1/3/natsionalna-identichnist-v-movi-i-kulturi.html
==================================================

22-23 березня 2018 року в рамках І Міжнародного симпозіуму «Гуманітарний дискурс мультикультурного світу: наука, освіта. комунікація» кафедра іноземних мов і прикладної лінгвістики НН ГМІ організувала ХІ Міжнародну конференцію «Національна ідентичність в мові і культурі». Конференція була проведена спільно з Ahi Evran University (Туреччина), Aix-Marseille Universite (Франція) та TESOL – Україна. В її роботі взяли участь науковці з багатьох країн світу: США, Франції, Туреччини, Росії, Австрії, Словаччини, а також представники навчальних закладів з усіх регіонів України.
Серед учасників конференції були відомі дослідники мов, літератури, проблем національної ідентичності зі Львова, Вінниці, Дніпропетровська, Харкова та інших міст України. Робота конференції проходила у чотирьох секціях: культурологічна інтерпретація художнього тексту, проблема національної ідентичності в контексті полілогу культур, взаємодія національних мов сучасної Європи, тематика тілесного в подоланні культурних бар’єрів / лінгвістична інтерпретація тематики тілесного.
У рамках конференції відбулася робоча зустріч Ермана Акіллі, доктора філософії з Агі Євран університету (Туреччина) з начальником відділу міжнародних зв’язків НАУ В’ячеславом Тимохіним. На ній досягнуто домовленості щодо надання студентам НАУ безкоштовних місць у магістратурі та аспірантурі Агі Євран. Наразі готується підписання договору про співпрацю між університетами.