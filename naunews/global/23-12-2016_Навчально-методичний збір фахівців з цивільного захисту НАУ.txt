Заголовок: Навчально-методичний збір фахівців з цивільного захисту НАУ
Дата: 23/12/2016
URL: https://nau.edu.ua/ua/news/2016/12/navchalno-metodichniy-zbir-fahivtsiv-z-tsivilnogo-zahistu-nau.html
==================================================

22 грудня 2016 року Штаб цивільного захисту університету провів з начальниками штабів ЦЗ НН інститутів, відповідальними за ЦЗ в підрозділах та керівниками навчальних груп з ЦЗ. Тема збору - «Підбиття підсумків із виконання заходів цивільного захисту за 2016 рік та постановка завдань на 2016-2017 навчальний рік».
Мета заходу: 1. Проаналізувати перебіг і якість виконання заходів цивільного та протипожежного захисту у 2016 навчальному році. 2. Оцінити виконання заходів ЦЗ начальниками штабів ЦЗ НН інститутів, відповідальними за ЦЗ в підрозділах та керівниками навчальних груп з ЦЗ. 3. Провести щорічний інструктаж із цивільного захисту. 4. Установити порядок підготовки та затвердження Розпорядження з ЦЗ на новий навчальний рік, оформлення та ведення журналів проведення занять і журналів інструктажів з ЦЗ. 5. Видати для підрозділів у електронному вигляді навчальну тематику, розклад проведення занять на 2017 рік та зразки звітних документів з ЦЗ. 6. Підбити підсумки за результатами навчально-методичного (установчого) збору та поставити завдання особовому складу об’єктових формувань університету щодо захисту викладачів, аспірантів, студентів, курсантів та працівників університету в мирний час і особливий період.
Учасники заслухали виступи: проректора з корпоративного управління, першого заст.. начальника цивільного захисту університету, к. геогр. н. В. Шульги; заст. начальника РСВ, заст.. начальника штабу ЦЗ університету О. Костюченка (тема «Виконання НН інститутами, факультетами, відділами, службами та відокремленими підрозділами заходів з ЦЗ у 2016 році та основні вимоги до організації заходів ЦЗ у 2017 н. р.»); начальника служби пожежної безпеки А. Ігнатка (тема «Про виконання протипожежних заходів за 2016 рік та організація заходів з пожежної безпеки на зимово-весняний період 2017 року»; фахівця І кат. РСВ, помічника начальника штабу ЦЗ  В. Шляхова (тема «Порядок проведення щорічних інструктажів з цивільного захисту, порядок ведення журналів проведення занять, журналів інструктажів з ЦЗ»; начальника режимно-секретного відділу, начальника штабу цивільного захисту університету О. Удовенка (тема «Особливості підготовки особового складу штабів цивільного захисту НН інститутів та структурних підрозділів НАУ для захисту викладачів, працівників та студентів у 2017 н. р.».
Учасники переглянули два документальні фільми з цивільного захисту - «Дії населення у разі виникнення надзвичайних ситуацій» та «Порядок укриття населення в захисних спорудах цивільного захисту».
Захід був проведений на високому навчально-методичному рівні.