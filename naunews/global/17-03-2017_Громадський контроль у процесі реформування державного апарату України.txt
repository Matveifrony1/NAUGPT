Заголовок: Громадський контроль у процесі реформування державного апарату України
Дата: 17/03/2017
URL: https://nau.edu.ua/ua/news/2017/3/gromadskiy-kontrol-u-protsesi-reformuvannya-derzhavnogo-aparatu-ukraini.html
==================================================

16 березня 2017 року заступник голови департаменту Київської області Всеукраїнської громадської організації «Національний координаційний комітет сприяння протидії корупції» Марія Бураго спільно з кафедрою конституційного і адміністративного права Навчально-наукового юридичного інституту організувала та провела лекційне заняття на тему: «Громадський контроль у процесі реформування державного апарату України».
Увагу студентської молоді було сфокусовано на тому, що динаміка змін у владно-громадських відносинах, що відбуваються в Україні протягом 25 років незалежності, свідчить про поступове, еволюційне і невпинне віддалення влади від її першоджерела – народу. А тому в умовах розбудови в Україні демократичної, соціальної, правової держави громадський контроль є невід’ємною складовою системи публічного управління та незамінним чинником розвитку соціуму, який забезпечує підтримку владно-громадських відносин у стані стабільності та рівноваги.
Проведення заходу сприяло поглибленню знань майбутніх юристів щодо основних завдань, мети, принципів, суб’єктів, об’єктів, процедур та засобів здійснення громадського контролю за діяльністю суб’єктів публічної адміністрації в Україні.