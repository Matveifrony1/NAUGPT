Заголовок: Академія кібербезпеки України в стінах Національного авіаційного університету
Дата: 18/01/2024
URL: https://nau.edu.ua/ua/news/2024/1/akademiya-kiberbezpeki-ukraini-v-stinah-natsionalnogo-aviatsiynogo-universitetu.html
==================================================

Протягом осіннього семестру в НАУ на базі Факультету комп'ютерних наук та технологій започатковано міжнародний освітній проєкт «Академія кібербезпеки України» (Cyber Security Academy in Ukraine).
Проєкт реалізується спільно зі словацькими партнерами
EMA та ESET
за фінансової підтримки Програми сприяння громадській активності «Партнерство заради розвитку»
Державного департаменту США
.
Протягом осіннього семестру відбулася перша фаза проєкту, спрямована на розвиток hard skills. Друга фаза для вдосконалення soft skills пройде навесні цього року. З української сторони в проєкті беруть участь по 20 студентів від НАУ та НАУКМА.
Тетяна Охріменко, координаторка проєкту, каже:
«Наші студенти пройшли попередній відбір щоб попасти на проєкт, проте й кращі з них відмічають складність матеріалу та завдань, велику кількість цікавих практичних кейсів — дякуємо за це нашим міжнародним партнерам».
Після двох місяців активного навчання 7 кращих студентів ФКНТ, ФАЕТ та ФКПІ отримали сертифікати щодо успішного завершення курсу і можливість пройти стажування у Словаччині.
Сергій Гнатюк, декан ФКНТ, зазначає: «Зараз багато різноманітних освітніх ініціатив та можливостей у кібербезпеці. Цей проєкт відрізняється від інших залученням до викладання кращих практиків всесвітньо відомої кібербезпекової компанії ESET. А ще, на мою думку, чудово що учасниками проєкту є студенти різних спеціальностей та освітніх програм. Тож, продовжуємо працювати над покращенням інфраструктури та створенням нових можливостей для наших студентів».