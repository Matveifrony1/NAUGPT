Заголовок: Профорієнтаційне опитування абітурієнтів-2018
Дата: 18/01/2018
URL: https://nau.edu.ua/ua/news/1/1/proforientatsiyne-opituvannya-abiturientiv-2018.html
==================================================

Навчально-науковий інститут неперервної освіти Національного авіаційного університету провів профорієнтаційне опитуванняне тількислухачів підготовчого відділення громадян України, а й учнів 11 класів навчальних закладів освіти м. Києва, Київської, Полтавської, Вінницької, Черкаської, Дніпропетровської, Одеської областей; учасників таких освітніх та профорієнтаційних проектів університету, як: «Літня школа» та «Пробне ЗНО-2017». Воно було здійснене з метою надання абітурієнтам допомоги у професійному самовизначенні та перевірки їх готовності до загальнонаціонального ЗНО-2018.
Керівник проекту – директор ННІНО, д.п.н., професор Н. Муранова. У соціологічному вимірі взяли участь 414 респондентів.
Основні отримані результати соціологічного виміру засвідчили те, що:
доуніверситетська підготовка та профорієнтаційна робота сприяють усвідомленому вибору респондентами майбутньої професії – 62,3 %;
найбільша кількість випускників основним напрямом своєї професійної підготовки обрали: природничі й точні науки – 35,26 %, сферу бізнесу та менеджменту – 16,67 %, творчі спеціальності – 13,04 %, інженерні спеціальності – 12,1 %, соціально-політичний напрям – 10,87 %, гуманітарні дисципліни – 10,15 %, військові спеціальності – 1,9 %;
на вибір майбутньої професії респондентів найбільше вплинули: власні міркування – 57,9 %, особисті здібності – 45,5 %, батьки – 22,2 %, мережа Інтернет – 16,5 %, вчителі – 13,3 %, друзі чи знайомі – 11,7 %, інформація у ЗМІ – 7,28 %;
вибір ВНЗ та усвідомлення мотивів навчання у вищій школі шляхом інтенсивного набуття випускниками знань і вмінь поза межами ЗНЗ, а саме: відвідують підготовчі курси – 96,61 %, займаються з репетиторами – 48,79 %, знайомляться із ВНЗ та правилами прийому до них – 46,14 %, цікавляться вимогами до обраної професії – 42,27 %, самостійно поглиблено вивчають навчальні предмети – 27,78 %;
головними чинниками, якими керувалися слухачі при виборі майбутньої професії були: оплата праці – 53,25 %, перспектива кар’єрного зростання в обраній професії – 47,75 %, власні здібності і прагнення – 41,26 %, престиж професії – 30,75 %, приносити користь людям – 20,5 %, фінансові можливості батьків – 18,5 %;
абітурієнти достатньо поінформовані щодо своєї майбутньої професії, а саме: потребами ринку праці – 49,25 %, переваг обраної професії над іншими – 39,13 %, з професійними якостями – 30,5 %, можливостей отримання майбутньої професії – 27,28 %, умовами праці – 24,50 %.
Вибір подальшої професії абітурієнти здійснюють переважно самостійно; насамперед вони керуються у своєму виборі оплатою праці та престижністю спеціальності.
Результати опитування свідчать про те, що рівень шкільної підготовки до складання ЗНО-2018, зокрема з природничо-математичних дисциплін та з української й англійської мов, недостатній. Тому учасникам соціологічного виміру буде доцільним підвищити рівень знань та вмінь зі шкільних предметів на підготовчих курсах Національного авіаційного університету. Програма курсів передбачає узагальнення, систематизацію знань і вмінь абітурієнтів, ґрунтовне повторення навчального матеріалу шкільних дисциплін, які є основою програми ЗНО.