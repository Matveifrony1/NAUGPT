Заголовок: Юридичний факультет долучився до IV Київського форуму волонтерів
Дата: 13/11/2024
URL: https://nau.edu.ua/ua/news/2024/11/yuridichniy-fakultet-doluchivsya-do-iv-kiivskogo-forumu-volonteriv.html
==================================================

24 жовтня 2024 року
відбувся другий етап IV Київського форуму волонтерів у форматі круглого столу на тему
«Роль та місце волонтерів у процесі комплексної реабілітації учасників бойових дій, їх родин та цивільних громадян, які постраждали внаслідок російської агресії».
На запрошення організаторів
участь
у даному заходіприйняла доцентка кафедри кримінального права і процесу Юридичного факультету, к.ю.н., волонтерка БФ «Могутність України»
Ірина Літвінова.
Громадська рада при виконавчому органі Київської міської ради (Київській міській державній адміністрації), громадська спілка «Київський форум волонтерів» та «Всеукраїнська профспілка захисників України, спортсменів та працівників сфер» ініціювали проведення круглого столу для продовження обговорення важливих питань щодо залучення волонтерів до процесу комплексної реабілітації спільно з органами влади, а також представлення важливих волонтерських ініціатив, направлених на встановлення ефективної комунікації та додаткової взаємодії між волонтерськими організаціями України та органами влади у даній сфері.
У заході взяло участь близько 60 представників
центральних органів виконавчої влади, Київської міської ради та волонтерських і благодійних організацій, між якими відбулося жваве, змістовне, а головне, конструктивне обговорення важливих питань щодо залучення волонтерів, молоді до комплексної реабілітації учасників бойових дій, членів їх родин та інших громадян.
Спікери круглого столу презентували
відповідний досвід своїх організацій та представили цікаві волонтерські ініціативи, спрямовані на встановлення ефективної комунікації та взаємодії між волонтерськими організаціями, закладами освіти та органами влади у даній сфері.
Ірина Літвінова
прийняла активну участь в обговоренні проблеми домашнього насильства в родинах учасників бойових дій та висловила свої бачення щодо процедури реагування на звернення постраждалих осіб, надання психологічної і юридичної допомоги постраждалим особам.
За результатами роботи круглого столу
напрацьована Резолюція з метою
донесення до органів державної влади та органів місцевого самоврядування пропозицій та ініціатив волонтерської спільноти.