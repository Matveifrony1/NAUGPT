Заголовок: Міжнародне співробітництво в освітній діяльності
Дата: 02/06/2017
URL: https://nau.edu.ua/ua/news/2017/6/mizhnarodne-spivrobitnitstvo-v-osvitniy-diyalnosti.html
==================================================

23 травня 2017 року був проведений Міжнародний круглий стіл в режимі телеміст «Київ – Лісабон» за участю науково-педагогічних працівників кафедри та наукового співробітника, докторанта Університету Турку Алєкса Москаленка (м. Турку, Фінляндія). Захід відбувся на виконання плану міжнародної діяльності кафедри конституційного і адміністративного права Навчально-наукового юридичного інституту,
Представник Університету Турку ознайомив членів кафедри з основною тематикою доповідей на міжнародній конференції (м. Лісабон), присвяченій міжнародно-правовій оцінці ситуації на сході Європи.
Під час круглого столу всі охочі скористалися можливістю виступити та подискутувати із зарубіжним ученим щодо питань європейського досвіду викладання юридичних дисциплін та провадження наукової діяльності. Докторант Алєкс Москаленко поділився власним досвідом отримання гранту на підготовку докторської дисертації в одному з університетів країн ЄС.
Учасники круглого столу визнали необхідним подальше налагодження міжнародного співробітництва в освітньо-науковій діяльності шляхом розширення кола заходів та залучення до них аспірантів та студентів старших курсів Навчально-наукового Юридичного інституту.