Заголовок: Герої нашого часу: проект НН ГМІ
Дата: 22/10/2018
URL: https://nau.edu.ua/ua/news/1/10/geroi-nashogo-chasu-proekt-nn-gmi.html
==================================================

Кафедра історії та документознавства НН ГМІ у 2014 році започаткувала благодійний проект «Герої нашого часу». Реалії сьогодення роблять цей проект актуальним і потрібним четвертий рік поспіль. Із 2017 року, до Дня захисника України, у рамках проекту організовується аналітичний цикл лекційз учасником бойових дій АТО (2014–2015) кандидатом історичних наук, доцентом кафедри філософії освіти, соціальної філософії та освітньої політики факультету менеджменту освіти НПУ ім. М.П. Драгоманова Гороховим Сергієм Вікторовичем.
Горохов С.В. добровільно пішов на фронт у ході другої хвилі мобілізації (червень 2014). Перебував у складі 25 окремого мотопіхотного батальйону «Київська Русь» на посаді головного сержанту роти вогневої підтримки. Брав участь в обороні Дебальцевського плацдарму (2014) та Світлодарської дуги (2015).
18 жовтня 2018 року Сергій Вікторович,на запрошення кафедри історії та документознавства, прийшов на лекцію-зустріч до студентів НАУ і поділився спогадами про власну участь в зоні АТО, вказав на причини війни та нарощування Росією гібридної військової кампанії проти України влітку-восени 2014 року, розповів про особливості ведення бойових дій, зокрема,назвав обставини оточення українських військ у районі м. Дебальцеве, наводив докази збройної агресії російських військ проти України. У ході аналітичних розвідок доповідач наголошував, що інформаційна складова одна з найвагоміших в гібридній війни, яку Російська Федерація веде проти нас.
Першокурсники Навчально-наукового гуманітарного інституту, Навчально-наукового інституту міжнародних відносин, Навчально-наукового юридичного інституту, мали можливість слухати гостя, ставити запитання. Особливо студентів зацікавила динаміка зміни ставлення населення ОРДЛО до Росії та України і перспективи закінчення війни.
До бурхливого обговорення долучилися також завідувач кафедри історії та документознавства професор Тюрменко І. І. та викладачі: Бем Н. В., Брацький П. М., Божук Л. В., Бурля О. В., Захарчук О. М., Ількова О. Г., Литвинська С. В., Паскал Ж. В., Юрченко О. А.
Боротьбаза незалежність України продовжується і зараз. Протидію діяльності незаконних російськихта проросійських збройних формувань на сході України сьогодні здійснює Операція об’єднаних сил.
Люди, які захищають кордони і суверенітет України – справжні Герої нашого часу, і доброволець Сергій Горохов є одним із них!