Заголовок: Викладач НАУ взяв участь у Міжнародній студентській конференції «Ukraine through modern perspective»
Дата: 30/06/2022
URL: https://nau.edu.ua/ua/news/2022/6/vikladach-nau-vzyav-uchast-u-mizhnarodniy-studentskiy-konferentsii-ukraine-through-modern-perspective.html
==================================================

30 червня, у Державному університеті імені Іллі Чавчавадзе (Тбілісі, Грузія) відбулась Міжнародна студентська конференція «Ukraine through modern perspective».
До участі у конференції було запрошено завідувача кафедри англійської філології і перекладу Факультету лінгвістики та соціальних комунікацій (ФЛСК) Національного авіаційного університету Сергія Сидоренка.
У своєму вітальному слові Сергій Сидоренко звернув увагу присутніх на нагальності вирішення нинішньої ситуації в Україні, важливості свідомої патріотичної позиції кожної молодої людині у сучасних реаліях та необхідності безкомпромісно відстоювати свої національні та етнічні позиції на міжнародній арені.
У ході конференції обговорювалися актуальні питання, пов’язані з російською агресією в Україні, проводилися історичні паралелі з російською окупацією грузинських територій, озвучувалися роздуми про короткострокові та довгострокові перспективи розвитку ситуації в Україні.
Висловлюємо вдячність науковій спільноті Державного університету імені Іллі Чавчавадзе за організацію такої конференції та запрошення до участі співробітника НАУ. Маємо надію на подальшу плідну співпрацю.