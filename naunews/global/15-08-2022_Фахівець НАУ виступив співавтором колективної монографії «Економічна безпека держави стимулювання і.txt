Заголовок: Фахівець НАУ виступив співавтором колективної монографії «Економічна безпека держави: стимулювання і підтримка економіки»
Дата: 15/08/2022
URL: https://nau.edu.ua/ua/news/2022/8/fahivets-nau-vistupiv-spivavtorom-kolektivnoi-monografii-ekonomichna-bezpeka-derzhavi-stimulyuvannya-i-pidtrimka-ekonomiki.html
==================================================

Завідувач кафедри теорії та історії держави і права Юридичного факультету (ЮФ) Національного авіаційного університету, професора Олена Рябченко виступила співавтором другого тому колективної монографії «Економічна безпека держави: стимулювання і підтримка економіки», яка була рекомендована до друку Вченою радою Інституту законодавства Верховної Ради України (протокол № 5 від 23 травня 2022 р.).
Олена Рябченко є автором підрозділу 1.3 «Державне регулювання економіки у післявоєнний період», що відповідає основному напрямку наукових досліджень, представлених у виданні – аналіз галузевого та регіонального аспектів економічної безпеки, визначення ризиків і викликів економічній безпеці та шляхів їх подолання, розкриття механізму стимулювання бізнесу й забезпечення фінансової стабільності в Україні.
У своєму дослідженні професор обґрунтовує необхідність прийняття Концепції державного регулювання економіки у післявоєнний період та пропонує структуру Концепції й шляхи її реалізації.