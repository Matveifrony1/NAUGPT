Заголовок: ВИПУСК НН ІЕБ 2017
Дата: 06/03/2017
URL: https://nau.edu.ua/ua/news/2017/3/vipusk-nn-ieb-2017.html
==================================================

28 лютого 2017 р. в актовій залі університету відбулось урочисте вручення дипломів випускникам Навчально-наукового інституту Екологічної безпеки НАУ.
Від імені керівництва інституту з вітальним словом до випускників звернувся директор інституту О. Запорожець, від імені науково-педагогічних працівників інституту – професори кафедри екології О. Матвєєва, І. Матвєєва,  доценти В. Гроза, А. Падун, завідувач випускової кафедри хімії і хімічної технології  В. Чумак, доцент кафедри біотехнології Л. Косоголова, які побажали випускникам і надалі підвищувати свій професійний рівень, працювати з натхненням і задоволенням, втілювати  свої мрії в життя, гідно нести через життя звання «Випускник НАУ».
Зі словами щирої вдячності до професорсько-викладацького складу інституту виступили випускники Любасюк Ірина, Гатараняк Соломія, Мазур Наталія.
Випускникам НН ІЕБ вручено 76 дипломів ОС «Магістр» та ОКР «Спеціаліст», серед яких 24 – з відзнакою, 8 сертифікатів НАУ про проходження повного курсу підготовки за програмою магістрів за спеціальністю "Екологія та охорона навколишнього середовища" англійською мовою, 17 випускників НН ІЕБ нагороджені Грамотою НАУ за високі успіхи у навчанні та перемогу в огляд-конкурсі на кращий дипломний проект (роботу), Рибчак Оксані видали свідоцтво НАУ про закінчення Центру новітніх технологій, вручено 11 подяк за досягнення в навчанні та громадському житті НН ІЕБ.
Щасти вам, любі наші Випускники!