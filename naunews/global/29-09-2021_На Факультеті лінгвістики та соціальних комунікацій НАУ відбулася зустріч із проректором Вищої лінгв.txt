Заголовок: На Факультеті лінгвістики та соціальних комунікацій НАУ відбулася зустріч із проректором Вищої лінгвістичної школи
Дата: 29/09/2021
URL: https://nau.edu.ua/ua/news/2021/9/na-fakulteti-lingvistiki-ta-sotsialnih-komunikatsiy-nau-vidbulasya-zustrich-iz-prorektorom-vishchoi-lingvistichnoi-shkoli.html
==================================================

27 вересня на Факультеті лінгвістики та соціальних комунікацій (ФЛСК) Національного авіаційного університету у рамках міжнародної програми відбулася зустріч декана факультету Наталія Ладогубець із проректором Вищої лінгвістичної школи (м. Ченстохова, Польща), професором Томашем Куком.
У зустрічі взяли участь:
- завідувач кафедри соціальної політики Національного педагогічного університету імені М. Драгоманова, доктором філософських наук, професором Ольга Ярошенко;
- заступник декана ФЛСК НАУ Анжеліка Кокарєва;
- завідувач кафедри соціальних технологій ФЛСК НАУ Олена Котикова:
- викладачі кафедр університету та здобувачі вищої освіти різних спеціальностей.
Вже п’ятий рік поспіль студенти кафедри соціальних технологій ФЛСК НАУ навчаються за програмою «Подвійний диплом» у Вищій лінгвістичній школі за спеціальністю «Соціальна робота». Починаючи з цього навчального року студентам НАУ пропонується навчання в університеті «Гуманітас» для отримання диплому європейського зразка за спеціальністю «Менеджмент».
Під час зустрічі, студенти мали можливість отримати детальну інформацію про всі особливості й переваги запропонованої програми «Подвійного диплому».
Пан Томаш надав присутнім інформацію щодо додаткових можливостей навчання в польському закладі, зокрема, можливість вивчати декілька іноземних мов, проходили практику в країнах Євросоюзу тощо.
Для викладачів було представлено програму стажування та післядипломної освіти на базі Вищої лінгвістичної школи.