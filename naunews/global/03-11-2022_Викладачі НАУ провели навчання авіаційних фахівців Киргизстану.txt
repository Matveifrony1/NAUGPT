Заголовок: Викладачі НАУ провели навчання авіаційних фахівців Киргизстану
Дата: 03/11/2022
URL: https://nau.edu.ua/ua/news/2022/11/vikladachi-nau-proveli-navchannya-aviatsiynih-fahivtsiv-kirgizstanu.html
==================================================

На замовлення Державного підприємства «Киргизаеронавігація» в період з 24 по 28 жовтня 2022 року Навчально-науковим інститутом неперервної освіти НАУ організовано та проведено навчання за програмою «Навігація, заснована на характеристиках (Performance-based navigation)». Курси відбулися в м. Бішкек.
Програма розрахована для керівного та диспетчерського персоналу обслуговування повітряного руху Головного підприємства та Ошського філіалу ДП «Киргизаеронавігація».
До проведення занять залучалися викладачі кафедри аеронавігаційних систем
ФАЕТ: доцент Олександр Луппо та старший викладач Микола Богуненко.
У відгуках щодо якості навчання слухачі курсів відзначили важливість проведення занять подібного рівня, високий науково-педагогічний рівень їх проведення, змістовність та пізнавальність тематичного курсу.
Наразі, досягнуто домовленості про організацію навчальних курсів для фахівців Киргизстану і наступного року.