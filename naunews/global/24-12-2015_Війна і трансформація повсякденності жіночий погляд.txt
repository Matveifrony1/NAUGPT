Заголовок: Війна і трансформація повсякденності: жіночий погляд
Дата: 24/12/2015
URL: https://nau.edu.ua/ua/news/2015/12/vijna-i-transformacziya-povsyakdennosti-zhinochij-poglyad.html
==================================================

23 грудня 2015 року студенти та викладачі кафедри соціології та політології Навчально-наукового Гуманітарного інституту стали учасниками дискусії на тему «Війна і трансформація повсякденності: жіночий погляд». До дискусії були залучені: Ніна Потарська (Центр соціальних і трудових досліджень), Оксана Дутчак (Центр соціальних і трудових досліджень), Ірина Славінська (Громадське радіо), Тамара Марценюк (Національний університет «Києво-Могилянська академія»), викладачі, громадські діячі, а також студенти.
Авторки презентували результати дослідження, яке проводилося у період з березня по серпень 2015 року в містах Донецьк, Луганськ, Запоріжжя, Маріуполь. Слухачі мали змогу ознайомитися з проблемами як внутрішньо-переміщених жінок, так і тих, хто залишився на підконтрольних ЛНР та ДНР територіях. Студентів зацікавили питання організації побуту, дозвілля та працевлаштування жінок.