Заголовок: Визначено переможців універсіади НАУ з жіночого волейболу
Дата: 20/11/2019
URL: https://nau.edu.ua/ua/news/2019/11/viznacheno-peremozhtsiv-universiadi-nau-z-zhinochogo-voleybolu.html
==================================================

У спорткомплексі НАУ відбулися змагання з волейболу серед жіночих команд за програмою Універсіади НАУ, участь в яких взяли команди АКФ, ЮФ, ФЛСК, ФЕБІТ, ФАБД, ФТМЛ та ФЕБА. Головний суддя, старший викладач кафедри фізичного виховання та спортивної підготовки ФЛСК – Інна Скидан.
До фіналу увійшли збірні команди  АКФ, ЮФ, ФЛСК та ФЕБІТ. Під час змагань дівчата продемонстрували згуртованість своїх команд, майстерність та прагнення до перемоги. Запекла боротьба на майданчику панувала до останніх хвилин ігор.
За кількістю набраних очок І місце вибороли дівчата збірної команди Аерокосмічного факультету, ІІ місце у команди Юридичного факультету,  ІІІ місце –  команда Факультету лінгвістики та соціальних комунікацій.
Вітаємо переможців та дякуємо всім учасникам змагань!