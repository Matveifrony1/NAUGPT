Заголовок: Герої Небесної Сотні назавжди в наших серцях!
Дата: 28/11/2016
URL: https://nau.edu.ua/ua/news/2016/11/geroi-nebesnoi-sotni-nazavzhdi-v-nashih-sertsyah.html
==================================================

21 листопада 2016 року до Дня Гідності та Свободи, професор кафедри господарського, повітряного та космічного права Навчально-наукового Юридичного інституту Валентина Козирєва та студенти групи ПР-403 Любов Гурін, Віталій Логоша та Аліна Моргун у ЗСШ № 230 м. Києва провели відкритий урок на тему «Герої Небесної Сотні назавжди в наших серцях!».
Мета - розширити поняття про єдність,  незалежність і суверенність нашої держави, розвинути в учнів бажання брати посильну участь у розбудові та зміцненні єдності держави, сформувати в школярів активну громадянську позицію та патріотичні почуття до Батьківщини.
На початку свого виступу В. Козирєва сказала: «Нам є з кого брати приклад. У наш час – це герої «Небесної Сотні», яких значно більше полягло під час акції протесту на Євромайдані у грудні 2013 та лютому 2014 р.». Захід продовжився яскравими презентаціями та цікавими доповідями студентів інституту.
За проведений змістовний урок дирекція ЗСШ № 230 м. Києва нагородила студентів НН ЮІ подяками.