Заголовок: ТРАНСБАЛТИКА-2015
Дата: 14/05/2015
URL: https://nau.edu.ua/ua/news/2015/5/transbaltika-2015.html
==================================================

7-8 травня 2015 року у Вільнюському технічному університеті ім. Гедимінаса VGTU (Литва) відбулось засідання 9 міжнародної наукової конференції  «ТРАНСБАЛТИКА-2015». Співорганізатори конференції - Національний авіаційний університет та Дніпропетровський національний університет залізничного транспорту (Україна). З вітальним словом до присутніх звернулися проректор з наукової роботи VGTU д-р техн. н., професор Антанас Ченис, декан факультету інженерії транспорту VGTU д-р техн. н., доцент Вілюс Бартуліс та заступник директора Інституту аеропортів НАУ з наукової роботи, завідувач каф. реконструкції аеропортів та автошляхів,  д-р техн. н., професор Андрій Бєлятинський.
Після пленарного засідання робота конференції продовжилась у 4-х секціях: транспортний менеджмент та логістика, безпека на транспорті; автомобільний транспорт, залізничний транспорт, авіаційний транспорт; транспортні технології та їх розвиток. Обговорювались сучасні проблеми транспорту, міцності та надійності будівельних елементів, конструкцій,  технології, методи та моделі розрахунків у транспортному будівництві, перспективи розвитку автодорожньої,  залізничної та авіаційної галузей.
На конференції заслухано 62 наукові доповіді відомих науковців з України, Литви, Латвії, Польщі та Німеччини.
Програма конференції