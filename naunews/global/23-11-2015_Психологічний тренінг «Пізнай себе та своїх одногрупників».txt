Заголовок: Психологічний тренінг «Пізнай себе та своїх одногрупників»
Дата: 23/11/2015
URL: https://nau.edu.ua/ua/news/2015/11/psixologichnij-trening-piznaj-sebe-ta-svoix-odnogrupnikiv.html
==================================================

19 листопада 2015 року під час години корпоративної культури відбулася зустріч студентів академічної групи ПР-101 з психологом Оленою Кутцан.
Мета заходу - допомогти студентам-першокурсникам подолати труднощі у спілкуванні зі своїми одногрупниками.
Година корпоративної культури була проведена у формі психологічного тренінгу, в ході якого студенти змогли дізнатися багато цікавої інформації про своїх одногрупників, їх захоплення та інтереси, систему цінностей. Родзинкою заходу були практичні завдання психолога, які розкривали особистість студентів-першокурсників та допомогли створити сприятливий психологічний мікроклімат у студентській групі.
Такі зустрічі допомагають формувати у студентів почуття колективізму, комунікативну та професійну культуру особистості.