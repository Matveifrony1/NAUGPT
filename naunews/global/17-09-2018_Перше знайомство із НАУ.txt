Заголовок: Перше знайомство із НАУ
Дата: 17/09/2018
URL: https://nau.edu.ua/ua/news/1/9/pershe-znayomstvo-iz-nau.html
==================================================

15 вересня 2018 кафедрою базових і спеціальних дисциплін та підготовчим відділенням громадян України Навчально-наукового інституту неперервної освіти було організоване проведення відкритих уроків, на яких абітурієнти та їх батьки мали можливість ознайомитися із специфікою підготовки до загальнодержавного ЗНО у Національному авіаційному університеті.
Заступник директора ННІНО Черіпко С. І. та завідувач підготовчим відділенням Бруяка О. О. розповіли присутнім про особливості навчання на підготовчих курсах та презентували присутнім навчальну, наукову та міжнародну діяльність НАУ.   Абітурієнтам та їх батькам передали щирі слова вітання від ректора університету Ісаєнка В. М., а також розповіли про структуру та історію Університету; особливості обчислення конкурсного бала при зарахуванні; дозвілля та охорону здоров’я студентів; англомовний проект; спеціальності та спеціалізації, за якими проводиться підготовка фахівців.
Після  презентації НАУ, абітурієнтам були проведені відкриті заняття з математики, англійської мови, української мови та літератури, на яких професорсько-викладацький склад кафедри базових і спеціальних дисциплін (к. ф-м. н., доцент Хребет В. Г., к. т. н., доцент Бугайов О. Є. та старший викладач Черіпко С. І.) продемонстрував особливості підготовки до ЗНО, при яких використовуються технології УЦОЯО.
45 старшокласників подякували представникам ННІНО за перше знайомство із Національним авіаційним університетом, ЗВО, студентами якого мріють стати більшість сучасних абітурієнтів і виявили бажання навчатися на підготовчому відділенні громадян України щоб якісно підготуватися до ЗНО. Адже успішне складання загальнодержавного ЗНО – перший крок до успіху, наступні кроки – це навчання в Національному авіаційному університеті та вдала професійна кар’єра.
22 та 29 вересня 2018 р. запрошуємо абітурієнтів на подальші відкриті уроки. Початок занять о 9.00 у 8а корпусі,104 аудиторії.
Чекаємо на вас у НАУ! Заняття з підготовки до ЗНО–2019 розпочинаються з 1 жовтня 2018 року.