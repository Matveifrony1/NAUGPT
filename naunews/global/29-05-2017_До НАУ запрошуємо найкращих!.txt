Заголовок: До НАУ запрошуємо найкращих!
Дата: 29/05/2017
URL: https://nau.edu.ua/ua/news/2017/5/do-nau-zaproshuemo-naykrashchih.html
==================================================

10-25 травня 2017 року представники Центру допрофесійної підготовки та кафедри базових і спеціальних дисциплін Навчально-наукового інституту неперервної освіти організували та провели презентації університету та профорієнтаційні уроки «Твій вибір – твоє майбутнє» на базі ЗНЗ м. Києва, м. Борисполя та м. Броварів Київської області.
Про якісну сучасну вищу освіту та реальну можливість її отримати дізналися понад 400 старшокласників із 34 ЗНЗ м. Києва: № 252, № 194, № 231, № 216, Гімназія «Оболонь», № 232, № 225, № 214, № 299, Гімназія «Потенціал», № 148, № 99, № 170, № 258, НВК №183 «Фортуна», НВК «Домінанта», № 125, Гімназія № 136, № 137, № 161, Гімназія-інтернат № 13, № 159, № 64, № 59, гімназія «Ерудит», № 67, № 174. Співробітники ННІ НО також завітали до ЗОШ № 8, багатопрофільної гімназії «Перспектива» та СЗШ № 3 м. Борисполя та ЗНЗ № 2 та № 7 м. Броварів Київської області.
Учнів докладно поінформували про особливості навчально-виховного процесу в університеті, ознайомили із Правилами прийому до НАУ у 2017 р. Старшокласникам розповіли про освітні програми, спеціальності (спеціалізації), англомовний проект, другу вищу освіту, кафедру військової підготовки, студентське самоврядування, міжнародну діяльність тощо. Учням були роздані друковані інформаційно-рекламні матеріали, змістовні газети «Авіатор» та буклети ННІ університету.
Неабияку зацікавленість викликала інформація про можливість навчатися на підготовчому відділенні для громадян України, а головне – можливість при вступі до НАУ на інженерно-технічні та математично-природничі напрями підготовки отримати до 10 балів до рейтингу вступника.
Учасники заходів були запрошені на екскурсії до університету; на навчання у Літній школі (1-9 червня 2017 року); до участі у пробному ЗНО та на День відкритих дверей, що відбудуться 3 червня 2017 р.
Проведені презентації та профорієнтаційні уроки викликали жвавий інтерес серед учнів, вони змогли отримати відповіді на багато запитань та взяти участь у змістовних дискусіях.