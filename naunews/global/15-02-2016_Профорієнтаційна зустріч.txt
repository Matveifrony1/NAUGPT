Заголовок: Профорієнтаційна зустріч
Дата: 15/02/2016
URL: https://nau.edu.ua/ua/news/2016/2/proforientaczijna-zustrich.html
==================================================

13 лютого 2016 року адміністрація Інституту доуніверситетської підготовки організувала зустріч слухачів підготовчих курсів суботньої форми навчання з науково-викладацьким складом провідних кафедр Навчально-наукового інституту Аеронавігації (ННІАН).
Мета зустрічі – допомогти у професійному виборі абітурієнтам, залучивши талановиту молодь до навчання в Національному авіаційному університеті. На заході були представлені завідувач кафедри систем управління літальних апаратів, д. т. н., професор В. Азарсков та к. т. н., доцент кафедри електроніки Є. Габрусенко.
Слухачі ознайомилися зі структурою, історією та діяльністю ННІАН. Зокрема  їм був наданий перелік спеціальностей, за якими готують фахівців в даному структурному підрозділі. Потенційні абітурієнти дізналися про особливості навчання, проходження практики та працевлаштування, а також про міжнародну наукову діяльність та програму обміну студентів. Зацікавило молодь і можливість навчання на англомовному проекті та здобуття другої вищої освіти.
Завдяки зустрічі більшість випускників ЗНЗ м. Києва та Київської області вкотре переконалися, що саме в Національному авіаційному університеті зможуть отримати якісну вищу освіту і перспективу кар’єрного зростання.