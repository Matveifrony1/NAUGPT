Заголовок: З великим сумом повідомляємо про загибель випускника НАУ
Дата: 17/12/2022
URL: https://nau.edu.ua/ua/news/2022/12/z-velikim-sumom-povidomlyaemo-pro-zagibel-vipusknika-nau/
==================================================

Захищаючи рідну державу, вірний син України 11.12.2022 у віці 35 років під час виконання бойового завдання, поблизу населених пунктів Макіївка та Площанка, що на Луганщині солдат Савченко Олександр Олександрович героїчно загинув.
Олександр 2004 - 2010 роки навчався в Національному авіаційному університеті, де здобув повну вищу освіту за спеціальністю "Авіація та космонавтика" та отримав фах інженера з керування й обслуговування авіаційних систем, а потім почав працювати на державному підприємстві "Антонов".
02 квітня 2022 року став на захист нашої країни і вступив до лав ЗСУ. Проходив службу на посаді стрільця-зенітника 2 зенітного ракетного взводу зенітної ракетної батареї 66 окремої механізованої бригади. Виконував бойові завдання на найгарячіших напрямках ведення бойових дій поблизу Мар'їнки, Слов'янська, Тернів, Невського, Макіївки.
Найкращий друг, син, чоловік, батько, брат, дядько...
Співчуваємо рідним. Вічна слава Герою.
Прощання відбудеться у неділю, 18.12.2022 о 12:30 у Храмі Святого Володимира міста Вишгород за адресою проспект Шевченка, 5а.
13:30 - Алея Героїв міста Вишгород, нове кладовище.