Заголовок: Матчева зустріч найсильніших збірних команд України з більярду
Дата: 15/05/2017
URL: https://nau.edu.ua/ua/news/2017/5/matcheva-zustrich-naysilnishih-zbirnih-komand-ukraini-z-bilyardu.html
==================================================

13 травня 2017 року в більярдному клубі « Авіатор» НСОЦ НАУ (м. Київ, пр-т. Космонавта Комарова 1) відбулася матчева зустріч двох найсильніших збірних команд України: Національного авіаційного університету (срібний призер чемпіонату України) та Київського національного університету ім. Тараса Шевченка серед науково-педагогічних працівників з більярду «Вільна піраміда». В турнірі відбулося 32 особисті зустрічі. Основні склади команд по 8 спортсменів та 2 запасних. Кожен спортсмен проводив по чотири одиночні зустрічі та по дві парні.
Головний суддя змагань – суддя міжнародної категорії Юрій Леонтьєв.
Переможцем стала команда Київського національного університету ім. Тараса Шевченко. В команді НАУ володар Кубка України, старший тренер збірної України Т. Ключников переміг у 5 зустрічах, а проректор НАУ А. Майснер в 4 зустрічах. Кращими парами по дві перемоги з 2-х стали: А. Майснер – В. Шульга (НАУ) та О. Безносюк – О. Курилко (КНУ). Восени буде проведений матч-реванш.