Заголовок: Відбувся круглий стіл «Роль інформаційних технологій у післявоєнній відбудові України»
Дата: 08/04/2024
URL: https://nau.edu.ua/ua/news/2024/4/vidbuvsya-krugliy-stil-rol-informatsiynih-tehnologiy-u-pislyavoenniy-vidbudovi-ukraini.html
==================================================

27 березня 2024 року
в Національному авіаційному університеті відбувся круглий стіл на тему
«Роль інформаційних технологій у післявоєнній відбудові України»
. Захід, організований в умовах воєнного стану, зібрав студентів, учнів старших класів закладів загальної середньої освіти та майбутніх абітурієнтів.
Круглий стіл проходив у рамках
XV Міжнародної виставки «Сучасні заклади освіти»
за організації Навчально-наукового інституту розвитку освіти НАУ під керівництвом директорки
Галини Лазарєвої —
заслуженої працівниці освіти України, Факультету комп’ютерних наук та технологій та Відокремленим структурним підрозділом «Фаховий коледж інженерії, управління та землевпорядкування НАУ».
Під час засідання відбулися змістовні
доповіді провідних науковців та викладачів університету
. Зокрема:
Сергій Гнатюк
, декан ФКНТ, д.т.н., професор;
Тетяна Охріменко
, заступниця декана ФКНТ, к.т.н., старша дослідниця;
Олександр Вовна
, професор кафедри комп’ютерних систем та мереж ФКНТ, д.т.н.;
Євген Артамонов,
доцент кафедри комп’ютеризованих систем управління ФКНТ, к.т.н.;
Наталія Рябчук
, завідувачка відділення Комп’ютерної інженерії та кібербезпеки, викладач вищої категорії ВСП «Фаховий коледж інженерії, управління та землевпорядкування НАУ».
Під час круглого столу обговорювалися
важливі питання
:
«ІТ як рушійна сила перемоги та повоєнного відновлення України»;
«Технологічні тренди в галузі інформаційних технологій»;
«Розробка та дослідження кіберфізичних систем дистанційної ідентифікації вибухових речовин для розмінування території України»;
«Можливості використання ресурсів студентських науково-технічних гуртків у закладі вищої освіти в післявоєнній відбудові України»;
«IT освіта в повоєнний час».
Захід модерувала
Тетяна Петровська
, директорка Центру допрофесійної підготовки та обдарованої учнівської молоді ННІРО НАУ, к.пед.н. Всі виступи супроводжувалися презентаціями.
У заході
взяли участь
учні закладів загальної середньої освіти та студенти:
Фахового коледжу інженерії, управління та землевпорядкування НАУ;
Київського фахового коледжу комп’ютерних технологій та економіки НАУ;
Васильківського фахового коледжу.
Захід став платформою для конструктивного діалогу щодо ролі інформаційних технологій у відновленні країни. Учасники круглого столу засвідчили рішучість спрямувати зусилля на розбудову потужної ІТ-галузі задля процвітання повоєнної України.