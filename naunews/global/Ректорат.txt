Заголовок:РЕКТОРАТ
Дата: ----------
URL: https://nau.edu.ua/ua/menu/un%D1%96versitet/rectorat-new/
==================================================
Ректорат
 

За роки існування Національний авіаційний університет пройшов великий історичний шлях. За цей час було підготовлено понад 150 тисяч спеціалістів та магістрів, які сьогодні є візитною карткою Національного авіаційного університету в усіх регіонах України, СНД та зарубіжних країнах.

 

Гордістю Національного авіаційного університету сьогодні є його випускники: державні діячі, відомі науковці, керівники виробництв, науково-педагогічні працівники.

 

В університеті створено унікальну авіаційну базу, в складі якої навчальний аеродром, унікальний авіаційний ангар, радіополігон та полігон авіаційної наземної техніки, тренажери та аеродинамічний комплекс з унікальною аеродинамічною трубою, яка внесена до Державного реєстру наукових об’єктів національного надбання.

 

Значна концентрація та інтеграція науково-педагогічних, науково-методичних, матеріально-технічних ресурсів дає змогу університету провадити цілеспрямовану політику в сфері підготовки висококваліфікованих фахівців, здійсненні наукових досліджень і розробок, а також реалізовувати перспективні плани та програми, вчасно реагуючи на зростаючі потреби суспільства.

 

Ксенія Семенова
 

 

 

Ксенія Семенова
 

 

 

Голова комісії з реорганізації, в.о. ректора

 

 

 

 

 

 

 

 

 

 

Народилася 3 березня 1990 року у Кривому Розі.

 

Ксенія Семенова — освітянка, директорка освітніх програм в бізнес інкубаторі YEP, депутатка Київської міської ради, секретар комісії з питань цифрової трансформації та адміністративних послуг, з 2013 до 2021 року викладала в НАУ, координувала різноманітні всеукраїнські та міжнародні освітні та науково-популярні проекти. З початком повномасштабного вторгнення є співзасновницею благодійного фонду «Солом’янські котики».

 

Співавторка масштабного дослідження «Майбутнє університетів» Українського інституту майбутнього.

 

Стипендіантка програми «Завтра.UA» Фонду Віктора Пінчука.

 

У 2013 році закінчила навчання за напрямом «Електронні пристрої та системи», у 2016 — за освітньо-професійною програмою кандидатки наук у Національному авіаційному університеті.

 

З 2023 року — в.о. проректора з наукової роботи та інноваційного розвитку Національного авіаційного університету.

 

З 2021 року — директорка освітніх програм в бізнес інкубаторі YEP.

 

З 2019 року — помічниця народного депутата Романа Грищука, голови підкомітету з питань освіти впродовж життя та позашкільної освіти і адаптації законодавства України до положень права Європейського Союзу Комітету.

 

З 2017 по 2021 рік директорка освітніх програм у мережі академічних бізнес-інкубаторів YEP, що займається бізнес-освітою для молоді та розвиває підприємницьку екосистему України.

 

З 2017 по 2019 рік працювала інженеркою у компанії Radionics у напрямку алгоритмів обробки сигналів та симуляції сигналу радарів.

 

З 2015 по 2018 рік працює керівницею напряму в українській секції IEEE, що є найбільшою у світі професійною технічною організацією, яка займається просуванням технологій.

 

З 2013 року є викладачкою у Національному авіаційному університеті.

 

У 2023 році стала учасницею програми Young Elected Politicians та представляла Україну та Київ на 156 пленарному засіданні Комітету регіонів у Брюсселі.

 

У 2020 році обрана депутаткою Київради, входить до Постійної комісії Київської міської ради з питань цифрової трансформації та адміністративних послуг, є заступницею голови цієї комісії.

 

Є авторкою проєктів Громадського бюджету міста Києва, що пов'язані із наукою.

 

З 2013 року є співорганізаторкою серії щорічних наукових фестивалів та подій: Наукові пікніки, Медичні пікніки, Дні науки, Марш за науку, День жінок та дівчат в науці.

 

Засновниця відкритого простору неформальної освіти в НАУ «NAU HUB».

 

Співорганізаторка хакатонів:

Open Data & Local Media Hackathon — хакатон на тему відкритих даних і локальних медіа.

 

NASA Space Apps Challenge Kyiv — міжнародного хакатону для кодерів, науковців, дизайнерів, оповідачів, мейкерів, будівельників, технологів та інших у містах по всьому світу, де команди використовують безкоштовні та відкриті дані Національного управління з аеронавтики й дослідження космічного простору (NASA) для розв'язання реальних проблем на Землі та в космосі.

 

ActInSpace — це міжнародного конкурсу інновацій, який надихає молодих людей у всьому світі. У 2018 році ActInSpace це хакатон в 35 країнах і 75 містах, з яких 5000+ учасників шукають реальні рішення конкретних 72 проблем.

 

Співзасновниця та організаторка фестивалю «Наукові пікніки» у Києві — щорічного фестивалю просто неба, під час якого експерти розвінчують міфи, а також дають логічне пояснення певним явищам у галузі фізики, хімії, біології та в інших сферах науки.

 

Приймальня:

тел.:(044) 497-72-33  (044) 406-76-37


Ігор Кравчишин
 

Ігор Кравчишин
 

 

 

Перший проректор

 

  

 


Сергій Гнатюк
 

 

 

Сергій Гнатюк
 

 

 

Проректор з наукових досліджень та трансферу технологій,
Голова Вченої ради

 

 

Український вчений у галузі кібербезпеки та
захисту інформації, комп’ютерних наук,
інформаційно-комунікаційних технологій,
доктор технічних наук, професор

 

 

 

Народився 11 січня 1985 р. у м. Нетішин Хмельницької області.

 

У 2002 році закінчив з золотою медаллю середню загальноосвітню школу №3 м. Нетішина і вступив до Інституту інформаційно-діагностичних систем Національного авіаційного університету, який закінчив у 2007 році з відзнакою (спеціальність «Захист інформації з обмеженим доступом та автоматизація її обробки»). Після його закінчення продовжив навчання в аспірантурі при цьому ж закладі вищої освіти. У 2011 році захистив кандидатську дисертацію «Квантові системи захисту інформації від кібератак» зі спеціальності «Системи захисту інформації», у 2014 році присвоєно вчене звання доцента за кафедрою безпеки інформаційних технологій. У 2017 році захистив докторську дисертацію «Методологія підтримки процесів формування та забезпечення державної системи кібербезпеки в галузі цивільної авіації» зі спеціальності «Системи захисту інформації», а у 2021 році отримав вчене звання професора зі спеціальності «Комп’ютерні науки».

 

Починаючи з 2010 року працює в Національному авіаційному університеті асистентом кафедри безпеки інформаційних технологій (2010-2012 роки), доцентом тієї ж кафедри (2012-2018 роки), провідним науковим співробітником науково-дослідної частини (2018-2019 роки), заступником декана з наукової роботи Факультету кібербезпеки, комп’ютерної та програмної інженерії (2019-2022 роки). З 2023 до 2024 року Сергій Гнатюк — декан Факультету комп’ютерних наук та технологій, а за сумісництвом – професор кафедри комп’ютерних інформаційних технологій. Крім того, він є ініціатором створення та науковим керівником (з 2019 р.) Науково-дослідної лабораторії протидії кіберзагрозам в авіаційній галузі. Голова спеціалізованої вченої ради зі спеціальності «Інформаційні технології» (з 2023 рік) при Національному авіаційному університеті; член експертної ради МОН України з питань атестації наукових кадрів з інформаційних технологій, автоматизації та приладобудування (2022-2023 роки); член експертної ради МОН України з експертизи науково-дослідних робіт за секцією «Інформатика та кібернетика» (2019-2022 роки); голова секції «Інформаційні та комунікаційні технології, робототехніка» експертної ради МОН України з експертизи наукових проєктів молодих вчених (з 2021 року).

 

Очолює дослідницькі проєкти щодо створення вітчизняної квантово-криптографічної системи захисту інформації в Державному науково-дослідному інституті технологій кібербезпеки та захисту інформації Держспецзв’язку України (з 2019 року), створення інтелектуальних систем моніторингу на базі БПЛА і сучасних стільникових мереж в Міжнародному науково-навчальному центрі інформаційних технологій та систем НАН України та МОН України (з 2020 року) та створення інтелектуалізованих систем забезпечення конфіденційності даних в критичних інфраструктурах в Національному авіаційному університеті (з 2017 року).

 

Сергій Гнатюк є президентом Наукової асоціації кібербезпеки України (з 2022 року), членом Європейської організації з кібербезпеки ECSO (з 2023 року); академічним радником Інженерної академії України (з 2013 року), членом ІЕЕЕ (з 2010 року); був одним із ініціаторів заснування і першим головою Наукового товариства студентів, аспірантів, докторантів та молодих вчених Національного авіаційного університету (2015-2018 роки). Координатор співпраці Національного авіаційного університету з міжнародними організаціями NetworldEurope, EC Council, USAID, CRDF Global, RangeForce, ISACA тощо.

 

Член редколегії вітчизняних («Кібербезпека: освіта, наука, техніка», «Безпека інформації», «Сучасні інформаційні системи») та міжнародних наукових журналів («International Journal of Computing», «International Journal of Computer Network and Information Security», «Scientific and Practical Cyber Security Journal», «International Journal of Wireless and Microwave Technologies» та інші), а також член програмного комітету провідних міжнародних наукових конференцій з кібербезпеки, інформаційних технологій та телекомунікацій. Крім того, під його керівництвом проводяться міжнародні конференції «Cyber Hygiene and Conflict Management in Global Information Networks» (з 2019 року) та «Next Generation Cybersecurity Systems and Applications» (з 2022 року).

 

Наукові дослідження Сергія Гнатюка пов’язані з розробленням новітніх методів, моделей та засобів для підвищення рівня кіберзахисту об’єктів критичної інформаційної інфраструктури держави в умовах реалізації кібератак. Зокрема, розроблено методологію підтримки процесів формування та забезпечення державної системи кібербезпеки в галузі цивільної авіації, що враховує множину вимог керівних органів та визначає повноту їх виконання, а також дозволяє на системному рівні забезпечити процес захисту цивільної авіації від кіберзагроз; удосконалено квантово-криптографічні методи захисту даних, що дало можливість забезпечити конфіденційність процесу розподілу ключів шифрування між легітимними користувачами та збільшити швидкість передавання даних детерміністичними протоколами з підвищеною інформаційною місткістю (з парами переплутаних кутритів) при забезпеченні їх стійкості до некогерентних кібератак; розроблено низку пост-квантових криптоалгоритмів, для яких отримано аналітичні верхні оцінки параметрів, що характеризують практичну стійкість до кібератак лінійного, диференціального та квантового криптоаналізу; розроблено методи оцінювання рівня важливості (критичності) об’єктів критичної інформаційної інфраструктури та методи прогнозування і реагування на інциденти кібербезпеки в 5G мережах на основі штучного інтелекту.

 

Результати досліджень професора відображено у більш ніж 300 наукових працях, серед яких 8 монографій, понад 100 статей у рецензованих міжнародних журналах, 10 патентів та 23 авторських свідоцтва на програмне забезпечення, а також низка навчально-методичних праць. Під його керівництвом захищено 6 кандидатських дисертацій (2 з них за кордоном), керує науковою роботою 2 докторантів і 3 аспірантів в Україні та 5 аспірантів за кордоном; був запрошеним професором (visit professor) в провідних університетах Польщі, Грузії та Казахстану (з 2014 року).

 

Сергій є Лауреатом Премії Верховної Ради України для молодих вчених (2023 рік), стипендіатом Кабінету Міністрів України для молодих вчених (2016-2018 роки), стипендіатом Верховної Ради України для молодих вчених — докторів наук (2019 рік та 2020 рік), лауреатом конкурсу «Молодий вчений року» у номінації «Інформаційні технології та кібербезпека» (2021 рік), переможцем Національного хакатону з кіберзахисту (2021 рік); нагороджений Подякою Виконавчого секретаря ЕСАС (2011 рік), Грамотою Голови Держспецзв’язку України (2022 рік), Подякою МОН України (2023 рік).


Ірина Зарубінська
 

 

 

Ірина Зарубінська
 

 

 

Проректор з міжнародного розвитку
та партнерства

 

 

 

Доктор педагогічних наук, професор

 

 

 

 

 

Народилася 1 січня 1971 року.

 

Здобула вищу освіту за спеціальностями:

«Англійська мова та німецька мова» - факультет іноземних мов Вінницького державного педагогічного університету (диплом з відзнакою);
«Менеджмент організацій та адміністрування» - факультет управління і технологій Державного університету інфраструктури та технологій (диплом з відзнакою);
«Авіаційний транспорт» - аерокосмічний факультет Національного авіаційного університету (диплом з відзнакою).
У 1999 році захистила кандидатську дисертацію на тему «Формування мотивів учіння студентів у процесі викладання англійської мови».

 

У 2006 році Рішенням Атестаційної колегії Міністерства освіти і науки України присвоєно вчене звання доцента кафедри іноземних мов.

 

З 1999 по 2006 рік працювала на державній службі у Верховній Раді України та за сумісництвом займалася викладацькою діяльністю у Вінницькому державному педагогічному університеті та Київському національному економічному університеті імені Вадима Гетьмана на посаді доцента кафедри іноземних мов факультету Міжнародної економіки і менеджменту.

 

У 2007–2010 роках навчалася в докторантурі на кафедрі педагогіки і психології ДВНЗ «Київський національний економічний університет імені Вадима Гетьмана».

 

У 2011 році в Інституті вищої освіти НАПН України захистила докторську дисертацію на тему: «Теоретико-методичні основи формування соціальної компетентності студентів вищих навчальних закладів економічного профілю».

 

У 2014 році отримала вчене звання професора по кафедрі іноземних мов Національного авіаційного університету.

 

З 2011 по 2016 рік працювала на посаді проректора Національного авіаційного університету з науково-педагогічної діяльності та міжнародних зв’язків та провідним науковим співробітником Інституту вищої освіти НАПН України.

 

У період з 2017 по 2020 рік очолювала міжнародну діяльність Державного університету інфраструктури та технологій на посаді проректора з міжнародних зв’язків та післядипломної освіти.

 

З 2020 року на посаді проректора з міжнародного співробітництва і освіти Національного авіаційного університету.

 

З 2024 року на посаді проректора з міжнародного розвитку та партнерства Національного авіаційного університету

 

Нагороджена Подякою та Почесними дипломами Міністерства освіти і науки України, Національної академії педагогічних наук України за плідну науково-педагогічну діяльність по удосконаленню змісту навчально-виховного процесу.

 

Три роки поспіль (2011, 2012, 2013) виборювала звання «Освітянин року» у різних категоріях за версією газети «Освіта».

 

Член експертної ради Державної атестаційної комісії України.

 

Член Міжвідомчої ради з координації наукових досліджень Національної академії педагогічних наук України (2011 -2019).

 

Заступник голови спеціалізованої вченої ради з присудження наукового ступеню доктора наук (13.00.04) в Національному авіаційному університеті.

 

8 років поспіль входила до складу спеціалізованої вченої ради з присудження наукового ступеню доктора наук (13.00.01, 13.00.04) Інституту вищої освіти НАПН України.

 

Підготувала 1 доктора та 4-х кандидатів наук за спеціальністю 13.00.04 – теорія і методика вищої освіти та 13.00.01 – загальна педагогіка та історія педагогіки.

 

З 2011 по 2015 рр. брала активну участь у роботі Науково-методичної комісії МОН України з підготовки іноземних громадян.

 

У складі робочих груп Міністерства освіти і науки України неодноразово долучалася до розробки нормативно-правових документів з організації навчального процесу у вищих навчальних закладах України.

 

Заступник голови робочої групи МОНУ з питань методичного, організаційного та аналітичного забезпечення єдиного державного кваліфікаційного іспиту за спеціальністю «Авіаційний транспорт» на першому (бакалаврському) рівні вищої освіти.

 

Автор проєктних пропозицій та координатор проєктів Програм ТЕМПУС, ЕРАЗМУС+, British Council, Twinning, низки білетеральних міжнародних проєктів у Національному авіаційному університеті, Державному університеті інфраструктури та технологій.

 

Очолювала та входила до складу організаційних комітетів 31 міжнародної науково-теоретичної та науково-практичної конференції, які проводилися в Україні та за кордоном.

 

Проходила стажування в 19-ти університетах та міжнародних організаціях 15 країн світу.

 

У 2019 році одержала статус Посла Міжнародної Морської Організації (ІМО, Велика Британія, Лондон) та радника Генерального Секретаря ІМО з реалізації Міжнародної конвенції про підготовку і дипломування моряків та несення вахти.

 

Член робочої групи Міністерства інфраструктури України з реалізації міжнародних угод у сфері транспорту.

 

Член Міжнародної асоціації авіаційної англійської мови при Міжнародній організації цивільної авіації (ІКАО), м. Монреаль, Канада.

 

Сертифікований рейтер-екзаменатор та розробник тестів з авіаційної англійської мови (Велика Британія, сертифікація) та інструктор з авіаційної безпеки та безпеки польотів.

 

Сфера наукової та організаційної діяльності:

інтернаціоналізація та інтеграція вищої освіти України до європейського освітнього простору, міжнародна освіта;
підготовка авіаційних фахівців, авіаційна англійська мова, безпека польотів, авіаційна безпека;
організаційний розвиток та лідерство в освіті, індивідуальне та інституційне лідерство.

Мар’яна Красношапка
 

 

 

Мар’яна Красношапка
 

 

 

Проректор з гуманітарної політики та інновацій

 

 

 

 

 

 

 

 

 

 


Олександр Іщенко
 

 

 

Олександр Іщенко
 

 

 

Проректор з економіки та господарської роботи

 

 

 

Кандидат філософських наук

 

 

 

 

 

 


Анастасія Павленко
 

 

 

Анастасія Павленко
 

 

 

CDTO

 

 

 

 

 

 

 

 

 

 

 

 

 


Рімвідас Хращевський
 

 

 

Рімвідас Хращевський
 

 

 

В.о. проректора з авіаційної підготовки
та розвитку

 

 

 

Доктор технічних наук, професор

 

 

 

 

 

У 1976 році пішов до 1-го класу Ясногірської СШ Сарненського району Рівненської області.

 

В 1984 р закінчив 8 класів Ясногірської СШ і вступив до Бродівського педагогічного училища Львівської області. В 1988 році закінчив назване училище за спеціальністю «Викладання праці і креслення в 4-8 класах загальноосвітньої школи» з присвоєнням кваліфікації «Вчитель праці та креслення».

 

У 1988 році вступив до Ворошиловградського вищого військового авіаційного училища штурманів (м. Луганськ). У 1992 р з відзнакою закінчив назване училище за спеціальністю «Штурманська тактика авіації» з присвоєнням кваліфікації офіцер з вищою військово-спеціальною освітою, штурман-інженер. У тому ж році направлений до в/ч 42039 м. Чортків Тернопільської області на посаду старшого штурмана літака для подальшого проходження служби.

 

У 1993 році одружився.

 

У 1994 році переведений у в/ч 15558 м. Дубно Рівненської області на посаду старшого штурмана літака. В жовтні 1996 р. призначений на посаду штурмана (програміста) полку.

 

У 1999 році вступив до Національної академії оборони України (НАОУ) м. Київ, яку закінчив в 2001 році, отримав повну вищу освіту за спеціальністю «Бойове застосування та управління діями підрозділів (частин, з’єднань) авіації» та здобув кваліфікацію офіцера військового управління оперативно-тактичного рівня.

 

Після закінчення НАОУ в 2001 році вступив до ад'юнктури НАОУ, яку достроково закінчив в 2003 році захистом дисертації на здобуття наукового ступеня кандидата військових наук за спеціальністю «Воєнне мистецтво».

 

У 2003 році призначений на посаду старшого викладача кафедри бойового забезпечення авіації факультету підготовки фахівців оперативно-тактичного рівня Військово-Повітряних Сил НАОУ. У 2004 році призначений на посаду заступника начальника кафедри бойового забезпечення авіації та застосування космічних систем.

 

У 2007 року присвоєно вчене звання доцент.

 

У 2008 році вступив до докторантури Національного університету оборони України. В травні 2010 року звільнився з лав Збройних Сил України у військовому званні полковник.

 

З серпня 2010 по січень 2011 пройшов 400 годинний British Council’s course in General and Business English. Досягнутий рівень B2.1.

 

З січня 2011 по квітень 2011 пройшов Комплексний курс для отримання свідоцтва пілота CPL(A)/IR.

 

З квітня 2011 по травень 2011 пройшов Теоретической курс підготовки при перенавчанні на повітряне судно Ан-2.

 

З травня 2010 року по вересень 2011 року працював на посаді доцента Національного університету оборони України.

 

З вересня 2011 року по листопад 2011 року пройшов 1-й этап курсу Підготовки з англійської мови для виконання польотів по міжнародних повітряних лініях.

 

У листопаді 2011 року отримав свідоцтво пілота.

 

У 2011 році на базі Центрального науково-дослідного інституту навігації і управління захистив дисертацію на здобуття наукового ступеня доктора технічних наук за спеціальністю 05.22.13 – Навігація і управління рухом. Тема дисертації: «Методологічні основи синтезу адаптивної системи планування розподілу повітряного простору

 

У період з вересня 2011 року по лютий 2012 року працював доцентом кафедри Національного авіаційного університету.

 

З березня 2012 року по червень 2012 року працював проректором по роботі зі студентами Харківського університету Повітряних Сил ім. Івана Кожедуба м. Харків.

 

Червень 2012 року – вересень 2014 року – професор кафедри аеронавігації Кіровоградської льотної академії Національного авіаційного університету (КЛА НАУ) з виконанням обов’язків завідувача кафедри аеронавігації м. Кіровоград.

 

У грудні 2012 року пройшов 2-й етап курсу Підготовки з англійської мови для виконання польотів по міжнародних повітряних лініях та Теоретичний курс підготовки при перенавчанні на повітряне судно DA-40.

 

26 червня 2014 року присвоєно вчене звання професора кафедри аеронавігації.

 

З вересня 2014 по вересень 2015 року – завідувач кафедри аеронавігації КЛА НАУ.

 

З 01 вересня 2015 року по 24 листопада 2015 року працював виконуючим обов’язки ректора Національного авіаційного університету, м. Київ.

 

З грудня 2015 року по вересень 2016 року – головний інструктор з теоретичної підготовки Українського тренувального центру «Авіатор».

 

Літав на літаках Ан-24/26, Ан-12, Як-28, Су-24(М), Ан-2, Л-410. Має загальний наліт понад 1300 годин.


Станіслав Медведенко
 

 

 

Станіслав Медведенко
 

 

 

Директор Навчально-спортивного оздоровчого центру

 

 

 

 

 

 

 

 

