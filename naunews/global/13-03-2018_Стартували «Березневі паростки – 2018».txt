Заголовок: Стартували «Березневі паростки – 2018»
Дата: 13/03/2018
URL: https://nau.edu.ua/ua/news/1/3/startuvali-bereznevi-parostki-–-2018.html
==================================================

12 березня 2018 року в Центрі культури та мистецтв НАУ розпочався традиційний  творчий конкурс першокурсників «Березневі паростки – 2018». Уже шістнадцятий рік поспіль талановита молодь відкриває гумористичний сезон університету  і демонструє свої здібності широкому загалу.
Оцінювало студентську творчість за 5 критеріями (конферанс, візитка, СТЕМ, хореографія та вокальний номер) компетентне журі у  складі: Голова ППОСА Марія Рощук, координатор СКА НАУ, керівник проекту Центр авіаційної кар’єри «Злітна смуга» Сергій Степура, Голова Студентської ради НАУ Єгор Часновський, випускниця НАУ, двічі чемпіон Кубку НАУ Світлана Грозная та співачка Анастасія Демида та випускниця НАУ Софіко.
До урочистого відкриття фестивалю долучилася адміністрація в особі проректора з навчальної та виховної роботи Тамари Іванової. Вона подякувала усім за демократичний підхід до проведення свята і відзначила важливість того, що в НАУ поряд з навчальним процесом та науковою роботою велика увага приділяється творчому розвитку та реалізації студентів. Тамара Іванова побажала студентам успіхів та підкорення нових вершин – у навчанні, роботі, науковій діяльності та гуморі.
У перший змагальний день свої таланти на суд журі представили команди НН ІАЕТ, НН ІЕБ, НН ГМІ та НН ІКІТ. Своїми виступами вони показали високий рівень, який суперникам наступних змагальних днів буде непросто подолати.
Попереду – виступи НН ІМВ, НН АКІ, НН ІАП та КВП (13.03.200018) і НН ЮІ, НН ІІДС та ФЕБА+ФТТ (14.03.2018). Бажаємо командам успіхів!