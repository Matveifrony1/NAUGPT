Заголовок: НАУ відсвяткував День міжнародного студентського спорту
Дата: 11/10/2022
URL: https://nau.edu.ua/ua/news/2022/10/nau-vidsvyatkuvav-den-mizhnarodnogo-studentskogo-sportu.html
==================================================

З 26 по 30 вересня кафедра фізичного виховання та спортивної підготовки Факультету лінгвістики та соціальних комунікацій (ФЛСК) Національного авіаційного університету провела турнір з волейболу з нагоди «Дня міжнародного студентського спорту».
Головними суддями змагань виступили старші викладачі кафедри Ракитіна Т.І. та Лукашова І.В.
У турнірі взяли участь 30 осіб, які представили майже всі факультети університету. Загалом змагалося 5 команд. Ігри проводились за коловою системою, що дало можливість кожній команді помірятися силами з усіма учасниками турніру. Усі спортсмени продемонстрували свої найкращі вміння, згуртованість та жагу до перемоги.
Варто відзначити студента Факультету кібербезпеки, комп’ятерної та програмної інженерії (ФККПІ) НАУ Олексія Матвієнка, який захищає Україну в лавах ЗСУ та, перебуваючи на ротації, не кинув улюблену справу і відвідував тренування з волейболу.
Також хочемо подякувати нашому випускнику, Андрію Мельниченку, який взяв активну участь у проведенні турніру.