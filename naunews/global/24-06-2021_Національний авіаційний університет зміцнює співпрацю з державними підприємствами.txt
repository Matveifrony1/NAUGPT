Заголовок: Національний авіаційний університет зміцнює співпрацю з державними підприємствами
Дата: 24/06/2021
URL: https://nau.edu.ua/ua/news/2021/6/natsionalniy-aviatsiyniy-universitet-zmitsnyue-spivpratsyu-z-derzhavnimi-pidpriemstvami.html
==================================================

Для досягнення вагомих успіхів у комплексному розвиненні, впровадженні високих технологій, виробництві авіаційної техніки, здійснення наукової, освітньої, інноваційної та виробничої діяльності у сфері високих технологій, в рамках підписаного Генерального договору про Кластер високих технологій «АНТОНОВ», об’єдналась освітня, наукова та оборонна галузі України.
Ректор НАУ Максим Луцький, Генеральний директор ДП «Антонов» Сергій Бичков та Генеральний директор ДП «Укроборонпром» Юрій Гусєв, серед інших учасників Кластеру, обговорили можливість здійснення фундаментальних і прикладних досліджень, наукової, науково-дослідної, науково-технічної та виробничої діяльності.
Крім того, Максим Луцький, як представник найбільшого авіаційного закладу вищої освіти, підтвердив готовність сприяти здійсненню професійної підготовки висококваліфікованих фахівців з урахуванням міжнародної практики та формуванню інтегрованої системи професійної підготовки кадрів.