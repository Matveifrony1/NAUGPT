Заголовок: Візит голови Київської обласної державної адміністрації
Дата: 11/10/2019
URL: https://nau.edu.ua/ua/news/2019/10/vizit-golovi-kiivskoi-oblasnoi-derzhavnoi-administratsii.html
==================================================

До Національного авіаційного університету завітали голова Київської обласної державної адміністрації Михайло Бно-Айріян та депутат Київської обласної ради Галина Єрко.
Ректор Володимир Ісаєнко обговорив з очільником Київщини можливості співпраці. Сторони домовилися розробити та підписати Меморандум про співробітництво.
Михайло Бно-Айріян також зустрівся зі студентами Юридичного факультету для розмови у форматі hard talk. Він окреслив виклики, які наразі стоять перед представниками районних адміністрацій у Київській області, наголосивши на готовності владних структур до активного діалогу та взаємодії зі студентською молоддю. Голова Київської обласної держадміністрації відповів на безліч запитань та розповів про своє студентське життя.