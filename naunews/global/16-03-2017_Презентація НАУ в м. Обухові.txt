Заголовок: Презентація НАУ в м. Обухові
Дата: 16/03/2017
URL: https://nau.edu.ua/ua/news/2017/3/prezentatsiya-nau-v-m-obuhovi.html
==================================================

15 березня 2017 року, на запрошення Київського обласного центру зайнятості, Навчально-науковим інститутом неперервної освіти були організовані профорієнтаційні заходи з проведення уроків профорієнтації «Моя майбутня професія» на базі ЗНЗ м. Обухова (№ 5, № 2, № 3 та № 4) для 200 учнів 9–11 класів та подальшої  презентації НАУ на «ярмарку професій». У останньому заході, який проводив Обухівський міськрайонний центр зайнятості Київської області, взяло участь близько 170 старшокласників. Мета профорієнтаційних заходів – інформувати старшокласників  загальноосвітніх навчальних закладів м. Обухова про діяльність Національного авіаційного університету як одного із кращих ВНЗ держави та залучити до навчання талановитих випускників ЗНЗ м. Обухова.
НАУ на зазначених заходах представляли: НН Інститут неперервної освіти, НН Юридичний інститут, НН Гуманітарний інститут, НН Інститут інформаційно-діагностичних систем, НН Інститут аеропортів, НН Інститут екологічної безпеки та Коледж інформаційних технологій та землевпорядкування НАУ.
Старшокласники отримали вичерпні відповіді фахівців  університету про особливості навчально-виховного процесу, проходження практики, працевлаштування, наукову та міжнародну діяльність, особливості вступної кампанії 2017 р., дозвілля студентів. Випускники цього року були запрошені на дні відкритих дверей, а десятикласники – до участі у профорієнтаційних та освітніх проектах Літня школа та пробне ЗНО.