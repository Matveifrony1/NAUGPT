Заголовок: На Факультеті міжнародних відносин НАУ відбулися урочистості з нагоди 72-ої річниці незалежності Китайської народної республіки
Дата: 05/10/2021
URL: https://nau.edu.ua/ua/news/2021/10/na-fakulteti-mizhnarodnih-vidnosin-nau-vidbulisya-urochistosti-z-nagodi-72-oi-richnitsi-nezalezhnosti-kitayskoi-narodnoi-respubliki.html
==================================================

На базі центру вивчення китайської мови Факультету міжнародних відносин (ФМВ) Національного авіаційного університету відбулись урочистості з нагоди 72-ої річниці незалежності Китайської народної республіки (КНР) за участі студентів та викладачів факультету.
Почесним гостем святкування став офіційний представник Нанкінського університету, директор Школи китайської мови Хао Тунцай.
Декан ФМВ НАУ Юрій Волошин привітав китайського партнера зі святом та зазначив, що проведення таких заходів сприяє покращенню взаєморозуміння і зміцненню дружніх відносин між державами. Він, також, наголосив на важливості співпраці з китайськими університетами задля сприяння розвитку освітньої інноваційної діяльності.
Хао Тунцай подякував за співпрацю та запевнив, що всебічно сприятиме процесу викладання китайської мови для НАУвців та розширенню програм стажування викладачів та студентів університету. Він зауважив, що взаємодія між університетами сприятиме підвищенню ефективності навчальної та науково-дослідної роботи, покращенню міжнародного співробітництва та культурних зв’язків обох університетів.