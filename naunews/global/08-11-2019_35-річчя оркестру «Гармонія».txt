Заголовок: 35-річчя оркестру «Гармонія»
Дата: 08/11/2019
URL: https://nau.edu.ua/ua/news/2019/11/35-richchya-orkestru-garmoniya.html
==================================================

У Центрі культури і мистецтв відбулося святкування 35-річчя Народного духового оркестру ЦКМ НАУ «Гармонія».
Оркестр під керівництвом головного диригента, заслуженого працівника культури України Леоніда Іванова є лауреатом премії імені Олександра Бойченка та фестивалів народної творчості.
У святі взяли участь керівники інших духових оркестрів столиці, представники Будинку творчості при КМДА, студенти та викладачі НАУ.
Директор ЦКМ Олена Несмашна вручила колективу оркестру подарунок від нашого університету – акустичну систему для репетицій та нагородила грамотами студентів-членів оркестру.
Окрім гостей заходу концертну програму з творів композиторів Морозова, Колаша, Татарченка, Кальмана, Тушла, Томаса, Хенді, оцінювала спеціальна комісія для підтвердження оркестру звання народного. Така процедура переатестації передбачена що два роки.
На завершення концерту комісія підтвердила Народному духовому оркестру ЦКМ НАУ «Гармонія» – почесне звання «народного».