Заголовок: Державна екзаменаційна комісія на кафедрі військової підготовки НАУ
Дата: 27/02/2015
URL: https://nau.edu.ua/ua/news/2015/2/derzhavna-ekzamenaczijna-komisiya-na-kafedri-vijskovoi-pidgotovki-nau.html
==================================================

23-26 лютого 2015 р. на кафедрі військової підготовки НАУ згідно з наказами Міністра оборони України та ректора НАУ працювала державна екзаменаційна комісія Міністерства оборони України.
29 курсантів-випускників складали комплексний іспит за такими спеціальностями: «Автомобільні дороги і аеродроми», «Організація перевезень і управління на транспорті», «Технологія робіт та технологічне обладнання аеропортів».
Комісію очолював заступник начальника Центрального управління військових сполучень Тилу ЗСУ полковник Олександр Кравчук; заступник - начальник кафедри к. т. н. , доцент, полковник Олександр Водчиць; члени комісії - викладачі кафедри.
Відмінні знання та практичні навички показали солдати Максим Худяй, Ярослав Булгаков, Дмитро Артеменко, Олександр Ткаченко, Максим Балух, Володимир Дацюк та Михайло Люберець. Середній бал за іспит за трьома обліковими спеціальностями склав 4,2.
Підбиваючи підсумки, голова комісії полковник О. Кравчук подякував викладачам та керівництву кафедри за якісну підготовку майбутніх офіцерів кадру та висловив впевненість, що нинішні випускники гідно представлятимуть кафедру на офіцерських посадах у Збройних Силах України.
Слава Україні та її Збройним Силам!