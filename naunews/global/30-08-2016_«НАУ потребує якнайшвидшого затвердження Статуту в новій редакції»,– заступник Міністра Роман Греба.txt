Заголовок: «НАУ потребує якнайшвидшого затвердження Статуту в новій редакції»,– заступник Міністра Роман Греба
Дата: 30/08/2016
URL: https://nau.edu.ua/ua/news/2016/8/nau-potrebue-yaknayshvidshogo-zatverdzhennya-statutu-v-noviy-redaktsii–-zastupnik-ministra-roman-greba.html
==================================================

29 серпня 2016 року, під час представлення колективу НАУ тимчасового очільника – професора Тамари Іванової, заступник Міністра освітти і науки Роман Греба закликав присутніх на зустрічі членів Вченої ради та весь трудовий колектив якнайшвидше провести процедуру погодження та затвердження Статуту НАУ у новій редакції.
При цьому заступник Міністра зазначив про те, що основне завдання – привести Статут у повну відповідність до Закону України «Про вищу освіту».
Роман Греба закликав колектив НАУ докласти зусиль до того, щоб вже до 6 вересня 2016 року Статут був затверджений і в НАУ, і в МОН України.
Нагадуємо, що проект Статуту НАУ у новій редакції пройшов повноцінну процедуру громадського обговорення на офіційному сайті університету та в спеціальній робочій групі й остаточно готовий до погодження та затвердження.