Заголовок: НАУ розбудовує співпрацю з громадою міста Бучі в рамках розвитку індустріального парку «Bucha Techno Garden» та аеропорту «Антонов»
Дата: 29/02/2024
URL: https://nau.edu.ua/ua/news/2024/2/nau-rozbudovue-spivpratsyu-z-gromadoyu-mista-buchi-v-ramkah-rozvitku-industrialnogo-parku-bucha-techno-garden-ta-aeroportu-antonov.html
==================================================

29 лютого 2024 року
голова комісії з реорганізації НАУ, в.о. ректора
Володимир Шульга
, помічник ректора
Сергій Кондратюк
, в.о. декана Факультету наземних споруд і аеродромів
Октябрина Чемакіна
та її заступниця
Валентина Грабовчак
здійснили робочу поїздку до міста Бучі (Київська область).
Мета візиту
— підписання тристороннього меморандуму з міською радою і Бучанською агенцією регіонального розвитку про співпрацю в розвитку території навколо аеропорту «Антонов» та реалізацію індустріального парку «Bucha Techno Garden», а також обговорення планів і напрямів спільних дій.
Візиту передували переговори, зустрічі та воркшопи, під час яких студенти факультету наземних споруд і аеродромів НАУ долучалися до вивчення території пріоритетного розвитку «Bucha Techno Garden». Зокрема, їхні напрацювання презентувала присутнім Октябрина Чемакіна під час заходу.
Коментуючи підписання угоди, Бучанський міський голова
Анатолій Федорук зазначив
: «Ми маємо свій професійний освітній і науковий потенціал спрямовувати в розвиток наших громад. Тому я сподіваюся, що студенти будуть не тільки проходити практику, а й будуть привносити ідеї, які ми разом будемо втілювати у Бучанській громаді».
У свою чергу в.о. ректора НАУ подякував очільнику міста і його команді за теплий прийом. «Університет має відповідний науково-технічний і дослідницький потенціал для співпраці з міськими громадами. Ми готові долучатися до відновлення і реконструкції територій Бучанської громади, проєктування реабілітаційних центрів, модульного житла для переселенців і постраждалих сімей, відновлення пошкоджених об’єктів», —
наголосив Володимир Шульга
.