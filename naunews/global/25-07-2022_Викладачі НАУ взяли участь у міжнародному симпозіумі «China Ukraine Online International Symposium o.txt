Заголовок: Викладачі НАУ взяли участь у міжнародному симпозіумі «China Ukraine Online International Symposium on «Data Analysis and Intelligent Systems»
Дата: 25/07/2022
URL: https://nau.edu.ua/ua/news/2022/7/vikladachi-nau-vzyali-uchast-u-mizhnarodnomu-simpoziumi-china-ukraine-online-international-symposium-on-data-analysis-and-intelligent-systems.html
==================================================

20 липня, на базі Чжецзянського технологічного університету (місто Ханчжоу провінції Чжецзян) в онлайн форматі відбувся міжнародний симпозіум «China Ukraine Online International Symposium on «Data Analysis and Intelligent Systems».
Участь у заході взяли представники:
- Національного технічного університету України «Київський політехнічний інститут імені Ігоря Сікорського»;
- Національного авіаційного університету;
- Національної академії наук України;
- Чжецзянського технологічного університету;
- Чжецзянського науково-дослідного інституту та інші.
НАУ на симпозіумі представляли:
- Дмитро Кучеров, професор кафедри комп’ютеризованих систем управління Факультету кібербезпеки, комп’ютерної та програмної інженерії;
- Тетяна Шмельова, професор кафедри аеронавігаційних систем Факультету аеронавігації, електроніки та телекомунікацій.
На заході з доповідями виступали вчені з Китаю та України, що займаються розробкою та експлуатацією систем Штучного Інтелекту (ШІ) в різних сферах діяльності (транспорт, медицина, авіація, менеджмент, навчання та ін.).
Науковці поділилися основними досягненнями в галузі розробки інтелектуальних систем, методів обробки інформації, застосування ШІ в різних галузях господарства, отримання, аналіз та обробка великих даних, польоти БПЛА в інтегрованому просторі. Вчені обох країн виявили взаємний інтерес до представлених напрямів досліджень.