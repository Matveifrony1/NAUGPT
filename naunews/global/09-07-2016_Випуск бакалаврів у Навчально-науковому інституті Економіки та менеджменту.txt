Заголовок: Випуск бакалаврів у Навчально-науковому інституті Економіки та менеджменту
Дата: 09/07/2016
URL: https://nau.edu.ua/ua/news/2016/7/vipusk-bakalavriv-u-navchalno-naukovomu-instituti-ekonomiki-ta-menedzhmentu.html
==================================================

4 липня 2016 року в актовій залі Національного авіаційного університету відбувся урочистий захід з нагоди вручення дипломів освітнього ступеня «Бакалавр» студентам кафедр економіки, маркетингу та ресурсозабезпечення, міжнародної економіки, фінансів, обліку і аудиту, економічної кібернетики, логістики, менеджменту зовнішньоекономічної діяльності підприємств, організації авіаційних перевезень, організації авіаційних робіт та послуг Навчально-наукового інституту Економіки та менеджменту.
З привітальними словами до студентів звернулися директор ННІЕМ В. Матвєєв, декан ФМЛ О. Ільєнко, декан ФЕП О. Ареф'єва, завідувач кафедри економіки О. Сунцова, завідувач кафедри логістики М. Григорак, завідувач кафедри фінансів, обліку і аудиту О. Гайдаржийська, професор кафедри маркетингу та ресурсозабезпечення С. Петровська, доцент кафедри менеджменту зовнішньоекономічної діяльності Л. Литвиненко. Слова подяки своїм викладачам також виголосили випускники-бакалаври.
Випускникам-бакалаврам були вручені дипломи європейського зразка, а також почесні грамоти за призові місця в конкурсі-огляді дипломних робіт, за відмінні успіхи у навчанні, активну участь у науковій діяльності та громадському житті університету.
Щиро вітаємо випускників і бажаємо щастя та успіхів!