Заголовок: Національний авіаційний університет уклав договір про співпрацю з компанією «DroneUA»
Дата: 24/10/2024
URL: https://nau.edu.ua/ua/news/2024/10/natsionalniy-aviatsiyniy-universitet-uklav-dogovir-pro-spivpratsyu-z-kompanieyu-droneua.html
==================================================

Національний авіаційний університет зробив важливий крок у розвитку науково-технічного потенціалу, уклавши
договір про співробітництво з компанією «DroneUA».
Підписання угоди відбулося в рамках реалізації стратегії університету щодо впровадження інновацій у навчальний процес та підготовку фахівців за технічними спеціальностями.
У рамках цієї співпраці НАУ та «DroneUA» працюватимуть над
розвитком техніко-технологічного забезпечення, а також застосуванням робототехніки та безпілотних літальних апаратів у різних галузях господарства.
Основною метою є
впровадження сучасних науково-технічних та інформаційних рішень у навчальний процес, що допоможе студентам отримати передові знання та навички для подальшої успішної кар'єри в аграрному секторі.
Під час офіційної зустрічі
представники компанії «DroneUA» передали університету
навчальний зразок дрону. Цей дрон буде використовуватись у навчальному процесі для вивчення його технічних характеристик, принципів роботи та можливостей застосування в агротехнічних сферах. Це суттєво підвищить рівень практичної підготовки студентів, які отримають можливість працювати з найсучаснішими технологіями.
Від НАУ на зустрічі були присутні проректор з наукових досліджень та трансферу технологій
Сергій Гнатюк
, в.о. декана Факультету комп’ютерних наук
Андрій Фесенко
та керівник науково-виробничого центру «Аеронавтика»
Мирослав Рябий
. Вони наголосили на важливості тісної співпраці з промисловими партнерами для забезпечення інноваційного розвитку університету та підвищення рівня підготовки студентів.
В свою чергу представники від компанії «DroneUA»,  керівник агронапрямку «DroneUA» та «XAG Ukraine»
Анатолій Безолюк
і менеджер з продажів
Ілля Дроздов
, також відзначили важливість впровадження інноваційних рішень у навчання, що дозволить створити нові можливості для розвитку аграрного сектору.
Ця угода є черговим етапом у напрямку розвитку сучасних агротехнологій та демонструє прагнення НАУ активно інтегрувати новітні технології у навчальні програми, що відповідають викликам сьогодення.