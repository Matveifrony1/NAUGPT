Заголовок: Ізраїльська авіакосмічна держкомпанія зацікавлена в співпраці з НАУ
Дата: 29/03/2018
URL: https://nau.edu.ua/ua/news/1/3/izrailska-aviakosmichna-derzhkompaniya-zatsikavlena-v-spivpratsi-z-nau.html
==================================================

Ізраїльська державна корпорація  Israel Aerospace  Industries  Ltd (IAI) вийшла з пропозицією щодо співробітництва з Національним авіаційним університетом в галузі підготовки авіаційних спеціалістів.
Про це йшлося в ході робочої зустрічі керівництва і науковців НАУ з представниками корпорація IAI.
У заході взяли участь в.о.ректора НАУ Володимир Ісаєнко, директор інституту ІСАО Галина Суслова, начальник відділу міжнародних зв’язків НАУ В’ячеслав Тимохін, представники наукових інститутів університету ННАКІ, ННІАЕ, ННІ ІДС, ННІ ІКІТ, а зі сторони авіакорпорації Israel Aerospact  Indastries – директор відділу міжнародних зв’язків Ліна Міхаелі та  представник відділу маркетингу та розвитку корпорації Тал Катран.
Керівник НАУ Володимир Ісаєнко розповів гостям про історію нашого університету, його сучасний потенціал та про перспективи розвитку. Крім того, ознайомив з досвідом НАУ із залучення іноземних інвестицій через та роботою у спільних міжнародних проектах, а також розповів про широкі міжнародні зв’язки та участь в державному інвестиційному проекті «Створення Міжнародного центру підготовки пілотів на базі Національного авіаційного університету».
В свою чергу, представники ізраїльської сторони ознайомили наших науковців з історією створення і розвитку держкорпорації IAI, яка була заснована 1953 році, з напрямками її діяльності на сучасному етапі, продемонстрували новітні методики підготовки спеціалістів.
Володимир Ісаєнко зазначив, що співпраця НАУ з IAI може стати корисним досвідом для обох сторін, як в плані підготовки авіаційних спеціалістів, так і за іншими професійними напрямкам.
Сторони обговорили  пропозиції підготовки авіаційних фахівців за стандартами EASE, а також співпрацю у сфері кібербезпеки та БПЛА.
Довідка: Israel Aerospace Industries, IAI ( «Авіаційна промисловість Ізраїлю» - ізраїльський концерн, головний офіс якого знаходиться в аеропорту «Бен Гуріон» в районі «великого Тель-Авіва». Є відомою фірмою ізраїльського ВПК. Компанія заснована в 1953 році, займається виробництвом авіатехніки і авіоніки, випуском приладів і обладнання для космічних супутників, зв'язку і розвідки. IAI - один з провідних в світі розробників і виробників БПЛА, деякі з них не мають аналогів у світовій практиці авіабудування.
Активно займається модернізацією авіатехніки по всьому світу - підрозділ IAI «Bedek Aviation» успішно конкурує з фірмою «Боїнг» в конверсії пасажирських літаків в вантажні. Підрозділ «Бедек» має сертифікат схвалення типу на літаки Боїнг-737-300 / -400, 767-200 / -300, 747-200 / -400.
IAI є однією з провідних технологічно-промислових компаній Ізраїлю. Близько 16 тис. її співробітників створюють продукцію річним обсягом продажів близько 5 млрд доларів. Компанія отримала всесвітнє визнання в якості лідера в розвитку авіації та аерокосмічних технологій, на військових і цивільних ринках.