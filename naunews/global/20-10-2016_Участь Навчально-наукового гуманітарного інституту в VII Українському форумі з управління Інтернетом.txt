Заголовок: Участь Навчально-наукового гуманітарного інституту в VII Українському форумі з управління Інтернетом
Дата: 20/10/2016
URL: https://nau.edu.ua/ua/news/2016/10/uchast-navchalno-naukovogo-gumanitarnogo-institutu-v-vii-ukrainskomu-forumi-z-upravlinnya-internetom.html
==================================================

14 жовтня 2016 року старший викладач кафедри соціології та політології Навчально-наукового гуманітарного інституту Неля Грищенко взяла участь у VII Українському форумі з управління Інтернетом, який проходив за підтримки Міністерства інформаційної політики України та ДНУ «Інституту модернізації змісту освіти» МОН України.
На форумі були представлені доповіді: експерта Ради Європи Моніки Хортен «Європейські стандарти і практики у забезпеченні балансу між правами людини і безпекою в Інтернеті», віце-президента Міхаіла Якушева «Лабораторія з управління Інтернетом» для залучення молоді до програм стажувань ICANN», доктора юридичних наук, експерта Інтернет асоціації України Олександра Баранова «Роль держави в процесах управління Інтернетом».
Змістовною була сесія «Цифрова епоха для освіти», де піднімалися питання освітніх он-лайн ресурсів, онтологічних підручників та неформальної освіти. Модераторами цієї сесії були Вікторія Косих (Інститут модернізації змісту освіти МОН України) та Олена Черних (координатор національної мережі мультиплікаторів у сфері неформальної освіти). Вони представили напрацювання формальної та неформальної освіти з питань рівноваги та безпеки он-лайн, діяльність мультиплікаторів у сфері прав людини в Інтернеті (листопад 2015-жовтень 2016) та презентували методичний посібник «Освіта в сфері прав людини в Інтернеті» (однією із мультиплікаторів у цій сфері виступила і старший викладач кафедри соціології та політології Н. Грищенко).