Заголовок: Викладачі НАУ взяли участь у конференції «Правовий вимір досліджень ЄС»
Дата: 18/05/2022
URL: https://nau.edu.ua/ua/news/2022/5/vikladachi-nau-vzyali-uchast-u-konferentsii-pravoviy-vimir-doslidzhen-es.html
==================================================

В рамках проєкту ім. Жана Моне «Правове обличчя Європейського Союзу /LFEU», 17 травня науково-педагогічні працівники Юридичного факультету (ЮФ) Національного авіаційного університету взяли участь в науковій конференції на тему «Правовий вимір досліджень ЄС». Організатором заходу виступив Кавказький університет (Грузія).
На пленарному засіданні, присвяченому загальній політиці ЄС в Грузії, учасники конференції мали змогу ознайомитися з питаннями щодо ролі Кавказького університету в розробці політики досліджень ЄС, викликів та стану розвитку навчання у школах ЄС, інтерпретації особливостей юридичної програми та її місця в дослідженнях ЄС, процесів інтернаціоналізації Кавказького університету через програми Erasmus+.
Спікерами засідання виступили:
- заступник Міністра освіти і науки Грузії Нуну Міцкевичі;
- президент Кавказького університету Каха Шенгелія;
- заступник директора Національного центру підвищення якості освіти Лашо Маргішвілі;
- начальником відділу міжнародних зв'язків та проєктів Кавказького університету Ірена Мелуа.
Доцент кафедри теорії та історії держави і права ЮФ НАУ Катерина Водоласкова виступила на засіданні з доповіддю «Політика розвитку правових досліджень в Україні».
Важливість співпраці із Кавказьким університетом, крім іншого, обумовлена тим, що у 2021 році цей університет був обраний для участі в конкурсі Erasmus+ – Центри передового досвіду Жана Моне (CoE). Дана подія має велике значення для сприяння процесу інтеграції до ЄС у Грузії та активізації залучення академічного сектору до цього процесу.