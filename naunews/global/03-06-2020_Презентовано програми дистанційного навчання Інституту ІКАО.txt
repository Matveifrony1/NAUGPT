Заголовок: Презентовано програми дистанційного навчання Інституту ІКАО
Дата: 03/06/2020
URL: https://nau.edu.ua/ua/news/2020/cherven/prezentovano-programi-distantsiynogo-navchannya-institutu-ikao.html
==================================================

Інститут ІКАО НАУ презентував авторські програми дистанційного навчання Інституту «Методика інтерактивного навчання» на платформі Google Classroom.
Директор Інституту Галина Суслова зазначила, що Інститут ІКАО НАУ прагне задовольнити потреби авіаційних фахівців, які працюють віддалено в умовах карантину та надати їм більший доступ до навчальних можливостей. У березні 2020 року було створено «Інструкцію з розробки онлайн-курсів», що включає рекомендації для інструкторів щодо підготовки вмісту та графічного оформлення матеріалів для використання у дистанційному навчанні. Для учасників навчального процесу розроблено унікальні робочі інструкції, що адаптовані під кожен навчальний курс.
Галина Суслова зауважила, що завдяки можливостям платформи  Google Classroom матеріали навчальних курсів доступні та прості у використанні з будь-якого місця. Персональні консультації, які можна використовувати в Google Classroom були впровадженні в матеріали презентації, щоб учасники і інструктори мали можливість ефективно отримувати зворотній зв’язок в ході всього періоду навчання (посилання, виноски, коментарі).  Завдяки цьому виникає ефект присутності інструктора 24/7 під час вивчення контенту. Проміжні тести, які введені в саму структуру модулів дозволяють інструктору зрозуміти, на якому етапі знаходиться учасник навчального процесу, а учаснику підтвердити знання пройденого матеріалу чи звернути увагу на місця, які він не допрацював.
Онлайн-підготовка спеціалістів авіаційної сфери на платформі Google Classroom відповідає в повному обсязі Стандартам та Рекомендованій практиці ІКАО (SARPs), вимогам EASA, EUROCONTROL і Європейським регуляціям.
Ректор Володимир Ісаєнко підкреслив важливість розробки авторських програм дистанційного навчання Інституту ІКАО НАУ та наголосив на необхідності уніфікувати програми університету, що використовуються під час дистанційного навчання.