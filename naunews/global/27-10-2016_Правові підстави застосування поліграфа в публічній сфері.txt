Заголовок: Правові підстави застосування поліграфа в публічній сфері
Дата: 27/10/2016
URL: https://nau.edu.ua/ua/news/2016/10/pravovi-pidstavi-zastosuvannya-poligrafa-v-publichniy-sferi.html
==================================================

26 жовтня 2016 року досвідчений юрист Всеукраїнської асоціації поліграфологів Ігор Іщук провів для студентів 2 курсу Навчально-наукового юридичного інституту лекційне заняття на тему «Правові підстави та сучасні тенденції проведення досліджень із застосуванням поліграфа в публічній сфері».
Студенти отримали інформацію щодо правових підстав та перспектив проведення досліджень із застосуванням поліграфа в службових, трудових правовідносинах, а також в процесі здійснення правосуддя в Україні. Особливу зацікавленість у майбутніх юристів викликали наведені лектором приклади судових справ та службових розслідувань, у ході яких були проведені поліграфологічні дослідження.
Наприкінці заняття І. Іщук продемонстрував студентам поліграф вітчизняного виробництва, розповів про принципи його роботи та відповів на численні запитання студентів та викладачів кафедри конституційного та адміністративного права ННЮІ.
Для постійного зв'язку освіти й практики вирішено продовжувати такі зустрічі та проводити спільно заходи правового характеру.