Заголовок: Студенти НН ЮІ – учасники Всеукраїнського проекту  «Rotaract tree»
Дата: 15/10/2015
URL: https://nau.edu.ua/ua/news/2015/10/studenti-nn-yui-–-uchasniki-vseukrainskogo-proektu-rotaract-tree.html
==================================================

10 жовтня 2015 року студенти Навчально-наукового юридичного інституту взяли участь у Всеукраїнському проекті «Rotaract tree», одним із організаторів якого є студентка НН ЮІ - Юліанна Міглазова (група ПР-302). Мета -  формування екологічної культури у населення, поширення знань про стан, значення та захист зелених насаджень.
Ротаракт - громадська клубна організація молоді віком 18-30 років, що належить до великої родини Ротарі «Київ-Софія». Проекти Ротаракту поділяють на 3 великі групи: проекти професійного розвитку та розвитку лідерських навичок; соціальні проекти; клубні проекти. Саме через соціальні проекти та акції молодь знайомиться з потребами суспільства та шукає можливості їм допомогти. Соціальні проекти Ротаракт-клубів спрямовані на вирішення проблем різних соціальних напрямів: наркоманія, СНІД, діти, які залишилися без піклування батьків та діти-інваліди, екологія, здоровий спосіб життя, освіта, культурна грамотність тощо.
Під час екологічної акції, яка проходила в рамках проекту «Rotaract tree», студенти разом із членами Ротаракт-клубу м. Києва висадили понад 30 кущів у парку «Володимирська гірка». Можна сподіватися, що цей висаджений зелений оазис стане місцем зустрічі городян та гостей міста Києва.