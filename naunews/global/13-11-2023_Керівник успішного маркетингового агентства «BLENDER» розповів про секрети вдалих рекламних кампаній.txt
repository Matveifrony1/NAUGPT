Заголовок: Керівник успішного маркетингового агентства «BLENDER» розповів про секрети вдалих рекламних кампаній спільноті НАУ
Дата: 13/11/2023
URL: https://nau.edu.ua/ua/news/2023/11/kerivnik-uspishnogo-marketingovogo-agentstva-blender-rozpoviv-pro-sekreti-vdalih-reklamnih-kampaniy-spilnoti-nau.html
==================================================

Дмитро Воронков зустрівся зі студентами та викладачами Факультету міжнародних відносин та провів тренінг на тему «Сутність маркетингу та його концепція в розрізі українського бізнесу».
Під час зустрічі спікер розповів про практичні інструменти та моделювання маркетингових стратегій у сьогоднішніх реаліях, про силу бренду та як він впливає на споживача. Дмитро Воронков зазначив, що бізнес, як всякий живий організм, народжується, живе, дорослішає та іноді хворіє. Під впливом часу та різних обставин часто виживає саме той бізнес, який не боїться змінюватись та адаптуватися в найкоротші терміни. Крім іншого, компанії мають постійно працювати над покращенням свого продукту, прокачуванням та пропозицією нового сервісу, збільшенням швидкості обслуговування, що дозволить випередити конкурентів у гонитві за клієнтом.
Дмитро Воронков також проаналізував цікаві кейси українських компаній та пояснив чому одні рекламні компанії ефективні, а інші заводять компанію в глухий кут. На завершення зустрічі лектор відповів на запитання студентів факультету.