Заголовок: Київські ліцеїсти зацікавились навчанням в НАУ
Дата: 14/09/2016
URL: https://nau.edu.ua/ua/news/2015/11/kiivski-litseisti-zatsikavilis-navchannyam-v-nau.html
==================================================

9 вересня 2016 року доцент кафедри цивільного права і процесу Навчально-наукового Юридичного інституту Олена Гусарєва провела профорієнтаційний захід у ліцеї «Голосіївський» № 241 та Спеціалізованій школі з поглибленим вивченням англійської мови № 155 м. Києва.
Хоча обрана учнями спеціалізація не має юридичного спрямування, проте вони виявили неабияку зацікавленість у правовій тематиці. Так, ліцеїсти, які навчаються за математичним та економічним профілем, із задоволенням обговорювали ситуативні питання, присвячені ролі права у формуванні сімейних правовідносин. У свою чергу, учням СШ № 155 м. Києва, які навчаються за спеціалізованою програмою з іншомовним нахилом, для обговорення було запропоновано проблематику визначення ролі та значення сім’ї у сучасному суспільстві.
Після проведених бесід старшокласники зацікавилися спеціалізаціями університету. Про це свідчить багато поставлених ними запитань, які стосувалися Правил прийому до ВНЗ, організації підготовчих курсів та напрямів підготовки фахівців у НАУ, специфіки подальшого працевлаштування у правничій сфері, міжнародних зв’язків університету тощо.
Учні отримали не тільки корисну інформацію з правових питань, але й вичерпні відповіді на запитання з приводу можливості та переваг навчання в одному з провідних вищих навчальних закладів України - Національному авіаційному університеті.
Наприкінці зустрічей Олена Гусарєва побажала майбутнім абітурієнтам наснаги та вдалого професійного вибору!