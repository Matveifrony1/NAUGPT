Заголовок: Представники НАУ взяли участь у змаганнях ХІХ універсіади м. Києва з шахів
Дата: 13/11/2023
URL: https://nau.edu.ua/ua/news/2023/11/predstavniki-nau-vzyali-uchast-u-zmagannyah-hih-universiadi-m-kieva-z-shahiv.html
==================================================

07 – 08 листопада, на базі Міжрегіональної Академії Управління Персоналом, пройшла Універсіада м. Києва з шахів. У змаганнях взяли участь шахісти з 17 ЗВО міста Києва, загалом понад 90 студентів.
Збірна команда НАУ була представлена у наступному складі : капітан команди Могильний Павло (ФКНТ 433), Бондаревський Максим (ФКНТ 313), Караульний Іван (ФКПІ 224), Пивоваров Антон (ФКПІ 32), Чередниченко Микола (ФКНТ 336), Білоус Тетяна (ФТМЛ 103), Дударенко Марина (ФАЕТ 163), Миронова Євгенія (ФЛСК 228).
У перший день змагань, за програмою Універсіади, проходив командний «рапід», а на наступний день шахісти змагалися в індивідуальному «бліці». Усі учасники турніру намагалися продемонструвати стратегічне мислення і вміння приймати швидкі та обґрунтовані рішення.
За результатом запеклої боротьби збірна команда НАУ, у загальному командному заліку, посіла 4 місце. З огляду на конкуренцію серед 17 збірних команд, це досить високий результат. Тож, вітаємо наших спортсменів і тренера команди, доцента кафедри фізичного виховання та спортивної підготовки ФЛСК Вржесневського І.І.