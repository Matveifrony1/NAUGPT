Заголовок: Міжнародне наукове співробітництво Юридичного факультету з Люблінським університетом Марії Кюрі-Склодовської
Дата: 18/12/2024
URL: https://nau.edu.ua/ua/news/2024/12/mizhnarodne-naukove-spivrobitnitstvo-yuridichnogo-fakultetu-z-lyublinskim-universitetom-marii-kyuri-sklodovskoi.html
==================================================

У рамках Угоди про співробітництво,
9 грудня 2024 року
завідувачка кафедри кримінального права і процесуЮридичного факультету
Софія Лихова
взяла участь у
міжнародному науково-практичному семінарі
на тему
«Відповідальність за незаконне позбавлення волі і викрадення людини»
, організатором якого є Університет Марії Кюрі-Склодовської (Республіка Польща, м. Люблін).
Провідні вчені обговорили проблеми кваліфікації такого злочину як незаконне позбавлення волі і викрадення людини. Завідувачка кафедри кримінального права і процесу, доктор юридичних наук, професор
Софія Лихова
у
своїй
доповіді
на тему
«Незаконне позбавлення волі і викрадення людини за кримінальним правом України (ст. 146 КК України)»
охарактеризувала основні ознаки даного злочину та специфічні проблеми, які виникають під час його кваліфікації.
Особливу увагу вона звернула на зміст
кваліфікуючих та особливо кваліфікуючих ознак у цьому складі. Також професорка проаналізувала суміжні склади злочинів, розповіла про особливості кваліфікації застосування зброї під час вчинення даного злочину та запропонувала ввести в диспозицію ч. 2 ст. 146 КК України таку кваліфікуючу ознаку, як вчинення викрадення людини на замовлення.
Позитивним є те, що учасниками окрему увагу приділено тим законодавчим нормам, які відрізняються у КК України та у КК Республіки Польща.
За результатами роботи
Міжнародної конференції планується видання колективної монографії.