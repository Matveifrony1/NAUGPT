Заголовок: Конституціоналізм та Конституція України
Дата: 02/11/2015
URL: https://nau.edu.ua/ua/news/2015/11/konstituczionalizm-ta-konstitucziya-ukraini.html
==================================================

28 жовтня 2015 року кафедра теорії та історії держави і права Навчально-наукового Юридичного інституту провела міжкафедральний науково-практичний круглий стіл на тему: «Конституціоналізм та Конституція України».
Мета - всебічне пізнання та осмислення вихідних засад доктрини конституціоналізму, сутності Конституції України, її властивостей, механізму реалізації конституційних норм.
У рамках заходу відбулося обговорення питань, пов’язаних із конституційною реформою України, а саме: проблеми реалізації прав та свобод людини і громадянина; правореалізація конституційних трудових прав; особливості національного конституціоналізму; юридична природа органів конституційного контролю; роль європейської інтеграції у становленні конституціоналізму в Україні.
Оскільки дана тематика є актуальною, у студентів виникало багато питань щодо способів реалізації освітніх, культурних та трудових прав.
Учасники круглого столу зробили висновок, що нині необхідно особливу увагу приділяти проблемам чинності та реалізації Конституції України, що відображають головні аспекти розвитку суспільства, ступінь зрілості його економічних, політичних та соціально-правових інститутів, дослідженню відповідальності, її ролі в механізмі реалізації Конституції України, організаційно-правовим гарантіям та процедурам забезпечення її ефективної дії.