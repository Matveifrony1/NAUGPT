Заголовок: Перші кроки до авіаційної мрії: профорієнтаційний день у навчальному ангарі НАУ
Дата: 28/10/2024
URL: https://nau.edu.ua/ua/news/2024/10/pershi-kroki-do-aviatsiynoi-mrii-proforientatsiyniy-den-u-navchalnomu-angari-nau.html
==================================================

22 жовтня 2024 року
Авіаційний навчальний ангар Національного авіаційного університету відкрив свої двері для учнів 10-х класів Середньої загальноосвітньої школи № 12 міста Києва. Освітній простір став майданчиком для профорієнтаційного заходу, організованого спільними зусиллями Навчально-наукового інституту розвитку освіти, Аерокосмічного факультету та Факультету аеронавігації, електроніки та телекомунікацій .
Захоплюючу екскурсію для майбутніх абітурієнтів
провів заступник декана Аерокосмічного факультету
Віктор Бородій
. Школярі мали можливість побачити справжній навчальний аеродром під дахом, створений для підготовки висококваліфікованих авіаційних спеціалістів.
У заході взяли участь:
Євген Габрусенко
— к.т.н., доцент кафедри електроніки, робототехніки і технологій моніторингу та інтернету речей ФАЕТ;
Галина Лазарєва
— директорка ННІРО, заслужена працівниця освіти України;
Тетяна Петровська
— к.пед.н., директорка Центру допрофесійної підготовки та обдарованої учнівської молоді ННІРО;
Світлана Грузинська
— провідна фахівчиня Підготовчого відділення ННІРО;
Студенти 5-го курсу ФАЕТ;
Викладачі СЗШ № 12 Солом’янського району м. Києва.
Учні отримали вичерпну інформацію про можливості навчання на АКФ і ФАЕТ, а також про підготовчі курси ННІРО для майбутніх абітурієнтів.
Авіаційний навчальний ангар НАУ — це не просто навчальний простір, а
місце, де починається шлях до професійної мрії
в авіаційній галузі. Національний авіаційний університет завжди радий вітати майбутніх студентів у своїх стінах!