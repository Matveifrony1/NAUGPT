Заголовок: Випускниця Факультету економіки та бізнес-адміністрування Національного авіаційного університету перемогла у Всеукраїнському конкурсі кваліфікаційних робіт
Дата: 07/06/2021
URL: https://nau.edu.ua/ua/news/2021/6/vipusknitsya-fakultetu-ekonomiki-ta-biznes-administruvannya-natsionalnogo-aviatsiynogo-universitetu-peremogla-u-vseukrainskomu-konkursi-kvalifikatsiynih-robit.html
==================================================

20-21 травня на базі Державного університету «Одеська політехніка» було проведено Всеукраїнський конкурс кваліфікаційних робіт зі спеціальності «Підприємництво, торгівля і біржова діяльність».
Випускниця Факультету економіки та бізнес-адміністрування (ФЕБА) Національного авіаційного університету Вікторовська Тетяна здобула перемогу з роботою на тему «Управління підприємницькими ризиками авіакомпанії (за матеріалами ПАТ «Міжнародні авіалінії України»).
Оргкомітет Конкурсу нагородив Тетяну дипломом І ступеня та висловив подяку науковому керівнику – завідувачу кафедри економіки та бізнес-технологій ФЕБА, д.е.н., професору Ушенко Наталі Валентинівні.
Інші випускники ФЕБА НАУ були відзначені грамотами в різних номінаціях:
- «За багатоаспектність і міждисциплінарність дослідження проблеми» нагороджено Алексеєнко Ірину (науковий керівник: д.е.н., доцент Князева Т.В.);
- «За високий рівень теоретичного обґрунтування досліджуваної проблеми» нагороджено Заріцьку Катерину (науковий керівник: д.е.н., проф. Ушенко Н.В.);
- «За високий аналітико-методичний рівень розробки» нагороджено Яременко Катерину (науковий керівник: к.е.н., доцент Штик Ю.В.).
Вітаємо наших випускників та бажаємо їм подальших успіхів.