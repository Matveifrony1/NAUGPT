Заголовок: Презентація НАУ у смт. Бородянці
Дата: 22/04/2016
URL: https://nau.edu.ua/ua/news/2016/4/prezentacziya-nau-u-smt-borodyanczi.html
==================================================

21 квітня 2016 року Інститут доуніверситетської підготовки, за сприяння голови Наглядової ради університету О. Бадрудінова, організував поїздку співробітників НАУ для участі у «ярмарку професій», що проводив Бородянський районний центр зайнятості.
Близько 300 старшокласникам із трьох ЗНЗ селища та дев'ятьох ЗНЗ Бородянського району була запропонована презентаційна програма про Національний авіаційний університет, що складалася з демонстрації фільму, фахових консультацій щодо рівня акредитації ВНЗ, особливостей підготовки фахівців, структури університету, сучасного науково-технічне забезпечення навчального процесу та умов вступу у 2016 році. Співробітники НАУ довели до відома учнів інформацію про англомовний проект, дозвілля студентів, а також можливість отримання другої вищої освіти, навчання на кафедрі військової підготовки. Увагу учнів привернули особливості навчання в Інституті доуніверситетської підготовки, де є можливість підготуватися до загальнонаціонального ЗНО та отримати додаткові до 10 балів при вступі на інженерно-технічні та природничо-математичні спеціальності.
Університет на профорієнтаційній роботі представили: Інститут до університетської підготовки, НН Гуманітарний інститут, НН Юридичний інститут, НН інститут Аеронавігації, НН інститут Міжнародних відносин та НН інститут Аеропортів.
Важливим моментом профорієнтаційної поїздки стали також зустрічі із учнями 10-11 класів на базі загальноосвітніх навчальних закладів та підписання із ЗНЗ смт. Бородянки угод про співробітництво з університетом.
Адміністрації ЗНЗ та Бородянського РЦЗ висловили вдячність фахівцям НАУ за проведену роботу, результатом якої, сподіваємось, буде те, що старшокласники Бородянщини навчатимуться в Національному авіаційному університеті.