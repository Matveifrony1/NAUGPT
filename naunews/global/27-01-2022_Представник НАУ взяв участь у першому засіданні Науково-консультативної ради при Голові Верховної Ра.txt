Заголовок: Представник НАУ взяв участь у першому засіданні Науково-консультативної ради при Голові Верховної Ради України
Дата: 27/01/2022
URL: https://nau.edu.ua/ua/news/2022/1/predstavnik-nau-vzyav-uchast-u-pershomu-zasidanni-naukovo-konsultativnoi-radi-pri-golovi-verhovnoi-radi-ukraini.html
==================================================

Декан Факультету міжнародних відносин Юрій Волошин взяв участь у першому установчому засіданні Науково-консультативної ради при Голові Верховної Ради України.
Члени Науково-консультативної ради розглянули організаційні питання, обрали заступника голови та вченого секретаря. Крім того, учасники засідання обговорили подальші плани щодо напрацювання наукової концепції розвитку законодавства за різними галузями.
Декан факультету Юрій Волошин увійшов до секції «Міжнародного права», фахівці якої будуть, в першу чергу, здійснювати науковий супровід законопроєктної роботи та адаптації законодавства України до законодавства Європейського Союзу.
Науково-консультативна рада при Голові Верховної Ради України – це консультативно-дорадчий орган, що функціонує для залучення висококваліфікованих фахівців у сфері права до законопроєктної роботи, підготовки наукових висновків з питань діяльності Верховної Ради України, які потребують наукового забезпечення.