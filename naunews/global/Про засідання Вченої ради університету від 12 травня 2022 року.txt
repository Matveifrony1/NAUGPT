Заголовок:Про засідання Вченої ради університету від 12 травня 2022 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-12-travnya-2022-roku/
==================================================
Про засідання Вченої ради університету від 12 травня 2022 року
12 травня 2022 року відбулось засідання Вченої ради Національного авіаційного університету

 

На початку засідання Вченої ради університету ректор НАУ Максим Луцький вручив атестати та відзнаки співробітникам університету:

Атестат професора вручено ОСТРОУМОВУ Івану Вікторовичу – професору кафедри аеронавігаційних систем Факультету аеронавігації, електроніки та телекомунікацій; ЯКОВИЦЬКІЙ Ладі Савеліївні – професору кафедри авіаційної психології Факультету лінгвістики та соціальних комунікацій.

Атестат доцента вручено СКИБІ Івану Петровичу – доценту кафедри філософії Факультету лінгвістики та соціальних комунікацій; СКИРДІ Тетяні Сергіївні – доценту кафедри іноземних мов Факультету міжнародних відносин.

Диплом кандидата наук вручено ГУРІ Світлані Миколаївні – помічнику ректора Національного авіаційного університет.

Нагрудний знак Міністерства освіти і науки України «За наукові та освітні досягнення» вручено БОРСУКУ Павлу Сергійовичу – директору Інституту інноваційних освітніх технологій.

Подяку Міністерства освіти і науки України вручено ЛАРІОНОВІЙ Аллі Леонідівні – завідувачу відділу «Музей історії НАУ» Державного музею авіації імені О. К. Антонова Національного авіаційного університету.

Почесну грамоту за особливі заслуги перед Національним авіаційним університетом вручено ПОЛУХІНУ Анатолію Васильовичу – проректору з навчальної роботи Національного авіаційного університету.

На засіданні було присвоєно вчене звання професора: по кафедрі конституційного і адміністративного права ЛЕГЕНЬКОМУ Миколі Івановичу – професору кафедри конституційного і адміністративного права Юридичного факультету, доктору юридичних наук, доценту; по кафедрі льотної експлуатації, аеродинаміки та динаміки польоту ДМІТРІЄВУ Олегу Миколайовичу – завідувачу кафедри льотної експлуатації, аеродинаміки та динаміки польоту Льотної академії Національного авіаційного університету, доктору технічних наук, доценту; по кафедрі публічного управління та адміністрування ЛЕЛЕЧЕНКО Анжелі Павлівні – професору кафедри публічного управління та адміністрування Навчально-наукового інституту неперервної освіти, доктору наук з державного управління, доценту; по кафедрі туризму та авіаційних перевезень СІКІРДІ Юлії Володимирівні – доцента кафедри туризму та авіаційних перевезень Льотної академії Національного авіаційного університету, кандидату технічних наук, доценту; по кафедрі управління людським фактором ТОЛОЧКО Світлані Вікторівні – професору кафедри управління людським фактором Навчально-наукового інституту неперервної освіти, доктору педагогічних наук, доценту; вчене звання доцента: по кафедрі іноземних мов ГОНЧАРЕНКО-ЗАКРЕВСЬКІЙ Наталії Валеріївні – завідувачу кафедри іноземних мов Факультету міжнародних відносин, кандидату педагогічних наук; по кафедрі аеронавігації КУШНЄРОВІЙ Надії Іванівні – завідувачу кафедри аеронавігації Льотної академії Національного авіаційного університету, кандидату технічних наук; по кафедрі міжнародних економічних відносин і бізнесу СИДОРЕНКО Катерині Вікторівні – доценту кафедри міжнародних економічних відносин і бізнесу Факультету міжнародних відносин, кандидату економічних наук; по кафедрі безпеки польотів СИТНИКУ Юрію Борисовичу – завідувачу кафедри безпеки польотів Льотної академії Національного авіаційного університету, кандидату технічних наук; по кафедрі інформаційних технологій СОРОЦІ Михайлу Юрійовичу – доценту кафедри інформаційних технологій Льотної академії Національного авіаційного університету, кандидату технічних наук.

Прийнято рішення щодо представлення до нагородження співробітників університету.

Членами Вченої ради затверджено узагальнений план першочергових ремонтно-будівельних робіт на об’єктах Національного авіаційного університету в 2022-2023 роках. А також внесено зміни до структури Факультету міжнародних відносин, Факультету лінгвістики та соціальних комунікацій та Юридичного факультету.

Крім того:

– закрито низку освітньо-професійних програм першого (бакалаврського) та другого (магістерського) рівнів вищої освіти;

– відкрито в аспірантурі Національного авіаційного університету нові спеціальності для підготовки здобувачів вищої освіти ступеня доктора філософії та затверджено освітньо-наукові програми цих спеціальностей;

– відкрито нові спеціальності для підготовки здобувачів наукового ступеня доктора наук у докторантурі Національного авіаційного університету.

Також у зв’язку з введеним воєнним станом в Україні було прийнято рішення не проводити конкурс на заміщення вакантних посад науково-педагогічних працівників в Національному авіаційному університеті.

Затверджено теми докторських дисертацій Гордієнка Олександра Миколайовича, Райчевої Лариси Іванівни, Салькової Ірини Юріївни, Титикало Володимира Сергійовича.

Окрім того, рекомендовано до друку низку навчальних видань, збірників наукових праць та наукових журналів.

 