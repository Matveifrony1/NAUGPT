Заголовок: Конференція іноземних студентів-початківців
Дата: 28/04/2017
URL: https://nau.edu.ua/ua/news/2017/4/konferentsiya-inozemnih-studentiv-pochatkivtsiv.html
==================================================

27 квітня 2017 року на підготовчому відділенні Центру міжнародної освіти відбулася конференція іноземних слухачів «Наукові винаходи, що змінили наше життя».
У заході взяли участь слухачі підготовчого відділення Центру міжнародної освіти НАУ  та гості – слухачі підготовчого відділення для навчання іноземних громадян Київського національного університету імені Тараса Шевченка. Це майже 70 слухачів та викладачів.
Більшість доповідей було присвячено медичній тематиці. Приділялася увага проблемам обчислювальної техніки та засобам комунікації, архітектурі, дизайну тощо.
Справили враження на слухачів цікаві пізнавальні доповіді, що супроводжувалися змістовними презентаціями.
Для більшості іноземців наша конференція стала першим досвідом публічного виступу перед чималою аудиторією слухачів. Вона наочно продемонструвала позитивний результат співпраці слухачів та їхніх керівників-викладачів.
Всі доповідачі отримали сертифікати.