Заголовок: Провідні юристи діляться досвідом із студентами
Дата: 16/06/2017
URL: https://nau.edu.ua/ua/news/2017/6/providni-yuristi-dilyatsya-dosvidom-iz-studentami.html
==================================================

Щоби познайомити студентів з повноваженнями нотаріуса, діяльністю Вищого господарського суду України та відділу Солом`янського управління поліції Головного Управління Національної поліції у Києві, у Навчально-науковому Юридичному інституті організовали ряд зустрічей студентів першого курсу із юристами-практиками.
Так,12 червня 2017 року проведено зустріч студентів з приватним нотаріусом Людмилою Бойко. Під час лекції на тему «Нотаріат в Україн»», першокурсникам окреслено основні аспекти діяльності нотаріуса, визначено важливі риси, що повинні бути притаманні кожному юристу: грамотність, порядність, уважність тощо.
13 червня  2017 року екс-голова Вищого господарського суду України Сергій Демченко провів лекцію на тему: «Основні аспекти діяльності Вищого господарського суду України», під час якої розкрив діяльність Вищого господарського суду України, повноваження суддів, структуру та принципи, за якими функціонує орган судової гілки влади.
Також, 13 червня 2017 року начальник відділу Солом`янського управління поліції Головного Управління Національної поліції в м. Києві, підполковник поліції Василь Северин  прочитав студентам лекцію на тему: «Організація і діяльність поліції України (загальні питання)».
Зустрічі із юристами-практиками допомагають першокурсникам глибше усвідомлювати свою майбутню професію правознавця і правозахисника, наперед знати, які обов`язки їх чекають на професійному шляху, розуміти, як готувати себе до професійного життя.