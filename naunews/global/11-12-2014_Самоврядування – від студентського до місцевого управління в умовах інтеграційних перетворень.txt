Заголовок: Самоврядування – від студентського до місцевого управління в умовах інтеграційних перетворень
Дата: 11/12/2014
URL: https://nau.edu.ua/ua/news/2014/12/samovryaduvannya-–-vid-studentskogo-do-misczevogo-upravlinnya-v-umovax-integraczijnix-peretvoren.html
==================================================

6 грудня 2014 року студенти Юридичного інституту взяли участь у роботі круглого столу на тему «Самоврядування – від студентського до місцевого управління в умовах інтеграційних перетворень», який проходив у Київському університеті права НАН України.
Захід присвячено Дню місцевого самоврядування, що відзначається в Україні щороку 7 грудня відповідно до Указу Президента України від 25 листопада 2000 р. № 1250/2000.
Наукове товариство студентів зі студентським парламентом Київського університету права традиційно зібрали студентів різних ВНЗ України. В рамках роботи круглого столу учасники розглянули: Угоду про Асоціацію України з Європейським Союзом; переосмислення застарілих підходів у вирішенні проблем самоврядування в Україні; новий Закон України «Про вищу освіту» в контексті діяльності студентського самоврядування і наукового товариства студентів; взаємодію органів студентського самоврядування з адміністрацією ВНЗ, органами місцевого самоврядування та органами виконавчої влади; самоврядування студентів як важливий інститут муніципального управління тощо.
Активна участь студентів Юридичного інституту у круглих столах, науково-методичних семінарах, які проводяться в інших навчальних закладах сприяє активізації студентства та вкотре доводить, що майбутнє держави  в руках молодого покоління.