Заголовок: Участь представників Юридичного факультету у Міжнародній науковій конференції Сухумського державного університету
Дата: 17/12/2024
URL: https://nau.edu.ua/ua/news/2024/12/uchast-predstavnikiv-yuridichnogo-fakultetu-u-mizhnarodniy-naukoviy-konferentsii-suhumskogo-derzhavnogo-universitetu.html
==================================================

9-11 грудня 2024 року
завідувачка кафедри теорії та історії держави і права Юридичного факультету
Олена Макеєва та здобувачі вищої освіти
першого (бакалаврського) рівня англомовного проєкту спеціальності 081 «Право»
Каріна Войтович та Дар’я Базилевська
на запрошення Сухумського державного університету (м. Тбілісі, Грузія)
взяли участь у Міжнародній науковій конференції «Актуальні питання воєнного та повоєнного права і політики»,
яка проходила на факультеті права та дипломатії.
Конференція була присвячена
75-річчю прийняття Женевських конвенцій 1949 року та проходила у два етапи: 9-10 грудня — для викладачів, 11-12 грудня — для студентів. Участь у ній взяли науковці та студенти з Грузії, України, Словенії тощо.
З вітальним словом звернувся
ректор Сухумського державного університету, професор
Зураб Хонелідзе
, який привітав учасників та гостей заходу, наголосив на актуальності грузинської парадигми миру та побажав плідної роботи усім присутнім.
Під час проведення конференції завідувачка кафедри теорії та історії держави і права
Олена Макеєва презентувала доповідь
на тему
«Право на гідність під час війни: актуальні проблеми»
, а здобувачі вищої освіти
Каріна Войтович та Дар’я Базилевська
виступили з
презентацією «Захист прав цивільного населення в умовах сучасних збройних конфліктів»
.
Щиро дякуємо нашим грузинським партнерам за запрошення та надану можливість долучитися до наукового заходу, який ще більше зміцнив міжнародне наукове співробітництво державного некомерційного підприємства «Державний університет «Київський авіаційний інститут»».