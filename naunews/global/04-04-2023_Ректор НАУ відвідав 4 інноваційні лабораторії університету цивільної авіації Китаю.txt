Заголовок: Ректор НАУ відвідав 4 інноваційні лабораторії університету цивільної авіації Китаю
Дата: 04/04/2023
URL: https://nau.edu.ua/ua/news/2023/4/rektor-nau-vidvidav-4-innovatsiyni-laboratorii-universitetu-tsivilnoi-aviatsii-kitayu.html
==================================================

Під час візиту до Civil Aviation University of China (CAUC) в місті Тяньцзінь Максим Луцький ознайомився з чотирма науково-інноваційними лабораторіями: аеродромного і радіолокаційного контролю, лабораторією безпеки й надійності та лабораторію електромагнітного моделювання, де поговорив з представниками кожної щодо їхньої роботи та досягнень, а також оглянув оснащення та обладнання, яке використовується для проведення досліджень та тестувань.
В лабораторії аеродромного контролю говорили про технології, які використовуються для забезпечення безпеки польотів. В лабораторії радіолокаційного контролю знайомилися з роботою систем контролю повітряного простору та засобами виявлення літаків. Лабораторія безпеки та надійності зосереджена на дослідженні проблем безпеки в авіаційній галузі, а також на розробці та тестуванні нових технологій, що поліпшують безпеку. Лабораторія електромагнітного моделювання продемонструвала наскільки може бути корисною для студентів та дослідників, що працюють в області електроніки та телекомунікацій, оскільки вони дозволяють проводити дослідження та експерименти з електромагнітними полями та пристроями без реального використання фізичних елементів, що може бути дуже коштовним та небезпечним.
Загалом, подібні лабораторії є важливим інструментом для навчання та досліджень в авіаційній галузі, що допомагає підвищити безпеку та ефективність управління повітряним рухом.
Ректор НАУ мав нагоду поспілкуватися з віцепрезидентом паном BAI Jie, директором Академії CAAC пані YU Lijun, заступником директора департаменту міжнародних зв'язків пані LIU Yuanyuan, викладачем коледжу Safety Science and Engineering паном LIU Dai, координатором програм відділу міжнародних зв'язків паном YUAN Hua та обговорити потенційні можливості співпраці.
Максим Луцький подякував за таку цікаву презентацію та зауважив щодо важливості використання подібних лабораторій і у НАУ, згадавши тренажер диспетчерсько-авіаційної вежі, аерокосмічний центр, лабораторію диспетчерських тренажерів та супутникових технологій, навчально-науковий центр з практичної підготовки спеціалістів з ОПР та лабораторію систем спостереження і метеорології тощо. «Підтримка наукових досліджень та інноваційних проєктів є ключовим фактором для розвитку галузі»,- зазначив ректор НАУ.