Заголовок: Розпочато прийом заяв ОС «Бакалавр»
Дата: 13/08/2020
URL: https://nau.edu.ua/ua/news/2020/serpen/rozpochato-priyom-zayav-os-bakalavr.html
==================================================

У Національному авіаційному університеті розпочато
прийом заяв та документів
від вступників на основі повної загальної середньої освіти.
Приймальна комісія НАУ розробила
покрокову інструкцію
для майбутніх бакалаврів та рекомендує вступникам бути максимально уважними та не поспішати під час заповнення заяви на вступ. Відстежити увесь процес проходження своєї заяви вступник може через її статус, який змінюватиметься в електронному кабінеті.
Цього року, окрім особистого подання заяв та документів до Приймальної комісії НАУ, можливе подання оригіналів необхідних документів для зарахування на місця державного та регіонального замовлення шляхом надсилання їх засобами поштового зв’язку з обов’язковим описом вкладень на
адресу Приймальної комісії
в терміни, визначені в
розділі V
або відповідно до нього. Дату подання документів визначають за відтиском штемпеля відправлення на поштовому конверті. У такому випадку договір про навчання між ЗВО та вступником (за участі батьків або законних представників – для неповнолітніх вступників) укладається впродовж 10 робочих днів від дати початку навчання.
Також подання оригіналів необхідних документів для зарахування на навчання може здійснюватися й шляхом надсилання їх сканованих копій, з накладанням на відповідні файли
кваліфікованого електронного підпису
вступника. Документи подаються на електронну адресу Приймальної комісії в терміни, визначені в
розділі V
, а надання оригіналів необхідних документів та укладання договору про навчання між НАУ та вступником (за участі батьків або законних представників – для неповнолітніх вступників) здійснюється впродовж 10 робочих днів від дати початку навчання. Для подання оригіналів документів з накладанням КЕП скористайтеся
формою
на сайті Приймальної комісії НАУ.
Абітурієнти можуть подати до п’яти заяв на місця державного та регіонального замовлення у фіксованих (закритих) та відкритих конкурсних пропозиціях. Подання заяв на конкурсні пропозиції для участі в конкурсі на місця за кошти фізичних та/або юридичних осіб не обмежується.
Під час подання заяв вступник зазначає у кожній із заяв її пріоритетність відносно інших поданих ним заяв, при цьому показник пріоритетності 1 означає найвищу пріоритетність. Подання заяв та документів від осіб, які вступають за результатами зовнішнього незалежного оцінювання, іспитів, творчих конкурсів, складених з 01 по 12 серпня, триватиме до 18:00 22 серпня 2020 року. Детальніше про терміни зарахування за
посиланням
.
Шановні вступники! Якщо у вас виникли питання ви можете звернутись до
представників інститутів та факультетів університету
або підійти на особисту консультацію до Приймальної комісії НАУ, що працює з понеділка по п’ятницю згідно з
графіком
.
Чекаємо у дружній родині Національного авіаційного університету!