Заголовок: Звернення ректора НАУ Максима Луцького з нагоди Дня Незалежності України
Дата: 24/08/2023
URL: https://nau.edu.ua/ua/news/2023/8/zvernennya-rektora-nau-maksima-lutskogo-z-nagodi-dnya-nezalezhnosti-ukraini.html
==================================================

Незалежність – то право, сила та натхнення для нашої держави. У День Незалежності України, який відзначається вже 32 рік поспіль 24 серпня, ми в умовах війни, перш за все маємо пам’ятати, якою ціною відстоюємо її знову.
У цей час випробовувань кожен із нас є ланкою ланцюга віри, волі та спільної мети — Перемоги.
Ми демонструємо світові нашу рішучість, рухаючись вперед, попри виклики та перешкоди. Історія українського народу вчить нас, що віра в майбутнє і єдність допомагають подолати будь-які виклики.
Нехай мир повернеться в кожну українську родину, а Перемога стане звитягою нашої волі.