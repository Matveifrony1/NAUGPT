Заголовок: До НАУ з ознайомчим візитом завітав директор Об’єднаного центру передових технологій з кібероборони НАТО  (NATO CCDCOE) доктор Март Ноорма
Дата: 13/02/2024
URL: https://nau.edu.ua/ua/news/2024/2/do-nau-z-oznayomchim-vizitom-zavitav-direktor-ob’ednanogo-tsentru-peredovih-tehnologiy-z-kiberoboroni-nato-(nato-ccdcoe)-doktor-mart-noorma.html
==================================================

До Національного авіаційного університету з ознайомчим візитом завітав директор Об’єднаного центру передових технологій з кібероборони НАТО доктор
Март Ноорма.
Під час зустрічі з керівництвом НАУ, в.о. ректора
Володимир Шульга
щиро подякував пану Ноорма за вагому підтримку України з боку Альянсу та участь NATO CCDCOE у підготовці українських фахівців з кіберзахисту та кібероборони в рамках навчань НАТО та курсів підготовки NATO CCDCOE.
В.о. проректора з наукової роботи
Олександр Корченко
поінформував директора Центру НАТО про можливості та науково-технічний потенціал ІТ-фахівців НАУ в сфері кіберзахисту та кібербезпеки. Також під час зустрічі також обговорено можливості участі здобувачів вищої освіти НАУ в програмі стажувань NATO CCDCOE та їх участі реалізації спільних дослідницьких проєктів.
У рамках даного візиту директор NATO CCDCOE відвідав Музей авіації, де для нього провели екскурсію й розповіли про історію авіації в Україні та досягнення НАУ у цій галузі. Також високому гостю продемонстрували наукову та матеріально-технічну базу НАУ, що використовується в процесі навчання здобувачів вищої освіти.