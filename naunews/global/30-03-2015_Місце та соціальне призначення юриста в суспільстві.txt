Заголовок: Місце та соціальне призначення юриста в суспільстві
Дата: 30/03/2015
URL: https://nau.edu.ua/ua/news/2015/3/miscze-ta-soczialne-priznachennya-yurista-v-suspilstvi.html
==================================================

26 березня 2015 року професор кафедри господарського права і процесу Юридичного інституту Валентина Козирєва та студенти 4 курсу провели у Київському професійно-педагогічному коледжі ім. А. Макаренка лекційне заняття на тему «Місце та соціальне призначення юриста в суспільстві».
Валентина Козирєва зазначила, що на нині Україна як ніколи потребує кваліфікованих юристів-практиків. Суддя, прокурор і слідчі прокуратури, адвокат і працівники адвокатських юридичних контор, нотаріус, юрист - працівник силових відомств, юрисконсульт, експерт - це далеко не повний перелік груп професій юриста за приналежністю до організаційних структур. При всій відмінності роботи нотаріуса від роботи слідчого прокуратури або органів внутрішніх справ - всі вони є юристами одного кола співдружності.
Наприкінці зустрічі студенти Юридичного інституту розповіли про наукове життя в стінах інституту, дозвілля та творчість студентів університету та запросили молодих спеціалістів коледжу на навчання для здобуття освітньо-кваліфікаційного рівня «Бакалавр» в одному із найпрестижніших ВНЗ України.