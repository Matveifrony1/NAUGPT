Заголовок: Архітектурний воркшоп для студентів «TUBUS+»
Дата: 04/04/2016
URL: https://nau.edu.ua/ua/news/2016/4/arxitekturnij-vorkshop-dlya-studentiv-tubus.html
==================================================

29 та 30 березня 2016 року на кафедрі містобудування Навчально-наукового інституту Аеропортів пройшов дводенний архітектурний воркшоп «TUBUS+».
Команда молодих архітекторів, випускників Національного авіаційного університету та Київського національного університету будівництва та архітектури, провела цикл лекцій та круглих столів зі студентами - архітекторами, дизайнерами та будівельниками.
Тематика лекцій викликала великий інтерес у студентства: з чого починати роботу над проектом, функціональне використання простору, про форму в архітектурі та національні мотиви в дизайні інтер’єру, особливості роботи з замовником, комерційні проекти та їхні особливості, містобудівна документація, містобудівні рішення Парижу та Нанту (Франція), локальні соціальні проекти простору, ергономіка, меблі-трансформери  тощо.