Заголовок: Спільнота НАУ зустрілась з представниками агрохолдингу «МХП»
Дата: 03/05/2023
URL: https://nau.edu.ua/ua/news/2023/5/spilnota-nau-zustrilas-z-predstavnikami-agroholdingu-mhp.html
==================================================

Співробітники ФКНТ НАУ спільно з Агрохолдингом «МХП» провели зустріч для студентів старших курсів бакалаврату, магістратури, аспірантів та випускників НАУ щодо можливості реалізації дуальної форми освіти на базі ІТ-департаменту підприємства. Також, на зустрічі були присутні здобувачі вищої освіти ФКПІ НАУ та кафедри ТКРС ФАЕТ НАУ.
МХП – вертикально інтегрований агрохолдинг з понад 20-річною історією, який повністю контролює процес виробництва – починаючи з сировини, що використовується для виробництва і закінчуючи виробництвом, зберіганням та транспортуванням готової продукції. До складу МХП входить понад 30 підприємств різних напрямків. МХП активно підтримує та розуміє значення студентів, вважаючи їх важливим елементом майбутнього розвитку компанії, тому пропонує дуальну форму освіти, що охоплює поєднання теоретичного (в університеті) та практичного (на підприємстві) навчання. Крім того МХП має успішний досвід реалізації дуальної освіти за спеціальностями, дотичними до агросектору.
Жодне сучасне виробництво не обходиться без інформаційних технологій. Студенти факультету комп’ютерних наук та технологій (як і інших суміжних факультетів НАУ), як майбутні фахівці з ІТ, можуть допомогти МХП у впровадженні новітніх технологій виробництва, оптимізації процесів та удосконаленні системи управління даними компанії. Така співпраця є взаємовигідною і дозволяє студентам набувати практичний досвід роботи у великій міжнародній корпорації, а компанії – привернути молодь зі свіжими ідеями та знаннями.
Зустріч викликала значний інтерес з боку здобувачів вищої освіти НАУ, а представники МХП відповіли на всі запитання, які виникали в учасників. Наразі триває відбір учасників серед студентів НАУ, а також узгодження освітніх компонентів, що можуть бути реалізовані на базі ІТ-департаменту підприємства.