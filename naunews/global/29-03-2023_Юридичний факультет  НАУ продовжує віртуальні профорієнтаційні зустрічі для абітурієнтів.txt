Заголовок: Юридичний факультет  НАУ продовжує віртуальні профорієнтаційні зустрічі для абітурієнтів
Дата: 29/03/2023
URL: https://nau.edu.ua/ua/news/2023/3/yuridichniy-fakultet-nau-prodovzhue-virtualni-proforientatsiyni-zustrichi-dlya-abiturientiv.html
==================================================

24 березня 2023 року асистент кафедри кримінального права і процесу Юридичного факультету Діана Майстро з метою проведення профорієнтаційної роботи зустрілась онлайн з учнями Харківської гімназії № 46 ім. М.В. Ломоносова Харківської міської ради Харківської області.
Учні 11-го класу спілкувалися з доповідачем на тему «Вибір професії – важливий крок у майбутнє», під час якої визначено основні кроки правильного вибору професії та помилки при прийнятті такого рішення, адже вибір професійної діяльності – важливий крок у майбутнє, від якого залежить все подальше життя людини.
Діана Майстро проінформувала учнів про структуру Юридичного факультету НАУ та спеціальності, за якими здійснюється підготовка в Національному авіаційному університеті, зосередивши увагу молоді на підготовці фахівців першого (бакалаврського) та другого (магістерського) рівня вищої освіти за освітньо-професійними програмами «Право» та «Правоохоронна діяльність».
Майбутніх абітурієнтів зацікавило широке коло питань, пов’язаних з особливостями навчання у закладі вищої освіти, можливістю навчання у групах англомовного проєкту, підготовкою на військовій кафедрі.