Заголовок: Людиновимірність авіації в глобалізованому світі
Дата: 25/04/2017
URL: https://nau.edu.ua/ua/news/2017/4/lyudinovimirnist-aviatsii-v-globalizovanomu-sviti.html
==================================================

20 квітня 2017 року в Навчально-науковому гуманітарному інституті відбулося засідання Секції 39 «Людиновимірність авіації в глобалізованому світі» в рамках XIII Міжнародної науково-технічної конференції «Авіа-2017».
Учасниками секції стали 25 учасників з трьох навчальних закладів України (Модератори секції: д-р філософських наук, доцент С.М. Ягодзінський, канд. історичних наук, доцент Н.В. Бем). Відкриваючи засідання секції, директор Інституту доктор філологічних наук, професор А.Г. Гудманян відзначив, що сучасна авіація все більше потребує фахівців гуманітарного профілю, адже авіаційна галузь значною мірою набуває людиновимірного характеру. Заслухавши доповіді учасників, науковці прийшли до такого висновку: сучасна авіація – це складна людино-машинна система, яка охоплює науково-технічні, інноваційно-технологічні та людські фактори, що надають авіації антропності. На основі висновків були сформульовані рекомендації щодо поглиблення співпраці секцій конференції, які так чи інакше висвітлюють людиновимірний аспект авіації.