Заголовок: У Київському фаховому коледжі компютерних технологій та економіки НАУ відбулось засідання «Школи молодого викладача»
Дата: 03/02/2022
URL: https://nau.edu.ua/ua/news/2022/2/u-kiivskomu-fahovomu-koledzhi-kompyuternih-tehnologiy-ta-ekonomiki-nau-vidbulos-zasidannya-shkoli-molodogo-vikladacha.html
==================================================

Нещодавно у Відокремленому структурному підрозділі «Київський фаховий коледж компютерних технологій та економіки Національного авіаційного університету» було проведено чергове засідання «Школи молодого викладача».
Темою заходу стала доповідь викладача Віолетти Бєловол «Оптимізація освітнього процесу в сучасних умовах використання цифрових технологій».
Молоді педагоги ознайомились з низкою питань, щодо цифрових технологій як елементу організації та оптимізації освітнього процесу, а саме:
- організація освітнього процесу;
- безпечне середовище роботи викладача;
- ефективність роботи з Google Диском та Спільними дисками;
- робота з цифровими додатками для гуманітарних та точних наук тощо.
Віолетта Бєловол поділилася досвідом ефективного використання цифрових технологій викладачами випускової комісії «Комп’ютерної інженерії», навела приклади використання зовнішніх додатків у формуваннях навчальних матеріалів для гуманітарних та точних дисциплін.