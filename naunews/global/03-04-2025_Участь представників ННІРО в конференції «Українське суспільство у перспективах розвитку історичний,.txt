Заголовок: Участь представників ННІРО в конференції «Українське суспільство у перспективах розвитку: історичний, соціально-політичний, освітньо-педагогічний аспекти»
Дата: 03/04/2025
URL: https://nau.edu.ua/ua/news/2025/4/uchast-predstavnikiv-nniro-v-konferentsii-ukrainske-suspilstvo-u-perspektivah-rozvitku-istorichniy-sotsialno-politichniy-osvitno-pedagogichniy-aspekti.html
==================================================

26-31 березня
в межах ХVІ Міжнародної виставки «Сучасні заклади освіти — 2025» відбулася
VІ Всеукраїнська міжгалузева науково-практична онлайн-конференція
«Українське суспільство у перспективах розвитку: історичний, соціально-політичний, освітньо-педагогічний аспекти».
Конференція мала на меті
обговорення актуальних проблем переосмислення та доповнення історії України й просування її на світовому рівні. Особлива увага приділялася визначенню ключових аспектів розвитку українського суспільства на принципах свободи, рівності, поваги до людської гідності, дотримання прав людини і верховенства права. Важливим напрямом роботи конференції стало окреслення стратегій розвитку обдарованих дітей і молоді в умовах боротьби за незалежність і територіальну цілісність України.
Співорганізаторами конференції виступили
провідні наукові установи України: Національна академія наук України, Національна академія педагогічних наук України, Інститут філософії імені Г.С. Сковороди, Інститут політичних і етнонаціональних досліджень імені І.Ф. Кураса, Інститут історії України, Інститут всесвітньої історії, Інститут соціології, Інститут соціальної та політичної психології, Інститут обдарованої дитини, а також Всеукраїнська газета «Освіта і суспільство».
Робота конференції відбувалась за
чотирма основними тематичними напрямами:
Повернення «вкраденого» історичного минулого заради майбутнього;
Соціально-політичні виклики війни;
Освітньо-педагогічні тенденції у національному просторі;
Новітні напрями розвитку педагогіки обдарованості.
Навчально-науковий інститут розвитку освіти Київського авіаційного інституту на заході представляла директорка
Галина Лазарєва
, заслужена працівниця освіти України. Вона взяла активну
участь у роботі секції «Повернення «вкраденого»
історичного минулого заради майбутнього», де відбувся продуктивний та професійний обмін думками з нагальних питань сучасного суспільно-історичного дискурсу.
Навчально-науковий інститут розвитку освіти КАІ висловлює щиру подяку організаторам виставки і конференції за надану можливість долучитися до обговорення важливих проблем розвитку українського суспільства та розраховує на подальшу плідну співпрацю з провідними науковими інституціями України.