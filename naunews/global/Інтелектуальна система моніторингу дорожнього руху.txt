Заголовок:Інтелектуальна система моніторингу дорожнього руху

Дата: ----------
URL: https://nau.edu.ua/ua/menu/science/naukova-robota/naukovi-rozrobki/intelektualna-sistema-monitoringu-dorozhnogo-ruxu.html
==================================================
Інтелектуальна система моніторингу дорожнього руху
 

Інтелектуальна система моніторингу дорожнього руху побудована на базі системи відеоспостереження і дозволяє виявляти автомобілі та транспортні засоби без втручання на поверхні шляху. Система складається із трьох основних підсистем (модулів):

відеомоніторінг інтенсивності дорожнього руху;
розпізнавання державних номерних знаків транспортних засобів;
GPS-моніторінг та керування транспортом.
 

Підсистема відеомоніторингу інтенсивності дорожнього руху 

Користувачі використовують фрагменти цілісної системи, мають різну тактику реагування та керування підсистемами;
Керування геоінфомаційними системами (GIS), світлофорами, відеокамерами, придорожніми об’єктами, електронними табло виконується незалежно;
Низька ефективність керування є результатом відсутності єдиного інтерфейсу доступу до ресурсів, єдиних методів відображення інформації та системної інтеграції.
 

Призначення

Відеомоніторинг та відеовиявлення транспортних засобів як на перехрестях, так і на швидкісних ділянках доріг.

Можливості модуля:

1. Можливість моніторингу визначених зон шляху.

2. Можливість отримувати та обробляти відеозображення з різних джерел відеоспостереження.

3. Підрахунок кількості автомобілів за визначений період часу на смузі (з періодом від 20с), чи взагалі за добу.

4. Визначення середньої швидкості руху за визначений період часу на смузі.

5. Середня зайнятість смуги за визначений період часу на смузі.

6. Середня незайнятість смуги за визначений період часу на смузі.

7. Класифікація типів транспортних засобів.

8. Видача сигналів про інциденти та про зупинку транспортного засобу.

9. Видача сигналу за поганої видимості.

10. Використання додаткових модулів для розширення можливостей системи та для віддаленого отримання даних і зображення.

11. Можливість фіксації транспортних засобів, що порушують правила дорожнього руху.

 



 

 

 

 

 

 

 

 

 

 

 

 

 

 

Особливості системи

1. Не потрібно вмонтовувати елементи системи в шляхову поверхню.

2. Використовується при різних погодних умовах.

3. Простота встановлення, налагодження і використання.

4. Видача сигналів для системи керування дорожнім рухом та на виконавчі пристрої.

5. Отримання сигналів із системи керування дорожнім рухом.

6. Видача даних на комп’ютер (сервера бази даних).

7. Різні режими роботи для перехрестя та для швидкісної ділянки.

8. Висока надійність та простота експлуатації.

 

Функції системи

Виведення зображення, що приймається з різних джерел відеосигналу на екран монітора.
Зберігання в базі даних технічних параметрів моніторингу транспортних потоків.
Статистичний аналіз технічних параметрів транспортних потоків.
Візуалізація статистичних характеристик транспортних потоків.
 

Можливості системи – відображення стану руху на дорогах

Вбудовано інтерфейс до систем керування світлофорами:
– підключаються довільні системи керування;
– вбудовано інтерфейс до стандартних європейських систем.
Відеодатчики контролю руху:
– відеодетектори систем.
Спостереження за станом руху:
– інформація про затори;
– зображення з відеокамер;
– інформація про стан табло;
– інформація про дорожні пригоди.
Програмне забезпечення керування рухом:
– приймання/передача синхронізованої в часі інформації.
 

Система розпізнавання автомобільних номерів

Створена цифрова система відеоспостереження здатна розпізнавати державні номерні знаки транспортних засобів і створювати базу номерних знаків. Систему можна застосовувати для охорони відкритих майданчиків (наприклад, стоянок автомобілів) або виділених ділянок вулиць, які контролюються системою моніторінгу дорожнього руху. Існує можливість переглядати архів номерів, а також набудувати сигнал тривоги, що спрацьовує на транспорт з “небезпечним” номером.

Можливості модуля:

детекції і розпізнавання  державних номерних знаків транспортних засобів на зображенні, що приймається з вибраних каналів;
створення бази даних державних номерних знаків і роботи з нею.
 

Інтерфейс системи 

 



Інтерфейс надає широкі можливості для поліпшення взаємодії користувача з програмою.

Органи керування і настроювання скомпоновані за принципом об’єднання однорідних функцій; навігація здійснюється за допомогою наочних і зрозумілих засобів.

 

Функції системи розпізнавання номерів автомобілів

виведення прийнятого зображення на екран;
пошук на зображенні транспортного засобу номерних знаків, їх детекція та розпізнавання з подальшим занесенням в загальну базу розпізнаних номерів
порівняння розпізнаного номера з номерами, наявними в базі (наприклад, для розшуку транспортного засобу);
зберігання на жорсткому диску комп’ютера кольорового зображення транспортного засобу з розпізнаним номером;
переглядання бази розпізнаних номерів і їх збережених зображень;
створення особливого додаткового списку архіву, що заповнюється самим користувачем. Його елементом є державний номерний знак, поява якого в контрольованій зоні викликає сигнал тривоги (автомобілі в розшуку, автомобілі VIP тощо).
 

Відеоспостереження

гнучке настроювання параметрів системи, що дозволяє змінювати:
поточні настроювання зображень, що приймаються;
поточну тривалість зберігання архіву;
чутливість системи розпізнавання до центра автомобіля;
чутливість до пошуку зони (зони розпізнавання номера);
переглядання зображення в режимі мультиекрана (чотири камери) або моноекрана (одна камера);
зручне подання зафіксованих системою подій у вигляді списку, що містить всі елементи бази розпізнаних знаків списку із зазначенням власне розпізнаного номера, каналу, на зображенні якого був зафіксований цей номер, дати і часу детекції.
 

Архів

Архів (база даних номерів) дозволяє переглядати результати роботи системи, тобто результати розпізнавання номерів.

Архів для зручності роботи з ним містить декілька ділянок, у яких скомпоновано інформацію, нагромаджену в результаті роботи системи.

Такими ділянками є:

база розпізнаних номерів;
база номерів у розшуку.
За даними архіву (зокрема і за допомогою фільтра) можна виконувати:

пошук потрібного номера (зокрема і за номером регіону);
пошук за часом;
сортування даних архіву за номером, камерою, часом та датою.
 

GPS-моніторінг та керування наземними рухомими об’єктами

Колектив науково-дослідного центру високих технологій розробив технологію інтеграції супутникової системи навігації, бездротового зв’язку, геоінформаційної системи (ГІС) та Інтернет-технологій на базі сучасної мікроелектроніки та програмного забезпечення, яка дозволить автотранспортній галузі  якісно підвищити безпеку рухомих об’єктів та ефективність керування ресурсами, а також забезпечить нові можливості без втручання людини здійснювати контроль об’єктів на відстані:

 

 

Система дозволяє:

відслідковувати будь-яку кількість мобільних об’єктів;
отримувати інформацію про місце розташування об’єктів з точною локалізацією на карті напрямку і швидкості руху;
отримувати статистику пересувань об’єктів за будь-який заданий проміжок часу з відображенням на карті всіх переміщень;
отримувати відомості про пройдений об’єктами шлях у кілометрах;
задавати індивідуальний режим спостереження (за частотою та інтервалом фіксації місця розташування) для кожного з будь-якої кількості об’єктів, разом з тим користувач або група користувачів можуть керувати окремими засобами (групою засобів) пересування з індивідуально обговореними правами доступу;
мати постійний зв’язок із всіма об’єктами транспортного парку поза залежністю від часу та їх місцезнаходження;
здійснювати запит місцезнаходження одиничних об’єктів, усього транспортного парку, а також об’єктів, що знаходяться у визначеній зоні;
зберігати інформацію в базах даних про кожний об’єкт, включаючи маршрути, обмін повідомленнями й ін.;
задавати інтервали отримання повідомлень про рух і технічний стан транспортних засобів: швидкості, координат, кількості палива в баках, маси (за наявності датчиків) тощо.
задавати ділянку на карті, при виході з якої, диспетчеру відправляється відповідне повідомлення.
Мобільний прилад AVL/GPS забезпечує наступні характеристики:

визначення поточних координат у форматі WGS-84 забезпечує 16-канальний GPS- приймач;
передача даних (координат) у форматі GPRS, SMS;
голосовий зв’язок (режим GSM);
терміновий виклик;
термінова передача координат “аварія”;
канали входу/виходу інформаційних датчиків.
Систему можна успішно застосовувати також для оперативного контролю та координації роботи евакуаторів автомобілів.


