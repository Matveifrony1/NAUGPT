Заголовок: Олімпійські перемоги з правознавства
Дата: 20/04/2017
URL: https://nau.edu.ua/ua/news/2017/4/olimpiyski-peremogi-z-pravoznavstva.html
==================================================

11-13 квітня 2017 року у Запорізькому національному університеті  України відбувся ІІ етап Всеукраїнської студентської олімпіади
з правознавства.
За лідерство  в олімпіаді змагалося 134 особи з 50 вищих навчальних закладів з усіх куточків України. Вони пройшли два тури – командний та індивідуальний, сумарно давши відповіді на 300 тестових запитань, що стосувалися 18 навчальних дисциплін. Оцінювали результати студентських перегонів  провідні науковці в галузі вітчизняного права.
Національний авіаційний університет представляли  студенти Навчально-наукового Юридичного інституту: Аліна Желяк (група ПР–301), Ярина Семенюк (група ПР–301), Любов Гурін (група ПР–401).
За результатами першого туру команда  студентів Навчально-наукового Юридичного інституту отримала диплом ІІІ ступеня.
На участь в індивідуальному турі претендували  студенти з найвищим рейтингом, серед яких і студентка четвертого курсу  Любов Гурін, яка у напруженій інтелектуальній боротьбі  виборола  диплом ІІ ступеня.
Ці перемоги багато важать для наших студентів, адже додають їм впевненості у правильності  вибраного ними професійного шляху, пов’язаного з  юриспруденцією. Цей тріумф  важливий і для нашого Інституту, так як ще раз підтверджує рівень підготовки студентів, який здобувається тільки наполегливою щоденною  працею.
Щиро вітаємо переможців! Бажаємо  успіху, натхнення та нових вершин!