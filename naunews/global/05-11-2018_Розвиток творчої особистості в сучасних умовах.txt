Заголовок: Розвиток творчої особистості в сучасних умовах
Дата: 05/11/2018
URL: https://nau.edu.ua/ua/news/1/11/rozvitok-tvorchoi-osobistosti-v-suchasnih-umovah.html
==================================================

2 листопада 2018 Навчально-науковий інститут неперервної освіти НАУ взяв участь у роботі Всеукраїнської науково-практичної учнівсько-студентської конференції «Розвиток творчої особистості в сучасних умовах».
Мета конференції – сприяти формуванню умов для розвитку творчих та інтелектуальних здібностей учнівської та студентської молоді; пошук раціональних рішень та розв’язання актуальних проблем щодо розвитку творчої особистості. Серед учасників – науковці, викладачі, практики-педагоги, бібліотекарі, студенти ЗВО та учні шкіл.
Національний авіаційний університет на конференції представляла Людмила Куделя, директор Центру допрофесійної підготовки, яка представила програму «Обдарована особистість», окресливши її основні завдання, мету, напрями та план реалізації в сучасних умовах вищої школи.
У рамках продовження плідної співпраці з науковими установами, із закладами освіти та з метою обміну досвідом щодо реалізації програми НАУ «Обдарована особистість», було досягнуто домовленості про проведення майстер-класів у 2018–2019 роках на базі Національного авіаційного університету для учнів-учасників заходу та членів МАН України.