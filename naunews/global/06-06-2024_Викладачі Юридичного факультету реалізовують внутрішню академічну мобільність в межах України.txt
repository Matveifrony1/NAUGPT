Заголовок: Викладачі Юридичного факультету реалізовують внутрішню академічну мобільність в межах України
Дата: 06/06/2024
URL: https://nau.edu.ua/ua/news/2024/6/vikladachi-yuridichnogo-fakultetu-realizovuyut-vnutrishnyu-akademichnu-mobilnist-v-mezhah-ukraini.html
==================================================

24 травня 2024 року
к.ю.н, доцентка кафедри кримінального права і процесу Юридичного факультету
Наталія Гольдберг
взяла очну участь в
Міжнародній  науково-практичній конференції «Фінансово-економічні, соціальні та правові аспекти розвитку регіонів: загрози та виклики»,
яка проходила у місті Чернівці.
Організатором
наукового заходу виступив Чернівецький торговельно-економічний інститут Державного торговельно-економічного університету.
Участь в конференції взяли
понад 100 осіб з 6 закордонних та 35 українських закладів вищої освіти
та
організацій
, зокрема науковці та фахівці-практики з Румунії, Словаччини, Польщі, Португалії та 15 міст України (Вінниці, Дніпра, Житомира, Івано-Франківська, Києва, Луцька, Львова, Миколаєва, Полтави, Рівного, Сум, Тернополя, Ужгорода, Харкова, Чернівців).
Учасниками
підготовлено більше 100 тез-доповідей,
в яких окреслено інформаційну, правову та економічну безпеку розвитку регіонів, проблеми протидії військовим кримінальним правопорушенням, правові аспекти боротьби з корупцією у період воєнного стану.
Наталя Гольдберг
презентувала доповідь на тему:
«
Особливості кримінальної відповідальності за колабораційну діяльність в умовах воєнного стану».
Участь в міжнародних заходах є
важливою складовою наукової роботи
у закладі вищої освіти, адже живий обмін досвідом, обговорення актуальних питань та стратегій їх вирішення підкреслює небайдужість педагогічного середовища до проблем сучасності.
Щиро вдячні за можливість зануритись у неймовірну атмосферу, створену організаторами та учасниками конференції.