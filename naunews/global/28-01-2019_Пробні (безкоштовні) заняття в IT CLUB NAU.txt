Заголовок: Пробні (безкоштовні) заняття в IT CLUB NAU
Дата: 28/01/2019
URL: https://nau.edu.ua/ua/news/2019/01/probni-(bezkoshtovni)-zanyattya-v-it-club-nau.html
==================================================

Центр обдарованої учнівської молоді Національного авіаційного університету запрошує 4 лютого 2019 р. з 16:00 до 18:00 учнів та студентів різних вікових категорій (від 9 до 18 років) на пробні (безкоштовні) заняття з програмування, які відбудуться у залі Науково-технічної бібліотеки (2 поверх).
IT CLUB NAU – це освітній та профорієнтаційний проект для учнів молодших, середніх, старших класів та студентів, що має на меті залучити до науково-дослідної, пошукової роботи у середовищі вищої школи; створення оптимальних умов для виявлення обдарованості та надання їм підтримки в розвитку творчого потенціалу, самореалізації особистості в сучасному суспільстві та постійного самовдосконалення. Проект реалізується у рамках програми «Обдарована особистість», що успішно впроваджується в НАУ.
IT CLUB NAU – це сучасний вільний простір, де школярі та студенти зможуть творчо реалізувати власні здібності, у повній мірі розкрити свої таланти, розвинути критичне мислення та здатність до самореалізації; професійно самовизначитися; отримати нові знання, вмінні та навички в галузі ІТ технологій; розвинути уяву.
Щодня на вас чекатимуть нові теми для дослідження, що розвивають уяву, надають можливість проявити себе, націлити на зацікавленість у навчанні та активному пізнанні світу, командній взаємодії, поєднуючи навчання, відпочинок та дозвілля.
Чим цікавий проект?
Ви стаєте більш самостійними і дорослими.
Навчаєтеся створювати власні проекти і працювати в команді.
Професійним самовизначенням та розвитком творчої особистості.
Гнучкий графік навчання та час (на власний вибір).
Креативні та творчі завдання.
Нові знання, вміння та навички.
Наші тренери – молоді та успішні практики, що використовують інноваційні методи та форми навчання.
Можливість знайти нових друзів із спільними інтересами.
Консультування учнів в позанавчальний час (дистанційно).
Індивідуальний підхід до особистості.
Навчальний матеріал – сучасний, цікавий, пізнавальний.
Ви опануєте: основи роботи з ПК, створення WEB-сайтів, основи програмування, створення програм і додатків, 3-D моделювання й друк, створення комп’ютерних ігор.
Режим роботи IT CLUB NAU: понеділок – п’ятниця з 16:00 до 19:00; субота – неділя з 10:00 до 13:00, з 13:00 до 16:00, з 16:00 до 19:00.
Навчання платне. Адреса: м. Київ, пр.-т Космонавта Комарова, 1, корпус 8а, ауд. 610, тел.: (044) 406-74-04, 497-52-84. E-mail:
idp@nau.edu.ua
Центр обдарованої учнівської молоді: корпус 8а, ауд. 609, 708, тел.: (044) 406-74-15, 406-72-09. E-mail:
obdarovana@nau.edu.ua
Керівник – Алпатов Сергій Миколайович, тел.: 0996040780. E-mail:
alpatov@kids-lab.xyz