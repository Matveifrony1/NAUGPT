Заголовок: Привітання ректора Національного авіаційного університету Максима Луцького з Міжнародним днем авіадиспетчера
Дата: 20/10/2021
URL: https://nau.edu.ua/ua/news/2021/10/privitannya-rektora-natsionalnogo-aviatsiynogo-universitetu-maksima-lutskogo-z-mizhnarodnim-dnem-aviadispetchera.html
==================================================

Сьогодні весь світ відзначає професійне свято - Міжнародний день авіадиспетчера!
Безпека в небі знаходиться в руках саме авіадиспетчерів. На них покладена велика відповідальність і до їх професіоналізму висуваються найвищі вимоги.
Від цих фахівців потрібно не тільки досконале володіння професійними навичками, а й особлива психологічна підготовка. І не випадково саме ця професія у світі має найвищий авторитет та імідж.
Я пишаюсь, що Національний авіаційний університет вже багато років забезпечує безпеку авіаційного простору України, готуючи висококваліфікованих фахівців з управління повітряним рухом.
Щиро бажаю вам міцного здоров’я, натхнення та реалізації заповітних мрій.