Заголовок: Участь НАУ в засіданні ALICANTO
Дата: 26/09/2019
URL: https://nau.edu.ua/ua/news/2019/9/uchast-nau-v-zasidanni-alicanto.html
==================================================

Ректор Володимир Ісаєнко взяв участь у першому загальному засіданні Міжнародної асоціації авіаційної та аерокосмічної освіти (ALICANTO), що проходить у рамках 40-ї сесії Асамблеї ІКАО (Монреаль, Канада).
До учасників звернувся Президент Ради ІКАО Олумуіва Бенард Аліу, який окреслив головні вимоги до підготовки кваліфікованих авіаційних спеціалістів наступного покоління (NGAP). З вітальним словом виступили заступник директора з питань авіаційної безпеки Аеронавігаційного бюро ІКАО Каталін Раду та керівник Європейської асоціації авіаційних університетів PEGASUS Густаво Алонсо.
У рамках засідання Володимир Ісаєнко провів робочі зустрічі з представниками провідних авіаційних університетів США, Канади, Китаю і Туреччини. Також ректор зустрівся з представником ІКАО Мішель Міллар та екскерівником Північноамериканської асоціації авіаційних ЗВО Сюзанн Кернс. Під час перемовин обговорено питання розвитку глобальної авіаційної освіти та впровадження в НАУ принципів авіаційної освіти ІКАО TRAINAIR+.
Серед головних питань засідання Міжнародної асоціації авіаційної та аерокосмічної освіти – покращення підготовки авіаційних фахівців майбутнього і створення спільних освітніх програм на глобальному й регіональному рівнях.