Заголовок: КАІ та Дипломатична академія України підписали меморандум про співробітництво
Дата: 29/05/2025
URL: https://nau.edu.ua/ua/news/2025/5/23981.html
==================================================

Київський авіаційний інститут та Дипломатична академія України імені Геннадія Удовенка при МЗС України офіційно закріпили своє партнерство
підписанням меморандуму про співробітництво.
Документ підписали в.о. президента КАІ
Ксенія Семенова
та директор Дипломатичної академії
Геннадій Надоленко 20 травня
. У зустрічі також взяла участь деканеса Факультету права та міжнародних відносин КАІ
Ярина Жукорська,
оскільки угода стала результатом багаторічної співпраці факультету з державним навчально-науковим закладом післядипломної освіти.
Меморандум
відкриває широкі можливості для розвитку
партнерства у кількох ключових напрямках. Насамперед це професійне навчання дипломатів та державних службовців у сфері міжнародних відносин і права. Також документ передбачає реалізацію спільних освітніх та наукових проєктів між двома закладами.
Співпраця охоплюватиме організацію
програм підвищення кваліфікації, мовної підготовки
, науково-практичних конференцій, семінарів та тренінгів. Особливу увагу приділено залученню до досліджень у стратегічно важливих для України сферах безпеки, оборони та зовнішньої політики.
Підписання меморандуму закріплює довготривалі відносини між закладами та створює формальну основу для розширення академічної та наукової співпраці у сфері міжнародних відносин.