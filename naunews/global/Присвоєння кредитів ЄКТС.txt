Заголовок:Присвоєння кредитів ЄКТС

Дата: ----------
URL: https://nau.edu.ua/ua/menu/quality/ects/zagalna-informatsiya/zagalnij-opis/prisvoennya-kreditiv-ekts.html
==================================================
Присвоєння кредитів ЄКТС
 

Положення про організацію освітнього процесу в Національному авіаційному університеті

 

Навчальному навантаженню повного навчального року відповідають 60 кредитів ЄКТС. Відповідно обсяг одного кредиту ЄКТС становить 1800/60-30 годин.

 

Семестри можуть встановлюватися обсягом по 30 кредитів або пропорційно тривалості визначених університетом періодів навчання (разом з екзаменаційними сесіями).

 

Великі за обсягом навчальні дисципліни (у тому числі такі, що вивчаються впродовж кількох періодів навчання) поділяються на модулі, яким також встановлюються кредити. Встановлення кредитів курсовим роботам (проектам) може здійснюватись як самостійним навчальним складовим, так і на правах окремих модулів дисциплін. Навчальним складовим, які плануються на тижнях (практики та атестації), можна встановлювати 1,5 кредиту за кожний тиждень.

 

Встановлення кредитів компонентам навчального плану не повинне порушувати кількості кредитів навчального плану, навчального року та періодів навчання.

 

Загалом обсяг додаткових кредитів, які студент може отримати за навчальний рік (повторне вивчення дисциплін, ліквідація заборгованості між навчальним планом та індивідуальним планом студента), не повинен перевищувати 20 кредитів за рік. Максимально допустимий обсяг таких годин при поновленні, переведенні студента або зарахуванні на другий-третій курс на основі здобутого рівня молодшого спеціаліста встановлюється університетом.


