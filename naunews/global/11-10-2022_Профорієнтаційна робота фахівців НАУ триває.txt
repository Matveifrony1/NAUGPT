Заголовок: Профорієнтаційна робота фахівців НАУ триває
Дата: 11/10/2022
URL: https://nau.edu.ua/ua/news/2022/10/proforientatsiyna-robota-fahivtsiv-nau-trivae.html
==================================================

Протягом вересня місяця фахівці кафедри конституційного і адміністративного права Юридичного факультету (ЮФ) Національного авіаційного університету провели профорієнтаційні зустрічі з учнями 9-11 класів Чарторийського ліцею Маневицької селищної ради та Куклинського ліцею Маневицької селищної ради.
На розгляд старшокласникам запропоновано тему «Актуальні професії сьогодення», оскільки перед кожним з них незабаром постане питання щодо обрання майбутньої професії.
«Вирішуючи присвятити себе юриспруденції, Ви повинні перш за все усвідомлювати, що «юристи» - це не одна професія, це ціла низка дуже різних професій, кожна з яких має свою специфіку. Професії нотаріусів, суддів і прокурорів, хоча і є юридичними, але настільки специфічними, що про них можна написати по окремому розділу. Навіть робота корпоративного юриста всередині компанії, так званого in-houselawyer є іншою від юриста, який працює в державній установі», - звертаючись до учнів зазначила асистент кафедри Мирослава Ольховік.
Майбутніх абітурієнтів зацікавила інформація про появу нових спеціалістів в юриспруденції у вигляді кіберслідчих чи inhouse-юристів.
Після завершення виступу, Мирослава Ольховік поспілкувалась з учнями, розповіла їм про цьогорічні умови вступу до НАУ, специфіку навчання та перспективи роботи в галузі юриспруденції.