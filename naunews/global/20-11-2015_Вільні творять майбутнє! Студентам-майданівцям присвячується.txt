Заголовок: Вільні творять майбутнє! Студентам-майданівцям присвячується
Дата: 20/11/2015
URL: https://nau.edu.ua/ua/news/2015/11/vilni-tvoryat-majbutne-studentam-majdanivczyam-prisvyachuetsya.html
==================================================

Студенте НАУ, якщо ти гідний свого майбутнього, прийди в суботу 21 листопада 2015 року на Майдані Незалежності, щоб відзначити  з однолітками «День Гідності та Свободи». Тут з 16.00 до опівночі проходитиме студентсько-музичний марафон «Вільні творять майбутнє», присвячений студентам, які 21 листопада першими прийшли на Майдан. У марафоні візьмуть участь 15 молодих творчих колективів. Водночас на Хрещатику з 21 по 30 листопада експонуватиметься виставка «Страйкплакат», на якій буде представлено 21 плакат - частина історії Євромайдану. Тут також можна буде побачити фотоінсталяцію «Україна - це кожен».
В кінотеатрі «Україна» для родин Героїв Небесної Сотні відбудеться закритий показ фільму «Зима у вогні». На широкі екрани стрічка вийде у лютому 2016 року.
Усе згадане проходитиме відповідно до Указу Президента України від 09.11.2015 № 633 «Про відзначення у 2015 році «Дня Гідності та Свободи». По всій країні заплановано проведення заходів задля віддання належної шани громадянському подвигу, вшанування патріотизму і мужності людей, які виступили на захист демократичних цінностей та свобод, визнання їх заслуги в будуванні сьогодення і майбутнього України.