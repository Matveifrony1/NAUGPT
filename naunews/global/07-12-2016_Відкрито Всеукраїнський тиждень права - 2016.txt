Заголовок: Відкрито Всеукраїнський тиждень права - 2016
Дата: 07/12/2016
URL: https://nau.edu.ua/ua/news/2016/12/vidkrito-vseukrainskiy-tizhden-prava-2016.html
==================================================

Щороку у грудні в Україні проходить Всеукраїнський тиждень права, мета якого - підвищити рівень правової культури населення, а також поінформувати громадян щодо їхніх конституційних прав та обов’язків, можливостей їх реалізації та захисту.
5 грудня 2016 року студенти Навчально-наукового Юридичного інституту Юлія Лобода (ПР-503М), Назар Монастирський (ПР-503М), Любов Гурін (ПР-403), Тетяна Кидонь (ПР-403), Валерія Миронова (ПР-403), Наталія Степанківська (ПР-401) взяли участь в урочистому відкритті Всеукраїнського тижня права, яке проходило у Міністерстві юстиції України.
Перед студентами-правниками виступили знані фахівці: заступник Міністра юстиції України Ганна Онищенко, заступник Міністра освіти й науки України Володимир Ковтунець, посол, координатор проектів ОБСЄ в Україні Верба Вайдотас, директор Інституту держави і права імені В. М. Корецького НАН України Юрій Шимшученко, радник з питань роботи з громадянським суспільством проекту «Нове правосуддя» USAID, голова Конституційного суду України Юрій Баулін, суддя Верховного суду України Василь Гуменюк, ректор Академії адвокатури України Тетяна Варфоломеєва, дійсний член НАПрН України Наталія Оніщенко. Кожен промовець поділився з присутніми своїм поглядом на значення професії правника для розвитку країни.
Протягом тижня студенти матимуть можливість відвідати майстер-класи відомих юристів, узяти участь у тематичних інформативних та виховних заходах та у виставці-форумі «Правники-суспільству».
Заходи, які приурочені до Всеукраїнського тижня права, допоможуть молодим правникам здобути нові знання, а громадянам, що потребують юридичної допомоги - знайти вирішення своїх проблем.