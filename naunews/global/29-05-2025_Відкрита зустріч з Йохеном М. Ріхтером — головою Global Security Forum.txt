Заголовок: Відкрита зустріч з Йохеном М. Ріхтером — головою Global Security Forum
Дата: 29/05/2025
URL: https://nau.edu.ua/ua/news/2025/5/23983.html
==================================================

Факультет права та міжнародних відносин КАІ запрошує на відкриту зустріч з
Йохеном М. Ріхтером
– головою Global Security Forum при Diplomatic Council.
Зустріч відбудеться
30 травня о 10:00 у Залі Вченої ради КАІ
(1 корпус, 3 поверх). Лекція пройде англійською мовою на тему
«Від Бухареста до Брюсселя – шлях, вимощений уроками до європейської мрії».
Йохен М. Ріхтер має понад 30 років досвіду роботи в сфері європейської безпеки. За його плечима — участь у провідних аналітичних центрах та викладання в університетах Німеччини, Франції та Бельгії. Зараз він очолює новий Global Security Forum при Diplomatic Council.
Під час лекції будуть розглянуті
актуальні питання кібербезпеки та штучного інтелекту, проблеми фейкових новин та інформаційних атак, а також захист критичної інфраструктури. Особлива увага приділятиметься зв'язку цих викликів з європейською безпекою.
Зустріч завершиться
презентацією книги «Останній потяг на Захід. Переосмислення вступу Румунії в ЄС».
Організатори обіцяють неформальну, але змістовну розмову про глобальні виклики та їхній вплив на майбутні кар’єрні перспективи.
Захід відкритий для всіх студентів, викладачів, дослідників та зацікавлених осіб. Вхід вільний, реєстрація не потрібна.