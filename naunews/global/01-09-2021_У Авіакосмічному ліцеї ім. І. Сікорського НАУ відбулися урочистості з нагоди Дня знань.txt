Заголовок: У Авіакосмічному ліцеї ім. І. Сікорського НАУ відбулися урочистості з нагоди Дня знань
Дата: 01/09/2021
URL: https://nau.edu.ua/ua/news/2021/9/u-aviakosmichnomu-litsei-im-i-sikorskogo-nau-vidbulisya-urochistosti-z-nagodi-dnya-znan.html
==================================================

Сьогодні, по всій країні лунає перший дзвоник для школярів. Урочиста лінійка, присвячена Дню знань та початку нового навчального року відбулася і у Авіакосмічному ліцеї ім. І. Сікорського Національного авіаційного університету.
Ректор НАУ Максим Луцький відвідав свято та привітав школярів з початком нового навчального року.
«Ви зробили правильний вибір, вступивши до Авіакосмічного ліцею. І тепер ми зробимо все можливе, щоб ви закінчили ліцей та стали студентами Національного авіаційного університету бюджетної форми навчання, або будь-якого університету, який ви оберете», - сказав Максим Луцький.
Директор ліцею Галина Земляна, у своїй вітальній промові підкреслила, що всі випускники Авіакосмічного ліцею минулого року вступили до закладів вищої освіти (у переважній більності до НАУ) на бюджетну форму навчання, завдячуючи кропіткій праці не тільки самих ліцеїстів, а і професійній роботі викладацького складу ліцею.
На закінчення урочистостей школярі відпустили у небо повітряні кульки, що символізують мрії і бажання, які неодмінно мають здійснитися.