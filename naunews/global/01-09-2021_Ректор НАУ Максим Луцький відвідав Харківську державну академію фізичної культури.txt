Заголовок: Ректор НАУ Максим Луцький відвідав Харківську державну академію фізичної культури
Дата: 01/09/2021
URL: https://nau.edu.ua/ua/news/2021/9/rektor-nau-maksim-lutskiy-vidvidav-harkivsku-derzhavnu-akademiyu-fizichnoi-kulturi.html
==================================================

В рамках робочого візиту до Харкова, Ректор НАУ Максим Луцький відвідав Харківську державну академію фізичної культури (ХДАФК) та провів зустріч з ректором академії, професором, Олександром Ажиппо.
В ході зустрічі Максим Луцький ознайомився з роботою академії щодо популяризації рухової активності та спорту серед молоді, зокрема, з роботою Відокремленого підрозділу ХДАФК Всеукраїнською громадською організацією «Спортивна студентська спілка України».
Очільники закладів вищої освіти обговорили початок навчального року у форматі офлайн в умовах карантинних обмежень, а також можливості співпраці для реалізації освітніх проектів та спільних заходів у сфері студентського спорту.
Підводячи підсумки зустрічі, Олександр Ажиппо зазначив, що дружба та співпраця між колективами ХДАФК та НАУ стане запорукою успіху.