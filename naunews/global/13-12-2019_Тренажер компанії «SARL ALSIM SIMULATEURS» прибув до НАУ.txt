Заголовок: Тренажер компанії «SARL ALSIM SIMULATEURS» прибув до НАУ
Дата: 13/12/2019
URL: https://nau.edu.ua/ua/news/2019/12/trenazher-kompanii-sarl-alsim-simulateurs-pribuv-do-nau.html
==================================================

Сьогодні, після розмитнення, тренажер французької компанії «SARL ALSIM SIMULATEURS» прибув до Національного авіаційного університету. Три блоки з елементами тренажеру вивантажено та розміщено в Міжнародному центрі підготовки пілотів НАУ.
У понеділок французькі фахівці, представники  компанії, оглянуть та розпакують блоки і спільно з інженерами університету почнуть монтажні роботи. Монтаж має завершитись до кінця наступного тижня.
На тренажері здійснюватиметься  підготовка студентів-пілотів на наступних класах повітряних суден: сухопутний однодвигунний поршневий літак Cessna 172SP або Tecnam P2002JF; універсальний сухопутний однодвигунний поршневий літак Piper 28 Arrow або Socata TB21; багатодвигунний поршневий літак Piper 44 Seminol або Tecnam P2006T а також тренування багаточленних льотних екіпажів (MCC) на реактивних літаках середнього класу В 737 або А 320.