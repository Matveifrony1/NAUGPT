Заголовок: Відбулося засідання секції «Стратегії авіаційної безпеки»
Дата: 17/10/2018
URL: https://nau.edu.ua/ua/news/1/10/vidbulosya-zasidannya-sektsii-strategii-aviatsiynoi-bezpeki.html
==================================================

11 жовтня 2018 року в Інституті ІКАО відбулося засідання секції «Стратегії авіаційної безпеки» в рамках VІII Всесвітнього конгресу «Авіація у ХХІ столітті» – «Безпека авіації та космічні технології» (10-12 жовтня 2018 року), на якому були присутні представники України, Грузії, Казахстану та Азербайджану.
На засіданні було представлено дві основних доповіді: Євген Тоцький, радник генерального директора авіакомпанії «Мотор Січ» виступив з доповіддю на тему: «Людський фактор в забезпеченні авіаційної безпеки», Людмила Мацапура, викладач психології – «Профайлінг. Виявлення поведінкових характеристик».
У форматі круглого столу було обговорено питання щодо управління ризиками, взаємодії та співпраці різних повноважних органів і відомств щодо забезпечення авіаційної безпеки, а також проблеми неузгодженості значення сучасних термінів авіаційної безпеки на міжнародному та національних рівнях.