Заголовок: Наглядова рада схвалила роботу університету
Дата: 17/05/2017
URL: https://nau.edu.ua/ua/news/2017/5/naglyadova-rada-shvalila-robotu-universitetu.html
==================================================

11 травня 2017 р. в НАУ відбулося засідання Наглядової ради університету, на якому були розглянуті підсумки роботі за вісім місяців. Основним стратегічним завданням ВНЗ має стати забезпечення інноваційного розвитку університету як головного вищого навчального закладу в державі з підготовки фахівців авіаційної галузі, підвищення якості освітніх послуг, забезпечення конкурентоздатності, інтеграції вишу до світового науково-освітнього простору.
Для забезпечення стратегічного розвитку університету необхідно досягти рівня підготовки фахівців, який має відповідати світовим стандартам вищої освіти, потребам вітчизняного та світового ринку праці, ефективному використанню освітнього та наукового потенціалу університету. Вже затверджено новий Статут НАУ, проведені вибори до органів студентського самоврядування. Також розроблено та введено в дію «Положення про стипендіальні комісії Національного авіаційного університету» та «Правила призначення і виплати стипендій здобувачам вищої освіти у Національному авіаційному університеті».
Адміністрація на чолі з в в.о. ректора Володимиром Ісаєнком визначила основні завдання на короткострокову перспективу. Серед них - приведення діяльності та організаційної структури НАУ до вимог чинного законодавства, стратегічний аналіз та оцінка ефективності діяльності університету та його структурних підрозділів. Велика увага приділяється нині розвитку міжнародного співробітництва та створенню Концепції інноваційного розвитку НАУ як ключового елементу стратегічного менеджмента.
Члени Наглядової ради відзначили значні успіхи у роботі нового керівництва, системність в управлінні та стратегічні підходи до подальшого розвитку університету на довгострокову перспективу.
З презентацією в.о. ректора НАУ В. Ісаєнка про роботу НАУ за період з 22.09.2016 р. по 30 .04.2017 р.  можна ознайомитися тут…