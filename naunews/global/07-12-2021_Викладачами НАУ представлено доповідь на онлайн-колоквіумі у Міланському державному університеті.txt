Заголовок: Викладачами НАУ представлено доповідь на онлайн-колоквіумі у Міланському державному університеті
Дата: 07/12/2021
URL: https://nau.edu.ua/ua/news/2021/12/vikladachami-nau-predstavleno-dopovid-na-onlayn-kolokviumi-u-milanskomu-derzhavnomu-universiteti.html
==================================================

1 грудня, в рамках співпраці Національного авіаційного університету з Варшавським університетом (Польща) та імплементацією програми 4EU+ Alliance Minigrant Project «Transnational Legal Communication on COVID-19: From Legislative to Popular Discourse» in the Department of Studies in Language Mediation and Intercultural Communication, науково-педагогічні працівники Юридичного факультету (ЮФ) Національного авіаційного університету взяли участь в онлайн-колоквіумі «Юридична комунікація в умовах COVID-19. Лінгвістичний та дискурсивний підхід крізь контексти та медіа», який проходив у Міланському державному університеті (Італія).
Доценти кафедри конституційного і адміністративного права ЮФ НАУ Марина Дей та Оксана Миронець представили доповідь на тему «Проблеми та перспективи вищої юридичної освіти в пандемічних та пост-пандемічних умовах».
У доповіді висвітлено:
- проблеми закладів вищої юридичної освіти та їх педагогічного персоналу при наданні освітніх послуг в умовах боротьби з СОVID-19;
- особливості портрету сучасних студентів та їх вимоги до викладачів;
- очікування від інституцій вищої школи в умовах глобальних змін діджиталізованого суспільства;
- переваги та недоліки онлайн-освіти;
- перспективи для вищої юридичної школи в пост-пандемічних умовах тощо.
У рамках заходу, представниками вищих навчальних закладів з усього світу обговорено також концепцію юридичної комунікації, проблеми розвитку юридичної освіти в пандемічні та пост-пандемічні часи, розглянуто питання щодо вжиття країнами світу карантинних заходів, пов’язаних із пандемією COVID-19 та обмеження таким чином особистих свобод громадян, виокремлено проблеми у лінгвістичному підході до мовних проблем пандемії COVID-19, проаналізовано cудові справи, пов’язані з COVID-19, які розглянуто в Європейському суді з прав людини.