Заголовок: «Стартап школа» Інституту новітніх технологій та лідерства запрошує студентів НАУ!
Дата: 26/03/2021
URL: https://nau.edu.ua/ua/news/2021/3/startap-shkola-institutu-novitnih-tehnologiy-ta-liderstva-zaproshue-studentiv-nau.html
==================================================

З початку весняного набору до участі у проекті «Стартап школа» Інституту новітніх технологій та лідерства долучилося близько 150 здобувачів вищої освіти.
Учасники вже прослухали інформацію за модулями «Креативне мислення. Формування ідеї» та «Бізнес-модель Canvas. Шаблон ціннісної пропозиції», почали генерувати ідеї власних розробок, сформували бізнес-моделі, а також підшукують собі однодумців у команду.
На слухачів школи ще чекає модуль з навчання інноваційному підприємництву, а також інші можливості школи - із формування технологічних бізнес-ідей.
Випускники «Стартап школи» зможуть презентувати свої розробки на Всеукраїнському конкурсі бізнес-ідей та в рамках інноваційного проекту «Авіатори бізнесу», що відбудеться в Національному авіаційному університеті (з квітня до червня 2021 року).
Навчання проходить в онлайн форматі кожного вівторка та четверга о 15:00 на платформі GoogleMeet.
Для реєстрації на навчання необхідно заповнити онлайн форму за
посиланням
.