Заголовок: Відкриття виставки творчих робіт викладачів Факультету наземних споруд і аеродромів
Дата: 05/06/2024
URL: https://nau.edu.ua/ua/news/2024/6/vidkrittya-vistavki-tvorchih-robit-vikladachiv-fakultetu-nazemnih-sporud-i-aerodromiv.html
==================================================

У залах ГДІП «МЕДІАЦЕНТР» розгорнулася експозиція творів сучасних українських митців — викладачів кафедри комп’ютерних технологій дизайну і графіки Факультету наземних споруд і аеродромів. Художники
Олександра Басанець, Юрій Басанець, Ігор Єлісєєв, Юлія Майстренко-Вакуленко та Олена Носенко представили свої роботи
під назвою
«Спогади у небесних просторах»
.
Живописні полотна та графічні аркуші, виконані в різних техніках, створюють візуальну симфонію, що віддзеркалює багатогранний світ творчої уяви авторів та запрошує глядачів до захопливої мистецької подорожі. Класичні пейзажі, натюрморти, портрети
Юрія Басанця,
пастельні та олійні натюрморти з квітами
Олександри Басанець,
тонкі колоритні полотна
Ігоря Єлісєєва,
кольорові офорти
Юлії Майстренко-Вакуленко
та авторські графічні композиції
Олени Носенко
— усе це формує неповторну ауру виставки.
На урочистому відкритті лунали привітання
від поважних гостей:
Надзвичайного і Повноважного посла України, Народного депутата України у 1990-1998 роках
Анатолія Дроня
;
декана архітектурного факультету КНУБіА, дійсного члена Академії архітектури України
Олександра Кащенка
;
завідувачки кафедри комп’ютерних технологій дизайну і графіки
Вікторії Василенко
та інших організаторів заходу.
Виставку відвідали
деканка Факультету наземних споруд і аеродромів
Октябрина Чемакіна,
заступниця декана
Валентина Грабовчак,
завідувачка кафедри дизайну Київського університету імені Бориса Грінченка
Юлія Романенкова,
члени Національної спілки художників України, викладачі та студенти НАУ й інших столичних закладів вищої освіти. Експозиція стала яскравим свідченням
невичерпного творчого потенціалу викладачів-митців
та запросила всіх присутніх до світу високого мистецтва.