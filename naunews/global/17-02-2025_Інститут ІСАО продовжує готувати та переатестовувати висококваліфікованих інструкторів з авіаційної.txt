Заголовок: Інститут ІСАО продовжує готувати та переатестовувати висококваліфікованих інструкторів з авіаційної безпеки
Дата: 17/02/2025
URL: https://nau.edu.ua/ua/news/2025/2/institut-isao-prodovzhue-gotuvati-ta-pereatestovuvati-visokokvalifikovanih-instruktoriv-z-aviatsiynoi-bezpeki.html
==================================================

В Інституті ІСАО Київського авіаційного інституту
з 10 по 18 лютого 2025 року
проходить
«Курс підготовки інструкторів з авіаційної безпеки»
під егідою ІСАО. В умовах закритого повітряного простору та масштабних бойових дій особлива увага приділяється збереженню та розвитку кваліфікованого персоналу Служби авіаційної безпеки, підготовка якого потребує багаторічного навчання.
Унікальність нинішнього курсу полягає в різноманітності його учасників.
Серед слухачів — інспектори з авіаційної безпеки від трьох провідних авіапідприємств: ТОВ «Супернова Ейрлайнз", ДП «МА «Львів» імені Данила Галицького» та АТ «Мотор Січ». Також до навчання долучилися представники керівного складу та провідні фахівці Інституту ІСАО КАІ.
На відкритті курсу проректорка з міжнародного розвитку та партнерства КАІ
Ірина Зарубінська
, яка також є учасницею програми, наголосила на ключовій ролі інструкторів з авіаційної безпеки у формуванні професійних кадрів галузі.
Директор Інституту ІСАО КАІ, Заслужений працівник транспорту України, кандидат економічних наук
Олег Петровський підкреслив важливість програми
для розуміння інструкторами своєї ролі у підготовці фахівців відповідно до вимог Додатку 17 до Конвенції про міжнародну цивільну авіацію.
Символічно, що курс проходить
у дні 22-ї річниці створення Інституту ІСАО.
Заснований 14 лютого 2003 року для координації підготовки фахівців з безпеки авіації, Інститут об'єднав під своїм крилом Європейський регіональний навчальний центр ІКАО з авіаційної безпеки, Європейський регіональний навчальний центр ІКАО з підготовки державних інспекторів з безпеки польотів та льотної придатності повітряних суден, а також національні навчальні центри.
За 22 роки діяльності Інститут ІСАО
у співпраці з Державною авіаційною службою України розробив та впровадив численні національні курси підвищення кваліфікації для авіаційних фахівців. З моменту заснування навчання в Інституті пройшли понад 20 000 працівників галузі, що свідчить про його вагому роль у розвитку авіаційної безпеки України.