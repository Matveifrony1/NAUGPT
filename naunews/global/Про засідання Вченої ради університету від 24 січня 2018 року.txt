Заголовок:Про засідання Вченої ради університету від 24 січня 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-24-sichnya-2018-roku/
==================================================
Про засідання Вченої ради університету від 24 січня 2018 року
24 січня 2018 року у Національному авіаційному університеті відбулося засідання Вченої ради університету.

На початку засідання Вченої ради в. о. ректора Володимир ІСАЄНКО відзначив кращих співробітників університету та вручив нагороди.

Атестат доцента вручено доценту кафедри технологій аеропортів Навчально-наукового аерокосмічного інституту Євгенії ПУГАЧЕВСЬКІЙ.

Подяку Міністерства освіти і науки України вручено завідувачу кафедри української мови та культури Навчально-наукового гуманітарного інституту Ірині БУРЛАКОВІЙ, завідувачу кафедри авіоніки Навчально-наукового інституту аеронавігації, електроніки та телекомунікацій Світлані ПАВЛОВІЙ та директору Навчально-наукового інституту міжнародних відносин Аллі ФОМЕНКО. Подяку Міністерства культури України за багаторічну плідну працю та високий професіоналізм отримала директор Навчально-наукового юридичного інституту Ірина СОПІЛКО.

Почесну грамоту Національного авіаційного університету вручено директору Авіакосмічного ліцею імені Ігоря Сікорського Національного авіаційного університету міста Києва Галині ЗЕМЛЯНІЙ. Нагрудний знак «За сумлінну працю» вручено начальнику Криворізького коледжу Національного авіаційного університету Анатолію АНДРУСЕВИЧУ та начальнику відділу розрахунків по заробітній платі Ользі ЛЕВШУК.

За перемогу в І етапі Всеукраїнського конкурсу рукописів навчальної літератури для позашкільних навчальних закладів системи освіти дипломом нагороджено завідувача кафедри базових та спеціальних дисциплін Навчально-наукового інституту неперервної освіти Оксану ПРИХОДЬКО.

Голова Вченої ради Валерій ЧЕПІЖЕНКО повідомив про зміни у персональному складі Вченої ради, які відбулися за результатами проведених виборів на Конференції трудового колективу.

В. о. ректора Володимир ІСАЄНКО урочисто представив новообраних членів Вченої ради університету:

– БІЛОУС Оксану Іванівну – начальника відділу моніторингу якості вищої освіти, доктора фізико-математичних наук, доцента;

– ГРУЩИНСЬКУ Наталію Миколаївну – професора кафедри управління професійною освітою Навчально-наукового інституту неперервної освіти, доктора економічних наук, доцента;

– ЗАСАНСЬКОГО Володимира В’ячеславовича – завідувача кафедри економічної теорії Факультету економіки та бізнес-адміністрування, доктора економічних наук, професора;

– ЛАСТІВКУ Івана Олексійовича – завідувача кафедри вищої математики Факультету транспортних технологій, доктора технічних наук, професора;

– ЛОБОДУ Світлану Миколаївну – завідувача кафедри комп’ютерних мультимедійних технологій Навчально-наукового інституту комп’ютерних інформаційних технологій, доктора педагогічних наук, професора;

– МИХНЕНКА Анатолія Михайловича – професора кафедри управління професійною освітою Навчально-наукового інституту неперервної освіти, доктора історичних наук, професора;

– ПРИХОДЬКО Оксану Юріївну – завідувача кафедри базових та спеціальних дисциплін Навчально-наукового інституту неперервної освіти, кандидата педагогічних наук, доцента;

– СИДОРЕНКА Олександра Юрійовича – заступника директора Навчально-наукового аерокосмічного інституту, кандидата технічних наук, доцента;

– СТАНКА Петра Олександровича – директора Студентського містечка Національного авіаційного університету;

– УШЕНКО Наталію Валентинівну – професора кафедри економіки Факультету економіки та бізнес-адміністрування, доктора економічних наук, професора;

– ЮНА Геннадія Миколайовича – завідувача кафедри організації авіаційних перевезень Факультету транспортних технологій, доктора технічних наук, професора.

Ключовим питанням порядку денного постало питання про наукову діяльність університету за 2017 рік. Проректор з наукової роботи Володимир ХАРЧЕНКО представив звіт про наукову діяльність за 2017 рік, наголосив що Національний авіаційний університет є багатопрофільним вищим освітнім закладом четвертого рівня акредитації, що проводить освітню діяльність, пов’язану із здобуттям вищої освіти та кваліфікації за широким спектром природничих, гуманітарних, технічних, економічних та інших напрямів науки і техніки.

В університеті здійснюються фундаментальні та прикладні наукові дослідження, зосереджено значний науковий, науково-технічний та інноваційний потенціал. З метою прискореного виходу університету в світові лідери науково-освітянського співтовариства в Національному авіаційному університеті створюються сучасні міжнародні дослідницькі кластери.

З метою оптимізації наукової роботи в університеті визначено основні наукові напрями: сучасні авіаційно-космічні технології, аерокосмічні системи моніторингу та навігації рухомих об’єктів, інформаційні технології та комплексний захист інформації, охорона навколишнього середовища. Ці напрями об’єднують навчально-наукові, навчально-дослідні інститути і центри, що здійснюють наукові дослідження та підготовку наукових кадрів вищої кваліфікації.

Зазначив, що важливим аспектом наукової діяльності університету є науково-дослідна робота та госпдоговірна наукова діяльність. У 2017 році виконувалось 27 науково-дослідних робіт за рахунок базового фінансування. Було укладено 6 міжнародних договори та отримано 3 гранти на виконання робіт за відповідними програмами. Університет проводить комплексні роботи щодо створення та підготовки до серійного виробництва сучасних безпілотних літальних апаратів.

Проректор з наукової роботи зауважив, що станом на грудень 2018 року в університеті проходять підготовку 232 аспіранти та 16 докторантів. Набір до аспірантури та докторантури проводився виключно на конкурсній основі. Наявність 24-ти періодичних видань для публікації результатів наукової діяльності, комп’ютерної мережі та 15-ти спеціалізованих вчених рад зумовлюють високий рівень якості підготовки науково-педагогічних кадрів.

Подальшого розвитку набула співпраця з науковцями Китайської народної республіки. У 2017 році між НАУ та Zhejiang Golden Egg Science and Technology підписано меморандум про взаєморозуміння, який містить положення щодо розвитку студентського обміну, створення спільних наукових лабораторій, обміну викладачами та науково-дослідної співпраці.

В. П. Харченко наголосив, що у 2017 році відпрацьовані міжнародні договори з зарубіжними партнерами за такими тематиками досліджень:

Відтворення обізнаності та інновацій в Україні на основі Європейської глобальної навігаційної супутникової системи (ЄГНСС), Італія.
Управління впливом авіаційного шуму за допомогою новітніх підходів. Франція.
Перспективи аеронавігаційних досліджень а Європі, Португалія.
Післягарантійне обслуговування (технічна підтримка) прикладного програмного забезпечення підсистем автоматизованої системи аеронавігаційного обслуговування, Белаеронавигація, Білорусь.
Программное обеспечение диспетчерского тренажерного комплекса «Эксперт» для практической подготовки специалистов обслуживания воздушного движения, «Caspian Radio Services», Казахстан.
Начальная подготовка /восстановление/ квалификации диспетчера по обслуживанию воздушного движения, «Caspian Radio Services», Казахстан.
Подготовка эксперта/экзаменатора в области аэронавигации, Caspian Radio Services», Казахстан.
Разработка и установка программного обеспечения модуля «Тенгиз» (аэродром Тенгыз) диспетчерского тренажерного комплекса «Эксперт», Caspian Radio Services», Казахстан.
Обучение персонала Заказчика по программе «Начальная подготовка/восстановление/квалификации диспетчера по обслуживанию воздушного движения, Caspian Radio Services», Казахстан.
Наукові розробки НАУ були анонсовані на таких національних   виставкових комплексах як: «Зроблено в Києві», «Зброя та безпека» та «Market innovation». Загалом, Національний авіаційний університет у 2017 році брав участь у 19 фахових та профільних виставках. 11 виставкових комплексів було присвячено науково-практичним розробкам НАУ сучасних безпілотних комплексів. У 2017 році проведено 100 загально-університетських конференцій та семінарів. Усі конференції та семінари отримали посвідчення про реєстрацію в Міністерстві освіти і науки України.

Вчена рада університету схвалила звіт про наукову діяльність університету у 2017 році та ухвалила розробити план наукових проектів та інноваційних технологій, які будуть реалізовуватися у Національному авіаційному університеті у 2018 році.

 