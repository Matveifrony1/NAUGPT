Заголовок: Профорієнтаційна робота триває
Дата: 17/12/2014
URL: https://nau.edu.ua/ua/news/2014/12/proforientaczijna-robota-trivae.html
==================================================

10-15 грудня 2014 року доцент кафедри цивільного права і процесу Юридичного інституту Христина Кметик провела лекції у середній загальноосвітній школі № 62 м. Києва на тему «Наслідки протиправної діяльності – зроби правильний вибір», у спеціалізованій школі № 314 м. Києва  на тему «Захист прав дитини», у Київській інженерній гімназії на тему «Цивільні права малолітніх і неповнолітніх».
Старшокласники були ознайомлені з поняттям та видами протиправної поведінки як виду правової поведінки та її наслідками; окремими положеннями Конституції України, Декларації прав дитини та Конвенції про права дитини в частині прав, свобод та обов’язків громадян та прав дітей в Україні; з питаннями, що пов’язані з цивільними правами малолітніх і неповнолітніх, а також їх цивільно-правовою відповідальністю.
Школярам у кожній школі була надана інформація про правила вступу та особливості навчання в Юридичному інституті Національного авіаційного університету.