Заголовок: На території НАУ відкрилась нова художня експозиція
Дата: 02/10/2023
URL: https://nau.edu.ua/ua/news/2023/10/na-teritorii-nau-vidkrilas-nova-hudozhnya-ekspozitsiya.html
==================================================

28 вересня в холі 1 корпусу Національного авіаційного університету відкрилася виставка творчих робіт члена Спілки художників України, випускника Української Академії Мистецтв, живописця та театрального художника, учня Д.Д. Лідера, старшого викладача кафедри архітектури та просторового планування ФНСА НАУ, Вадима Правдохіна "Відображення".
На відкриття виставки завітали проректор з навчальної роботи Анатолій Васильович Полухін, декан ФНСА НАУ Віктор Васильович Карпов, викладачі та студенти ФНСА НАУ.
«Ця експозиція складається з вибраних творів, які були створені у різні часові проміжки. На виставці представлені натюрморти з символічним підтекстом та роботи філософсько-сюрреалістичного напрямку. Зазвичай, про творчість художника розповідати не дуже просто, а з мистецтвом треба спілкуватися безпосередньо», - зазначив автор.
Запрошуємо спільноту НАУ познайомитися з творами художника Вадима Правдохіна - виставка буде тривати до 12 жовтня НАУ.