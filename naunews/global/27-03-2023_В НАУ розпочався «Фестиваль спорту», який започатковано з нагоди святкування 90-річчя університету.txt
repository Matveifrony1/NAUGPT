Заголовок: В НАУ розпочався «Фестиваль спорту», який започатковано з нагоди святкування 90-річчя університету
Дата: 27/03/2023
URL: https://nau.edu.ua/ua/news/2023/3/v-nau-rozpochavsya-festival-sportu-yakiy-zapochatkovano-z-nagodi-svyatkuvannya-90-richchya-universitetu.html
==================================================

Цього року НАУ відзначає своє 90-річчя. Кафедра фізичного виховання та спортивної підготовки ФЛСК НАУ, розпочавши «Фестиваль спорту», долучається до загальних заходів щодо святкувань.
В рамках Фестивалю пройдуть змагання з футзалу, стрітболу, волейболу, настільного тенісу та шахів. Всі учасники зможуть побачити показові виступи з чирлідингу, а також виступ неодноразових призерів Чемпіонатів України, призерів Кубка Європи з перетягування каната.
Розпочався Фестиваль 21.03, змаганнями з футзалу. У турнірі беруть участь 6 збірних команд факультетів НАУ (КВП, АКФ, ЮФ, ФТМЛ, ФККПІ і збірна команда ФАЕТ, ФМВ, ФАБД, яка взяла собі назву «Чайка».).
За результатами 2-х днів, виборовши перемогу у команд КВП і АКФ, в лідери вийшла команда «Чайка». Однакову кількість очок мають команди КВП, ФТМЛ та АКФ, і замикають турнірну таблицю команди ЮФ та ФККПІ.
Наразі змагання тривають — попереду ще 3-и ігрового дня. Тож чекаємо нових цікавих ігор!