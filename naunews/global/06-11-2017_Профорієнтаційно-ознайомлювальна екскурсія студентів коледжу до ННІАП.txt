Заголовок: Профорієнтаційно-ознайомлювальна екскурсія студентів коледжу до ННІАП
Дата: 06/11/2017
URL: https://nau.edu.ua/ua/news/2017/11/proforientaczijno-oznajomlyuvalna-ekskursiya-studentiv-koledzhu-do-nniap.html
==================================================

Кафедра архітектури ННІАП провела профорієнтаційно-ознайомлювальну екскурсію для студентів групи 5Буд-2 Київського професійно-педагогічного коледжу ім. Антона Макаренка.
Студенти коледжу навчаються за освітньо-кваліфікаційним рівнем «Молодший спеціаліст» і опановують спеціальність 015 «Професійна освіта (Будівництво)». Згідно з Правилами прийому студентів до НАУ вони після закінчення коледжу можуть вступати на другий курс з галузі знань 19 «Архітектура та будівництво», зокрема на спеціальність 191 «Архітектура та містобудування». Тому метою екскурсії стало виконання завдань навчального процесу коледжу та орієнтування студентів на продовження своєї фахової освіти в ННІАП НАУ.
Екскурсію провели завідувач кафедри архітектури Юрій Дорошенко, старший викладач Олександр Хлюпін та асистент Іван Гордюк. Студенти коледжу ознайомилися з організацією навчального процесу на кафедрі архітектури, з дипломними проектами студентів-архітекторів та з 3D-принтером, зібраним власноруч асистентами І. Гордюком та В. Нещадимом для використання у навчальному процесі та науково-дослідній роботі.