Заголовок: Навчання киргизьких авіаторів
Дата: 21/04/2015
URL: https://nau.edu.ua/ua/news/2015/4/navchannya-kirgizkix-aviatoriv.html
==================================================

В грудні минулого року університет отримав Сертифікат схвалення Агентства цивільної авіації Киргизької Республіки згідно з яким Національний авіаційний університет отримав право на перепідготовку та підвищення кваліфікації авіаційного персоналу Киргизстану за узгодженими програмами.
Згідно з укладеним контрактом між НАУ та ВАТ «Міжнародний аеропорт Манас» в квітні 2015 року були проведені курси підвищення кваліфікації за програмою «Орнітологічне забезпечення польотів», викладач – к.т.н., доцент кафедри землеустрою та кадастру ІЕБ Закревський А.І. На навчання прибули фахівці з аеропортів Манас, Іссик-Куль, Ош, Джалал-Абад, Нарин, Баткен, Ісфана, Казарман.
Цікавим було практичне виїзне заняття в аеропорту Манас. Керівництво аеропорту висловило велике бажання продовжити співпрацю з Національним авіаційним університетом в напрямку навчання та підвищення кваліфікації авіаційного персоналу.