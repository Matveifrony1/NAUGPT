Заголовок: Юстиція відкриває свої двері студентській молоді
Дата: 20/09/2018
URL: https://nau.edu.ua/ua/news/1/9/yustitsiya-vidkrivae-svoi-dveri-studentskiy-molodi.html
==================================================

18 вересня 2018 року студенти Навчально-наукового юридичного інституту відвідали Головне територіальне управління юстиції у місті Києві та взяли участь у Дні відкритих дверей, що відбувся з метою профорієнтації майбутніх юристів, а також ознайомлення  їх з роботою органів виконавчої гілки влади.
Під час акції фахівці структурних підрозділів Головного управління юстиції у місті Києві за допомогою презентаційних роликів та інформаційних бюлетенів ознайомили майбутніх правників з особливостями роботи юстиції на різних локаціях. Зокрема, були представлені напрямки нотаріату, державної виконавчої служби, Управління персоналу, Управління судової, аналітично-правової роботи та міжнародного співробітництва, Управління фінансового та матеріально-технічного забезпечення, Управління державної реєстрації та відділів Державної реєстрації актів цивільного стану, Управління нормативно-правових актів, систематизації законодавства, правової роботи, правової освіти та ін.
Також студенти
отримали нагоду спробувати посвідчити довіреність у нотаріуса, розібратися у процедурі виконання судових рішень, дізнатися про особливості реєстрації громадських організацій та друкованих засобів масової інформації, взяти участь у правових вікторинах.
Наприкінці заходу
для студентів було проведено «Ярмарку вакансій», де кожен учасник мав змогу залишити свою анкету для Управління персоналом з контактними даними та бажаним напрямком стажування або майбутньої професії.