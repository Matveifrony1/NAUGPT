Заголовок: Юрисконсульт відділу договірно-правової роботи ДП МА «Бориспіль» поділилась своїм досвідом з юридичних питань зі студентами-правниками НАУ
Дата: 26/04/2022
URL: https://nau.edu.ua/ua/news/2022/3/yuriskonsult-viddilu-dogovirno-pravovoi-roboti-dp-ma-borispil-podililas-svoim-dosvidom-z-yuridichnih-pitan-zi-studentami-pravnikami-nau.html
==================================================

22 квітня на Юридичному факультеті (ЮФ) Національного авіаційного університету відбулась онлайн зустріч студентів факультету з провідним юрисконсультом відділу договірно-правової роботи юридичної служби ДП МА «Бориспіль», випускницею НАУ 2015 року Юлією Коваленко.
Захід проведено в рамках вивчення дисципліни «Договірні зобов’язання».
Темою зустрічі стало обговорення особливостей укладення та виконання договорів у сфері авіації у зв’язку із запровадженням воєнного стану в Україні.
Юлія Коваленко познайомила присутніх з:
- проблематикою орендних відносин в авіаційній сфері, в тому числі під час дії правового режиму воєнного стану;
- особливостями перевезень габаритних вантажів у зв’язку зі знищенням літака АН-225 «Мрія» та ангарів ДП «Антонов»;
- відповідальністю сторін за договором авіаційного перевезення;
- правовим регулювання договірних відносин авіаперевізників (стандартна угода IATA/Додаток B);
- умовами використання реклами в аеропортах та на борту літака тощо.
«Знищення українського літака АН-225 «Мрія» та ремонтної бази ДП «Антонов» в Гостомелі вплине на світовий ринок авіаперевезень, адже саме за допомогою «Мрії» Україна та весь світ могли перевозити гелікоптери, пожежні машини, турбіни тощо. Часткове знищення та неспроможність літати всього світового флоту ДП «Антонов» призведе також до неможливості перевезення негабаритних вантажів, що спричинить значні втрати та затримку у багатьох індустріях, а найбільше в енергетичному секторі» - зазначила пані Юлія.
Наприкінці зустрічі Юлія Коваленко розповіла про перспективи працевлаштування юриста в авіаційній сфері, а також поділилася власним досвідом кар’єрного росту після закінчення Національного авіаційного університету.