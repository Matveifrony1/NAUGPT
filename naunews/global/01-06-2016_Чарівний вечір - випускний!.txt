Заголовок: Чарівний вечір - випускний!
Дата: 01/06/2016
URL: https://nau.edu.ua/ua/news/2016/6/charivniy-vechir-vipuskniy.html
==================================================

28 травня 2016 р. в Авіакосмічному ліцеї пройшов випускний вечір - найочікуваніше свято одинадцятикласників. Його без перебільшення можна назвати святом юності та краси. Вручення атестатів про повну загальну середню освіту, дівчата у гарних сукнях, хлопці у костюмах, обмін побажаннями, сльози і сміх, зустріч сонця – це те, що не забудеться. Випускники вродливі, по-дорослому серйозні, схвильовані, але щасливі, вони не стримували ні усмішок, ні сліз.
Щиро бажаємо вам, любі випускники, міцного здоров'я, успіхів, особистих перемог, реалізації задумів і творчих планів!
Нехай отримані в школі знання стануть запорукою вагомих здобутків, допоможуть вам досягти омріяних вершин ! Божого вам благословення, щедрої долі, вірних друзів, наснаги, оптимізму та невичерпної енергії!
Щасти вам у всьому!