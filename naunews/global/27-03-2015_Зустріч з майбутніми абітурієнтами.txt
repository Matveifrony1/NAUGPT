Заголовок: Зустріч з майбутніми абітурієнтами
Дата: 27/03/2015
URL: https://nau.edu.ua/ua/news/2015/3/zustrich-z-majbutnimi-abiturientami.html
==================================================

25 березня 2015 року викладач кафедри іноземних мов за фахом Гуманітарного інституту Тетяна Шульга провела профорієнтаційну зустріч з учнями випускних класів гімназії №179 Голосіївського району міста Києва.
Майбутні абітурієнти дізналися про структуру університету та його підрозділи, напрями підготовки фахівців, умови вступу і перелік конкурсних предметів. Жваве обговорення викликала можливість навчання на англомовному проекті. Учні зацікавилися організацією студентського життя, можливостями дозвілля, роботою наукових і спортивних гуртків. Особлива увага приділялася перспективам працевлаштування та важливості правильного вибору майбутньої професії.
Колектив школи висловив подяку за творче проведення заходу та відзначив необхідність подальших зустрічей з представниками Національного авіаційного університету.