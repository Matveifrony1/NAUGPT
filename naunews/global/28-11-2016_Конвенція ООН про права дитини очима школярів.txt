Заголовок: Конвенція ООН про права дитини очима школярів
Дата: 28/11/2016
URL: https://nau.edu.ua/ua/news/2016/11/konventsiya-oon-pro-prava-ditini-ochima-shkolyariv.html
==================================================

25 листопада 2016 року професор кафедри господарського, повітряного та космічного права Навчально-наукового Юридичного інституту Валентина Козирєва та студенти групи ПР-403 Любов Гурін, Віталій Логоша та Аліна Моргун провели у СЗШ № 230 м. Києва лекцію на тему «Конвенція ООН як один із найважливіших документів, що регулює права дитини».
Захід проводився до Всесвітнього дня дитини, який відзначається 20 листопада кожного року.
В. Козирєва розповіла учням про історію започаткування Всесвітнього дня дитини у 1954 році за рішенням Генеральної Асамблеї Організації Об’єднаних націй. Саме ООН звернула увагу світової спільноти на необхідність досягти взаєморозуміння з дітьми та забезпечити умови для їхнього повноцінного розвитку. Студенти розповіли старшокласникам про основні права та обов’язки дітей, які закріплені в Конвенції ООН про права дитини та були імплементовані у національне законодавство.
Щоб перевірити знання засвоєного матеріалу, діти виконали тестові завдання.
Мета проведення заходу - підвищити правову культуру школярів, виявити рівень знань ними своїх прав, виховати у дітей поважне ставлення до власної особистості та прав інших людей.