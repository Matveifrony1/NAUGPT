Заголовок: Круглий стіл Інституту ІКАО
Дата: 05/06/2020
URL: https://nau.edu.ua/ua/news/2020/cherven/krugliy-stil-institutu-ikao.html
==================================================

Обговорення ризиків, викликів і загроз діяльності підприємств авіаційної галузі, розгляд основних тенденцій та проблем становлення і розвитку суб’єктів авіаційної діяльності – головні питання круглого столу «Впровадження та реалізація Поправки 17 до Додатку 17 «Безпека. Захист міжнародної цивільної авіації від актів незаконного втручання». Організатор заходу – Інститут ІКАО НАУ.
В обговоренні взяли участь представники авіакомпаній Константа, Sky up, ЗетАвіа, аеропортів «Рівне» та «Івано-Франківськ», авіаційних підприємств Промінтерсервіс, Австар та інші.
Координатор круглого столу, директор Інституту ІКАО Галина Суслова  зазначила, що тема, винесена на обговорення, є непересічною. Активна позиція  авіаційних підприємств щодо вивчення проблеми подальшого розвитку галузі є очевидною. В сучасних умовах компанії інтегровані в широку систему зв’язків, як локального, так і глобального характеру. Тому на перше місце виходить питання комунікації між  суб’єктами авіаційної діяльності, державою та міжнародними організаціями.
Учасники круглого столу обговорили практичні заходи з реалізації вимог Поправки 17 та коригувальні дії для авіаційної галузі у зв’язку з пандемією COVID -19 і відновленням авіасполучень. Вони підтвердили необхідність створення «дорожньої карти» щодо перезавантаження та відновлення діяльності суб’єктів авіаційної діяльності.