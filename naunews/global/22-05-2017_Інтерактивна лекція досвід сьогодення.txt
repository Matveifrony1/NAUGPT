Заголовок: Інтерактивна лекція: досвід сьогодення
Дата: 22/05/2017
URL: https://nau.edu.ua/ua/news/2017/5/interaktivna-lektsiya-dosvid-sogodennya.html
==================================================

20 травня 2017 року завідувач кафедри української мови та культури Навчально-наукового гуманітарного інституту І. Бурлакова та доцент кафедри О. Сєдашова були запрошені  на VI Міжнародний фестиваль «Світ психології: освіти, науки, інновації», VI  Міжнародні «Челпанівські психолого-педагогічні читання» з метою поділитися своїм досвідом проведення інтерактивних лекцій. Захід був ініційований Східно-європейським інститутом (Україна – Франція). В роботі конференції взяли участь психологи та педагоги з України, Франції, Польщі, Італії, Словаччини. Основними тематичними напрямками конференції були: історичні аспекти становлення психології як самостійної науки; педагогіка майбутнього: технології плекання довершеної особистості; психологія ХХІ століття: здобутки та перспективи тощо. У межах фестивалю були організовані навчально-демонстраційні сесії для освітян та науковців. О. Сєдашова провела майстер-клас на тему: «Інтерактивна лекція: способи забезпечення та реалізації», який привернув увагу фахівців у галузі освіти з провідних навчальних закладів України. Впродовж активної дискусії учасників майстер-класу, були напрацьовані нові ідеї, які безперечно будуть корисними для викладачів НАУ.