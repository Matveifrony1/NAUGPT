Заголовок: UKRAINIAN SOFTWARE DEVELOPMENT FORUM: ІТ-галузь на підйомі, і НАУ тримає руку на пульсі
Дата: 20/09/2016
URL: https://nau.edu.ua/ua/news/2016/9/ukrainian-software-development-forum-it-galuz-na-pidyomi-i-nau-trimae-ruku-na-pulsi.html
==================================================

15 вересня 2016 року уповноважений представник Навчально-наукового інституту Комп’ютерних інформаційних технологій Олена Дубчак на запрошення Асоціації «Інформаційні Технології України» взяла участь у роботі Ukrainian Software Development Forum 4.0.
Зустріч представників влади, ІТ-бізнесу, ВНЗ та громадськості відбулася вчетверте. Цього разу серед спікерів були:  Міхал Боні  (Michal Boni), член Європарламенту; Маріо Леловські (Mario Lelovsky), Президент ІТ-асоціації Словаччини; О.Данченко, голова Комітету ВР України з питань інформатизації та зв’язку; Н. Южаніна, голова Комітету ВР України з питань податкової та митної політики; О. Співаковський, перший заступник голови  Комітету ВР України з питань науки та освіти; Т. Кіцмей, Президент Асоціації «ІТ України»;  представники провідних  ІТ-компаній України.
Серед основних тем, що розглядалися на форумі, слід відзначити: «Світові виклики та локальні відгуки в галузі Software Development», «Державна політика в галузі Software Development», «Зміни та тенденції ключових вертикальних ринків», «IT Sales в Україні сьогодні».
Software Development Forum – унікальний захід для українського ринку ІТ, масштабний комунікаційний майданчик для обговорення головних тенденцій, проблем та перспектив галузі.