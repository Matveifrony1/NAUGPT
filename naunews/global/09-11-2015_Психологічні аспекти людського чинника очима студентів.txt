Заголовок: Психологічні аспекти людського чинника очима студентів
Дата: 09/11/2015
URL: https://nau.edu.ua/ua/news/2015/11/psixologichni-aspekti-lyudskogo-chinnika-ochima-studentiv.html
==================================================

28-29 жовтня 2015 р. в рамках ІV Міжнародної науково-практичної конференції молодих учених і студентів «Проблеми та перспективи розвитку авіації та космонавтики» працювала наукова секція «Психологічні аспекти людського фактору в авіації», роботу якої організувала кафедра авіаційної психології. Заходи цієї секції були спрямовані на підготовку студентів до подальших етапів наукової роботи з авіаційної тематики та участь з новими напрацюваннями у роботі секції «Політ-2016». Програму секції передбачала комплекс заходів: науково-практичний семінар «Психологічна експертиза алгоритмів подолання складних польотних ситуацій», засідання «Психологічні особливості тренажерної підготовки майбутніх фахівців УПР», круглі столи «Теорія та практика інженерно-психологічної експертизи стандартних операціональних процедур» та «Актуальні напрямки психологічних досліджень в авіації». Цікавинкою в роботи секції стало знайомство учасників з принципом дії розробленого доц. В. Кашматовим (кафедра авіаційних комп’ютерно-інтегрованих комплексів) органу ручного управління та стабілізації, який використовує природні властивості психомоторики людини. Підсумком роботи секції стало уточнення її учасниками напрямків подальшого наукового пошуку, поява цікавих наукових ідей та вихід на етап планування емпіричних досліджень із використанням потужної технічної бази НАУ.