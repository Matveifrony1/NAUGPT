Заголовок: Знайомимо і знайомимося
Дата: 21/10/2016
URL: https://nau.edu.ua/ua/news/2016/10/znayomimo-i-znayomimosya.html
==================================================

10-21 жовтня 2016 року викладачі кафедри української мови та культури Навчально-наукового гуманітарного інституту провели п'ять профорієнтаційних заходів у чотирьох областях України. Г. Онуфрійчук зустрілася з учнями Старокостянтинівської загальноосвітньої школи І-ІІІ ступенів № 1, що на Хмельниччині; І. Олександрук провела профорієнтаційні заходи для старшокласників гімназії № 1 смт. Тростянця у Вінницькій області та учнів середньої загальноосвітньої школи І-ІІІ ступенів № 195 імені В.І. Кудряшова м. Києва. З майбутніми абітурієнтами зі Львівщини спілкувалася Я. Закальська (середня школа № 50 імені А. С. Макаренка та загальноосвітня школа-інтернат № 1 імені Б.А. Антонича). Викладачі поінформували старшокурсників про особливості навчання студентів у Національному авіаційному університеті.
Після короткої лекції та презентації університету, педагоги зосередили увагу одинадцятикласників на умовах вступу та навчання у Гуманітарному інституті НАУ. На прикладах продемонстрували майбутнім абітурієнтам переваги випускників, фахівців із ґрунтовною гуманітарною освітою в умовах інформаційного суспільства.
Учні цікавилися умовами вступу до університету, пропонованими спеціальностями та вивченням іноземних мов.