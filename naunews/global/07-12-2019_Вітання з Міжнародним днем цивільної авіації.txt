Заголовок: Вітання з Міжнародним днем цивільної авіації
Дата: 07/12/2019
URL: https://nau.edu.ua/ua/news/1/12/vitannya-z-mizhnarodnim-dnem-tsivilnoi-aviatsii.html
==================================================

Увесь світ відзначає сьогодні Міжнародний день цивільної авіації, 75-ту річницю прийняття Конвенції про міжнародну цивільну авіацію та створення Міжнародної організації  цивільної авіації (ІСАО).
Кожного дня сотні тисяч людей, пов’язаних з авіаперевезеннями, авіабудуванням, навчанням майбутніх авіаторів; працівники, що обслуговують і ремонтують авіаційну техніку; фахівці, які забезпечують роботу аеропортів та численних авіаслужб демонструють свою фахову майстерність і високий професійний рівень задля перевезення  пасажирів і вантажів, виконання авіаційних робіт в різних галузях економіки.
Цивільна авіація була і залишається стратегічно важливою галуззю для України, її розвиток є одним з пріоритетів державної політики. Завдяки спільним зусиллям авіаторів, працівників авіаційної промисловості і транспорту цивільна авіація України займатиме провідне місце у світі, буде в авангарді прогресу та економічного відродження країни.
У цей день хочу побажати всім міцного здоров'я, невичерпних сил, наснаги, успіхів, добробуту, льотної погоди та чистого мирного неба!
Щиро,
Володимир Ісаєнко