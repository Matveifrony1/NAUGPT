Заголовок: Курс для фахівців з технічного обслуговування повітряних суден
Дата: 24/12/2019
URL: https://nau.edu.ua/ua/news/1/12/kurs-dlya-fahivtsiv-z-tehnichnogo-obslugovuvannya-povitryanih-suden.html
==================================================

Проблематиці людського фактора в авіації присвячена програма триденного навчального курсу, який завершився в Інституті неперервної освіти. Слухачі курсів – представники Львівського державного авіаційно-ремонтного заводу, що займається модернізацією літаків та входить у трійку найуспішніших авіаційних заводів  вітчизняного оборонпрому.
Програма навчального курсу передбачала опрацювання основних напрямів: характеристики працездатності і обмеження людини, соціальна психологія, фактори, що впливають на якість роботи, фізичне середовище, спілкування, людська помилка, ризики на робочому місці. Заняття проводила старший викладач кафедри аеронавігаційних систем Факультету аеронавігації, електроніки та телекомунікацій Людмила Благая.
Організаційно-методичне забезпечення навчального процесу здійснює Навчально-консультативний центр підвищення кваліфікації Інституту неперервної освіти.
Телефон для довідок: 406-70-34, e-mail:
kpk@nau.edu.ua