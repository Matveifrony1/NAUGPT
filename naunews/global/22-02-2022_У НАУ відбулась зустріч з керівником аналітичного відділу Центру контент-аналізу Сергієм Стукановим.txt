Заголовок: У НАУ відбулась зустріч з керівником аналітичного відділу Центру контент-аналізу Сергієм Стукановим
Дата: 22/02/2022
URL: https://nau.edu.ua/ua/news/2022/2/u-nau-vidbulas-zustrich-z-kerivnikom-analitichnogo-viddilu-czentru-kontent-analizu-sergiem-stukanovim.html
==================================================

17 лютого на Факультеті лінгвістики та соціальних комунікацій (ФЛСК) Національного авіаційного університету відбулась онлайн-зустріч на тему «Медіааналітичне дослідження: збір інформації, обробка, аналітика».
Лекцію провів керівник аналітичного відділу Центру контент-аналізу, ведучий недільної підсумкової політичної програми на Українському радіо Сергій Стуканов.
Здобувачі вищої освіти факультету та особовий склад кафедри історії та документознавства ФЛСК НАУ мали можливість ознайомитися, як на практиці застосовуються ті знання, які вони в теоретично-прикладній площині отримають під час навчання в університеті за освітньо-професійними програмами.
Висловлюємо подяку пану Сергію Стуканову за цікаву лекцію.