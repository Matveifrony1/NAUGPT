Заголовок: Пленарне засідання «Як молодому науковцю вибитися в люди?»
Дата: 05/04/2019
URL: https://nau.edu.ua/ua/news/2019/4/plenarne-zasidannya-yak-molodomu-naukovtsyu-vibitisya-v-lyudi.html
==================================================

Пошук можливостей для розвитку досліджень молодих вчених і їх кар'єри вцілому обговорювали на пленарному засіданні «Як молодому науковцю вибитися в люди?», що відбулось в рамках ХІХ Міжнародної науково-практичної конференції молодих учених і студентів «Політ. Сучасні проблеми науки».
Учасників привітав ректор НАУ Володимир Ісаєнко, який побажав присутнім плідної роботи та успіхів на шляху наукових досліджень. Також з вітальним словом до студентів звернулись проректор з наукової роботи Володимир Харченко та голова Наукового товариства студентів, аспірантів, докторантів та молодих вчених Ксенія Семенова.
Технічний директор, головний інженер ДП «Антонов» Сергій Бичков провів короткий екскурс в історію української авіації та поділився розробками, якими підприємство займається сьогодні. Член Ради молодих учених при МОН Марина Хмара та голова Ради молодих вчених НАНУ Олександр Схороход розповіли про державні конкурси та стипендії. Засновник науково популярного журналу Куншт Кирило Бескоровайний познайомив з можливостями популяризації досліджень через своє видання. Засновник Соціальної мережі науковців Євген Мележик виступив з доповіддю «Де шукати конференції, школи і журнали, за які не доведеться платити?». Анна Слободянюк з компанії «Fablab Fabricator» навела приклади прототипів, які можна створити в лабораторії. засновник стартапу BIOsens Андрій Карп'юк розказав як перетворити своє наукове дослідження на бізнес. А Сергій Волков з Ради молодих працівників космічної галузі України запросив молодь Національного авіаційного університету працювати в космонавтиці.
З презентаціями спікерів пленарного засідання можна познайомитися за посиланням:
http://bit.ly/PlenaryPresentations2019
Нагадаємо, що в рамках конференції «Політ. Сучасні проблеми науки» 12 квітня 2019 року відбудеться конкурс науково-технічних робіт. Щоб стати його учасником необхідно зареєструватися за посиланням:
bit.ly/Polit2019Comp