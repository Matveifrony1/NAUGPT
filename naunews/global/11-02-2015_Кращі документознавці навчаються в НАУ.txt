Заголовок: Кращі документознавці навчаються в НАУ
Дата: 11/02/2015
URL: https://nau.edu.ua/ua/news/2015/2/krashhi-dokumentoznavczi-navchayutsya-v-nau.html
==================================================

9 лютого 2015 року доцент кафедри історії та документознавства Гуманітарного інституту Л. Божук відвідала загальноосвітню школу № 3 м. Василькова на Київщині, де провела профорієнтаційну роботу з випускними класами. Таку роботу в цій школі Л. Божук проводить уже третій рік поспіль і завжди зустрічає зацікавленість випускників інформацією щодо НАУ, умов вступу до вишу, умов навчання, перспектив працевлаштування, можливості професійної самореалізації. Цього разу не обійшлось без запитань щодо змінених цьогоріч умов вступу до вишів, можливості і умов отримання стипендій під час навчання в університеті, баз проходження практик і працевлаштування по закінченню університету тощо. На всі запитання учні отримали аргументовані відповіді. Майбутні абітурієнти отримали запрошення відвідати НАУ, зокрема ГМІ та кафедру історії та документознавства.