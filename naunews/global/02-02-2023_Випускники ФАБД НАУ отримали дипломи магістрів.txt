Заголовок: Випускники ФАБД НАУ отримали дипломи магістрів
Дата: 02/02/2023
URL: https://nau.edu.ua/ua/news/2023/2/vipuskniki-fabd-nau-otrimali-diplomi-magistriv.html
==================================================

31 січня на Факультеті архітектури, будівництва та дизайну НАУ відбулось вручення дипломів випускникам освітнього ступеня «Магістр».
З вітальним словом до випускників звернувся декан Віктор Карпов, який у своїй промові зазначив - «це випуск креативних та талановитих студентів, які у свої студентські роки, не зважаючи на карантин і війну, навчались і здобували професійні навички та стали повноцінними фахівцями у свої галузі. Сьогодні це останній випуск студентів Факультету архітектури, будівництва та дизайну, оскільки з 1 лютого факультет починає свої нове життя із назвою Факультет наземних споруд і аеродромів».
Також студентів привітала Проректор з гуманітарної політики та інновацій Світлана Тімкіна, яка побажала досягти бажаних висот у майбутній професійній діяльності та вручила кращим випускникам почесні грамоти.
Урочисту подію урізноманітнили виступи студентів ФАБД, які потішили присутніх чудовим виконанням пісень.
Бажаємо нашим випускникам творчих успіхів та наснаги у професійній сфері!