Заголовок: Чергова зустріч хіммотологів
Дата: 19/04/2016
URL: https://nau.edu.ua/ua/news/2016/4/chergova-zustrich-ximmotologiv.html
==================================================

11-16 квітня 2016 року УкрНДНЦ хіммотології і сертифікації ПММ і ТР при НАУ  провів чергову  науково-технічну школу-семінар на тему «Сучасні вимоги контролю якості авіаційних ПММ і ТР».
Головна мета заходу - обмін досвідом, інформацією, обговорення проблемних питань і варіантів їх вирішення у колі кваліфікованих фахівців (завідувачів лабораторій та спеціалістів лабораторій аеропортів України), здатних вирішувати завдання будь-якого рівня складності в галузі авіаційної хіммотології.
Після закінчення курсів слухачі повинні володіти знаннями та уміннями у сфері своєї професійної діяльності, які б відповідали сучасному інженерно-технічному рівню підготовки фахівців з організації постачання, випробування та контролювання якості авіаційних паливно-мастильних матеріалів і технічних рідин у системі авіапаливозабезпечення, підприємств цивільної авіації України з урахуванням світового досвіду, вимог стандартів і рекомендацій ICAO, IATA у частині організації постачання, випробування та контролювання якості паливно-мастильних матеріалів і технічних рідин.
До наступних зустрічей та плідної співпраці!