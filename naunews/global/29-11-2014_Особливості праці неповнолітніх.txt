Заголовок: Особливості праці неповнолітніх
Дата: 29/11/2014
URL: https://nau.edu.ua/ua/news/2014/11/osoblivosti-praczi-nepovnolitnix.html
==================================================

27 листопада 2014 року відбулись зустрічі професора кафедри цивільного права і процесу Юридичного інституту Світлани Вишновецької зі старшокласниками середньої загальноосвітньої школи І-ІІІ ступенів № 182 м. Києва та Русанівського ліцею м. Києва.
У лекції на тему «Праця неповнолітніх: гарантії, пільги та обмеження», Світлана Вишновецька зазначила, що однією з найважливіших складових успішного соціально-економічного розвитку будь-якого суспільства є захист прав і свобод громадян. Українське законодавство встановлює низку спеціальних гарантій та пільг для неповнолітніх, як окремої категорії особливих суб’єктів трудових відносин. Водночас, згідно зі ст. 187 КЗпП, неповнолітні у трудових правовідносинах прирівнюються у правах до повнолітніх, а в галузі охорони праці, робочого часу, відпусток і деяких інших умов праці користуються пільгами, встановленими законодавством України.
Світлана Вишновецька також ознайомила учнів з умовами вступу та перевагами навчання в Національному авіаційному університеті.