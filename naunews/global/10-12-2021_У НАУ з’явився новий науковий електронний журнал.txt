Заголовок: У НАУ з’явився новий науковий електронний журнал
Дата: 10/12/2021
URL: https://nau.edu.ua/ua/news/2021/12/u-nau-z’yavivsya-noviy-naukoviy-elektronniy-zhurnal.html
==================================================

Наукові видання Національного авіаційного університету поповнилися новим електронним науковим журналом «Актуальні проблеми в системі освіти: загальноосвітній заклад середньої освіти – доуніверситетська підготовка – заклад вищої освіти»/«Actual problems in the system of education: general secondary education institution – pre-university training – higher education institution» ISSN 2786-5487 (Online).
Головною метою журналу є:
- висвітлення питань передових методик та творчих підходів до вирішення актуальних проблем сучасної освіти;
- обмін дослідницьким досвідом у галузі освіти;
- відображення досягнутих інновацій в освіті та науці з урахуванням міжнародного досвіду;
- презентація освітніх проектів;
- формування професійної мережевої спільноти;
- сприяння розвитку освіти і науки в Україні та за її межами.
Основні проблемні питання, які розглядатимуться у новому журналі:
- психолого-педагогічні засади розвитку особистості;
- неперервна освіта як чинник професійного розвитку і самореалізації особистості;
- інноваційні технології в підготовці висококваліфікованих фахівців;
- удосконалення педагогічної майстерності як пріоритетний напрям професійного розвитку;
- сучасна освіта і наука: проблеми, перспективи, інновації.
В журналі друкуватимуться результати оригінальних наукових досліджень вітчизняних та зарубіжних авторів.
Мови видання: українська, англійська.
Журнал рекомендований науковцям, докторантам, аспірантам, науково-педагогічним та педагогічним працівникам, а також всім, хто цікавиться останніми досягненнями з розвитку освіти та науки в цілому.
Більш детальна інформація та перший номер журналу за
посиланням
.