Заголовок: Викладачі НАУ стали учасниками І Міжнародного наукового форуму «Наука та інновації: сучасний вектор розвитку Європи та світу»
Дата: 05/06/2023
URL: https://nau.edu.ua/ua/news/2023/6/vikladachi-nau-stali-uchasnikami-i-mizhnarodnogo-naukovogo-forumu-nauka-ta-innovatsii-suchasniy-vektor-rozvitku-evropi-ta-svitu.html
==================================================

26 травня науково-педагогічні працівники Національного авіаційного університету взяли участь у роботі І Міжнародного наукового форуму «Наука та інновації: сучасний вектор розвитку Європи та світу» в рамках якого у змішаному форматі відбулась конференція «Повоєнний розвиток України: виклики та драйвери відновлення і сталого функціонування економіки в умовах євроінтеграційних процесів» на базі Міжнародного європейського університету.
У роботі пленарного засідання конференції університет представляла професор, доктор економічних наук, професор кафедри логістики ФТМЛ Світлана Смерічевська, яка презентувала наукову доповідь на тему «Стратегічні трансформації в управлінні глобальними ланцюгами постачання з урахуванням викликів часу». А кандидат економічних наук, доцент кафедри економіки повітряного транспорту ФЕБА Альона Ковальчук і кандидат економічних наук, старший викладач кафедри економіки повітряного транспорту ФЕБА Наталія Сафонік в рамках секційного засідання презентували доповідь на тему «Відновлення та повоєнний економічний розвиток України: проблеми, пріоритети, завдання».
В ході заходу обговорили ряд актуальних питань, зокрема: інституційні реформи та досвід ЄС для забезпечення повоєнного відродження України, фінансово-економічні та організаційно-управлінські новації відновлення економіки в умовах повоєнних євроінтеграційних процесів, галузеві складові механізмів відновлення економіки та сталого розвитку.
Висловлюємо щиру вдячність організаторам форуму за щирий прийом, доброзичливу дискусійну атмосферу заходу та можливість отримати нові знання.