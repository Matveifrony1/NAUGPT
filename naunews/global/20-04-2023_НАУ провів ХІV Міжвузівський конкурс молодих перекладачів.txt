Заголовок: НАУ провів ХІV Міжвузівський конкурс молодих перекладачів
Дата: 20/04/2023
URL: https://nau.edu.ua/ua/news/2023/4/nau-proviv-hiv-mizhvuzivskiy-konkurs-molodih-perekladachiv.html
==================================================

14-й рік поспіль кафедрою англійської філології і перекладу ФЛСК під керівництвом доцента кафедри Головні Алли Василівни проводився щорічний Міжвузівський конкурс молодих перекладачів. Цей конкурс, що починався зі співпраці двох університетів, переріс у загальноукраїнський і став відомим та популярним серед студентської аудиторії, яка опановує перекладацьке ремесло у різних закладах вищої освіти всієї України.
З кожним роком «географія» нашого конкурсу розширюється, а кількість учасників збільшується. Цьогоріч участь взяли 48 учасників із 11 ЗВО України.
До конкурсу долучилися учасники із таких університетів:
1. Донецький національний університет імені Василя Стуса
2. Тернопільський національний педагогічний університет імені Володимира Гнатюка
3. Ніжинський державний університет імені Миколи Гоголя
4. Прикарпатський національний університет імені Василя Стефаника
5. Національна академія Служби безпеки України
6. Київський університет імені Бориса Грінченка
7. Київський національний університет імені Т. Г. Шевченка
8. Сумський державний педагогічний університет імені А.С. Макаренка
9. Чорноморський національний університет імені Петра Могили
10. Чернівецький національний університет імені Юрія Федьковича
11. Національний авіаційний університет
Конкурс проходив у два етапи:1 етап – виконання письмового перекладу прозового твору та 2 етап – виконання письмового перекладу поетичного твору.
Переклади конкурсантів оцінювала конкурсна комісія у складі:
1. Чеснокова Ганна Вадимівна, канд. філол. наук, професор, професор
кафедри лінгвістики та перекладу Факультету романо-германської філології Київського університету імені Бориса Грінченка, директор Лінгвістичного центру «Україна – Європа»
2. Васік Юлія Анатоліївна, канд. філол. наук, доцент, доцент кафедри
іноземних мов Інституту міжнародних відносин Київського національного університету імені Тараса Шевченка
3. Журавльова Оксана Михайлівна, кандидат філологічних наук, доцент кафедри англійської філології і перекладу Факультету лінгвістики та соціальних комунікацій Національного авіаційного університету
Рішенням конкурсної комісії призові місця розподілилися таким чином:
1 Місце — Даниляк Богдан Олександрович (Київський університет імені Бориса Грінченка) та Бойченко Анастасія Юріївна (Сумський державний педагогічний університет імені А.С. Макаренка)
2 Місце — Роллер Аліна Юріївна (Донецький національний університет імені Василя Стуса), Воробець Тетяна Олександрівна (Тернопільський національний педагогічний університет імені Володимира Гнатюка), Ковальчук Софія Сергіївна (Ніжинський державний університет імені Миколи Гоголя), Марчук Тетяна Іванівна (Чернівецький національний університет імені Юрія Федьковича)
3 місце — Скачок Катерина Петрівна (Ніжинський державний університет імені Миколи Гоголя), Сопельнікова Діана Олексіївна (Національний авіаційний університет), Давидова Маргарита Олексіївна (Національний авіаційний університет), Пономаренко Алла Дмитрівна (Київський національний університет імені Т. Г. Шевченка), Кукайло Каріна Сергіївна (Національна академія Служби безпеки України).
Щиро дякуємо за ваш талант та бажання професійно рости та удосконалюватися.
Віримо, що, продовжуючи наші попередні традиції, наступного року ми під мирним небом України зустрінемося в НАУ офлайн.