Заголовок: Участь студентів НАУ в антикорупційному форумі
Дата: 04/03/2016
URL: https://nau.edu.ua/ua/news/2016/3/uchast-studentiv-nau-v-antikorupczijnomu-forumi.html
==================================================

Перший Всеукраїнський студентський антикорупційний форум відбувся у Кіровограді в період з 26 по 28 лютого. Участь у форумі взяли понад 100 студентських лідерів зі всіх регіонів України. Учасники обговорили законодавчі засади запобігання корупції, визначили роль студентів у боротьбі з хабарництвом та поділилися власним досвідом ведення успішних антикорупційних кампаній. Значну увагу було приділено необхідності забезпечення принципів відкритості та прозорості вищих навчальних закладів як найважливіших ознак їхнього функціонування та розвитку, академічній доброчесності - ключовому критерію якості освіти.
У ході форуму студенти напрацьовали низку інціатив, серед яких, зокрема, зміни до законодавства, зміни до методичних рекомендацій та вимог до написання курсових та дипломних робіт для студентів у розрізі спецальностей, механізми протидії втручанню адмінстрації вишів у роботу органів студентського самоврядування.
- Про корупцію необхідно говорити вголос, тому не зважаючи на усі нюанси та проблеми заходу, проведення такого роду студенстського форуму сприймаю виключно позитивно. Тепер найголовніше, щоб усі знання, отримані учасниками, не залишилися у Кіровограді, а отримали свою реалізацію в антикорупційних кампаніях україніських вишів. Наше завдання - створити токсичні умови для корупціонерів, - сказав учасник форуму, студент НАУ, Іван Кіліян.
Розглядаючи корупційні процеси в контексті вищої освіти, зокрема на базі вищих навчальних закладів студент стверджує:
"НАУ життєво необхідно сформувати та реалізувати антикорупційну політику, ввести в дію превентивні антикорупційні механізми, оцінити корупційні ризики та причини, що їх породжують", - додав Іван.
Враженнями після плідної роботи на форумі поділилася і Юлія Горбань, друга учасниця форуму від Національного авіаційного університету.
- Мені запам'яталася фраза одного із спікерів: «Краще запалити одну свічку, ніж проклинати темряву» - тому форум зібрав найактивніших студентів для того,щоб вони стали рушійною силою у боротьбі з корупцією. Всі отримали багато знань та навичок, але дуже важливо не залишити ці знання у голові, а перейти до рішучих дій, сформувати конкретний план заходів, які б привели до суттєвого зменшення прояву корупції у системі вищої освіти.
На мою думку, в НАУ слід почати роботу над відкритими лекціями про академічну доброчесність, бо боротьба з корупцією починається зі змін у свідомості, - стверджує Юлія.
За результатами роботи форуму, з метою координації подальших дій у сфері подолання корупції у вищій освіті, було створене Студентське антикорупційне бюро.