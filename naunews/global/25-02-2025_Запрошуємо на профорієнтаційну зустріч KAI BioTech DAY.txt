Заголовок: Запрошуємо на профорієнтаційну зустріч KAI BioTech DAY
Дата: 25/02/2025
URL: https://nau.edu.ua/ua/news/2025/2/zaproshuemo-na-proforientatsiynu-zustrich-kai-biotech-day.html
==================================================

1 березня
на Факультеті екологічної безпеки, інженерії та технологій відбудеться профорієнтаційна зустріч
KAI BioTech DAY
, організована кафедрою біотехнології. Захід розрахований на старшокласників, їхніх батьків та вчителів, які зацікавлені у пізнанні світу біотехнологій.
Біотехнології — це галузь, що базується на фундаментальних біологічних знаннях про гени, клітини, ферменти та антитіла. Ці знання вже дозволили створити безліч технологій, які активно використовуються в нашому повсякденному житті, а в найближчі роки сфера їх застосування лише розшириться.
Під час заходу учасники зможуть:
Дізнатися про перспективи навчання та працевлаштування в біоіндустрії;
Познайомитися з відомими науковцями та популяризаторами науки, які викладають на кафедрі біотехнології КАІ;
Поспілкуватися з представниками одного з найбільших роботодавців України в галузі біотехнологій.
Повна програма заходу буде опублікована найближчим часом.
Для участі у профорієнтаційній зустрічі необхідна
попередня реєстрація
за
посиланням
.
Також організатори запрошують зацікавлених
відвідати лабораторію кафедри біотехнології.
Зареєструватися на екскурсію можна за
посиланням
.