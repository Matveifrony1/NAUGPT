Заголовок: Для студентів ВСП «КФКТЕ НАУ» стейкхолдери провели навчальний вебінар
Дата: 03/05/2022
URL: https://nau.edu.ua/ua/news/2022/5/dlya-studentiv-vsp-kfkte-nau-steykholderi-proveli-navchalniy-vebinar.html
==================================================

27 квітня для студентів спеціальностей 133 «Галузеве машинобудування» та 151 «Автоматизація та комп'ютерно-інтегровані технології» Відокремленого структурного підрозділу «Київський фаховий коледж комп’ютерних технологій та економіки Національного авіаційного університету» відбувся вебінар на тему: «Ситуаційне дискретне моделювання логістичних процесів у середовищі Any Logic».
Захід був проведений представниками ТОВ «Camozzi», в рамках співпраці між компанією та коледжем.
Під час вебінару учасники мали змогу ознайомитися з етапами моделювання технологічних процесів та потокових діаграм (блок-схем) графічного уявлення.
Представники компанії продемонстрували можливості власного софта як для великих, так і для малих систем з необхідним рівнем детальності (роботехнічні ділянки, процеси обробки та передачі інформації, рух вантажівок на конвеєрі).
Дякуємо гостям за цікаву та змістовну зустріч.