Заголовок: Проблеми здійснення суб’єктивних прав
Дата: 18/03/2015
URL: https://nau.edu.ua/ua/news/2015/3/problemi-zdijsnennya-sub’ektivnix-prav.html
==================================================

14-15 березня 2015 року в м. Полтаві пройшов круглий стіл «Проблеми здійснення суб’єктивних прав», співорганізатором якого була кафедра господарського права і процесу Юридичного інституту НАУ. Окрім представників кафедри в конференції взяли участь науковці НДІ ППП ім. акад. Ф.Г. Бурчака – д.ю.н., професори В. Луць та М. Галянтич, д.ю.н., професори Харківського національного університету внутрішніх справ – Є. Мічурін та С. Сліпченко, завідувачі профільних кафедр, професори В. Кройтор та О. Зайцев, а також науковці Запорізького національного університету, Полтавського інституту Національного університету «Юридична академія України ім. Ярослава Мудрого».
Учасники розглянули широкий комплекс суб’єктивних прав, здійснення та захист прав людини і громадянина. Були визначені інституційні підходи щодо окремих різновидів суб’єктивних прав, зокрема на наукову діяльність (Р. Шишка), житло  (М. Галянтич), публічні торги (О. Зайцев), сімейно-правові відносини (В. Кожевнікова), перевезення (Г. Самойленко), у спорті (М. Ткалич), авторських прав (С. Ясечко, Н. Троцюк), утворення непідприємницьких структур (В. Кочин), здійснення господарської діяльності (В. Малишко), протидії монополізму (В. Козирєва). Окремо йшлось про строки здійснення суб’єктивних прав (В. Луць), обмеження у праві (Є. Мічурін), здійснення права на захист (В. Кройтор).
За результатами проведення круглого столу видано збірник тез наукових доповідей, сформовано рекомендації для вдосконалення чинного законодавства і правозастосовчої практики.