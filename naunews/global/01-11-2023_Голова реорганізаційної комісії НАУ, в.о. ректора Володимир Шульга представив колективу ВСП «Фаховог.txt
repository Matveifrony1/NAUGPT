Заголовок: Голова реорганізаційної комісії НАУ, в.о. ректора Володимир Шульга представив колективу ВСП «Фахового коледжу інженерії, управління та землевпорядкування НАУ» нового в.о. директора
Дата: 01/11/2023
URL: https://nau.edu.ua/ua/news/2023/11/golova-reorganizatsiynoi-komisii-nau-vo-rektora-volodimir-shulga-predstaviv-kolektivu-vsp-fahovogo-koledzhu-inzhenerii-upravlinnya-ta-zemlevporyadkuvannya-nau-novogo-vo-direktora.html
==================================================

Сьогодні до відокремленого структурного підрозділу «Фаховий коледж інженерії, управління та землевпорядкування Національного авіаційного університету» завітав Голова реорганізаційної комісії НАУ, в.о. ректора Володимир Петрович Шульга і представив колективу нового виконувача обов’язки директора коледжу Шмельова Юрія Миколайовича. Попередній очільник - Параніч Віктор Петрович перейшов на інший напрям роботи за згодою сторін.
Володимир Шульга ознайомив трудовий колектив коледжу з наказом, згідно з яким Шмельов Юрій Миколайович відсьогодні вступив на посаду виконувача обов’язки директора закладу. Також Володимир Петрович окреслив першочергові завдання на період реорганізації та побажав нових звершень у роботі.
Звертаючись до спільноти коледжу Володимир Шульга висловив сподівання, що спільними зусиллями нам вдасться розв'язати нагальні питання та перейти на шлях розвитку та інновацій й запросив кожного до співпраці та конструктивного діалогу, зауваживши, що «двері його відкриті для кожного співробітника та студента».