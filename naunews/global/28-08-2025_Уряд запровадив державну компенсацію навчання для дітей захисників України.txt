Заголовок: Уряд запровадив державну компенсацію навчання для дітей захисників України
Дата: 28/08/2025
URL: https://nau.edu.ua/ua/news/2025/8/24088.html
==================================================

4 березня 2025 року
Кабінет Міністрів України ухвалив
Постанову № 318
, яка запроваджує механізм державної допомоги для здобувачів освіти — дітей Захисників та Захисниць України.
Підтримка надається для компенсації вартості навчання за контрактною формою у закладах вищої освіти.
Державна допомога надається здобувачам освіти, які належать
до таких категорій осіб:
дітям, що мають статус члена сім'ї загиблого (померлого) Захисника чи Захисниці України відповідно до частини першої статті 10-1 Закону України «Про статус ветеранів війни, гарантії їх соціального захисту»;
дітям осіб з інвалідністю внаслідок війни, визначених пунктами 11-16 частини другої статті 7 Закону України «Про статус ветеранів війни, гарантії їх соціального захисту»;
дітям учасників бойових дій, визначених пунктами 19-25 частини першої статті 6 Закону України «Про статус ветеранів війни, гарантії їх соціального захисту»;
дітям осіб, які мають статус ветерана війни та вважаються зниклими безвісти за особливих обставин відповідно до Закону України «Про правовий статус осіб, зниклих безвісти за особливих обставин»;
дітям осіб, які мають статус ветерана війни та стосовно яких встановлено факт позбавлення особистої свободи внаслідок збройної агресії проти України відповідно до Закону України «Про соціальний і правовий захист осіб, стосовно яких встановлено факт позбавлення особистої свободи внаслідок збройної агресії проти України, та членів їхніх сімей»;
дітям осіб з інвалідністю внаслідок війни, визначених пунктом 10 частини другої статті 7 Закону України «Про статус ветеранів війни, гарантії їх соціального захисту»;
дітям осіб, визнаних постраждалими учасниками Революції Гідності відповідно до Закону України «Про статус ветеранів війни, гарантії їх соціального захисту».
Для подачі заяви до деканату необхідні такі документи:
копія документа, що посвідчує особу здобувача (паспорт, ID-карта, закордонний паспорт);
копія свідоцтва про народження здобувача;
копія РНОКПП здобувача;
копія документа, який надає право на отримання державної допомоги (посвідчення УБД, ветерана війни тощо);
копія паспорта одного з батьків, який є надавачем відповідної категорії;
копія РНОКПП одного з батьків, який є надавачем відповідної категорії;
документ про зміну прізвища здобувача або одного з батьків, який є надавачем відповідної категорії (за необхідності);
інші документи (за необхідності).
Додатково для окремих категорій потрібні
такі документи.
Категорія 6
— особи, які мають статус ветерана війни та вважаються зниклими безвісти за особливих обставин — повинні надати витяг з Єдиного реєстру осіб, зниклих безвісти за особливих обставин.
Категорія 7
— особи, щодо яких встановлено факт позбавлення особистої свободи внаслідок збройної агресії проти України — подають виписку з Єдиного реєстру осіб, стосовно яких встановлено факт позбавлення особистої свободи.
Процедура отримання допомоги включає чотири етапи:
надання документів в деканат, подання університетом заяв на отримання компенсації в ЄДЕБО, підтвердження здобувачем освіти сертифікату на отримання державної допомоги у застосунку «Дія» та отримання університетом коштів від МінВетеранів.
Заяву разом із пакетом документів необхідно подати
до деканату відповідного факультету. У разі
виникнення питань
звертайтесь до Центру ветеранського розвитку КАІ:
veteran@kai.edu.ua
.
Постанова створює правову основу для підтримки освіти дітей тих, хто захищає Україну, забезпечуючи їм можливість здобути вищу освіту.