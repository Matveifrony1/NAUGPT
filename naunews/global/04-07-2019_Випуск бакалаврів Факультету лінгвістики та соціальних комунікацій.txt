Заголовок: Випуск бакалаврів Факультету лінгвістики та соціальних комунікацій
Дата: 04/07/2019
URL: https://nau.edu.ua/ua/news/2019/7/vipusk-bakalavriv-fakultetu-lingvistiki-ta-sotsialnih-komunikatsiy.html
==================================================

В актовій залі Національного авіаційного університету відбулося урочисте вручення дипломів випускникам Факультету лінгвістики та соціальних комунікацій. Дипломи отримали 117 випускників освітнього ступеня «Бакалавр»  за напрямами підготовки: «Філологія», «Психологія», «Практична психологія», «Соціальна робота» та «Документознавство та інформаційна діяльність».
З вітальним словом до випускників звернувся ректор Володимир Ісаєнко, проректор з навчальної роботи Артур Гудманян та декан факультету Сергій Ягодзинський. До привітань долучилися завідувачі кафедр та представники роботодавців.
Двадцяти чотирьом випускникам дипломи  з відзнакою вручив ректор Володимир Ісаєнко. Кращих студентів за успіхи в навчанні, активну участь у громадському і культурному житті нагородили Грамотами Національного авіаційного університету.
Вітаємо випускників та бажаємо успіху в професійній діяльності!