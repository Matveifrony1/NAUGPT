Заголовок: Навчання фахівців авіакомпанії «Росьавіа»
Дата: 02/04/2015
URL: https://nau.edu.ua/ua/news/2015/4/navchannya-faxivcziv-aviakompanii-rosavia.html
==================================================

В останній тиждень березня 2015 року   Інститут післядипломного навчання  провів навчання з базової підготовки за програмою «Інструктор (викладач) авіаційного навчального закладу» для фахівців авіакомпанії «Росьавіа».
Заняття проводили викладачі кафедри педагогіки та психології професійної освіти університету: доктор педагогічних наук, професор, Заслужений діяч освіти України Ельвіра Лузік; кандидат психологічних наук, доцент Людмила Доценко та кандидат педагогічних наук, доцент  Олена  Добротвор.
Підвищений інтерес слухачів викликали особливості професійної діяльності штурманів та пілотів транспортних вертольотів, специфіка організації роботи екіпажу.
Враховуючи професійний досвід слухачів, викладачі розкрили психолого-педагогічні аспекти навчання дорослих, питання організації різних форм навчальних занять відповідно до вимог PART – 66,  PART – 147.