Заголовок: Фестиваль українського слова
Дата: 17/11/2016
URL: https://nau.edu.ua/ua/news/2016/11/festival-ukrainskogo-slova.html
==================================================

25-28 жовтня 2016 року викладачі кафедри української мови та культури Навчально-наукового Гуманітарного інституту Я. Закальська, Г. Онуфрійчук, І. Олександрук, Л. Федчук взяли участь у фестивалі українського слова та мовної комунікації «STYL-M-K-FEST», що проходив в Інституті філології КНУ імені Тараса Шевченка. Зокрема викладачі-аспіранти кафедри стали учасниками круглого столу з нагоди ювілею акад. НАН України В. Русанівського «Життя як рух, дія, образ». Робота круглого столу була присвячена таким темам: «Мовознавчі ідеї та концепції другої половини ХХ ст. у просторіукраїнської культури», «Стилістична проблематика у науковій творчості акад. НАН України В. М. Русанівського», «Стилістична аспектологія в дослідженнях науковців Київського національного університету імені Тараса Шевченка». Долучилися до обговорення у засідання дискусійного клубу на тему: «ХХ – довершена хромосома. А в літературі? А в культурі? А в соціумі?» та завітали на мистецький проект «Літературно-музична вітальня» за участю творчих студентів Київського національного університету імені Тараса Шевченка, які читали авторські вірші про кохання, а студенти Національної музичної академії України імені П. І. Чайковського виконували старовинні українські романси. Участь у фестивалі дозволила здобути не лише позитивні емоції, а й цікавий досвід та знайомства з однодумцями.