Заголовок: Реалізація потенціалу молоді у програмі «Студенти для Парламенту»
Дата: 29/10/2015
URL: https://nau.edu.ua/ua/news/2015/10/realizacziya-potenczialu-molodi-u-programi-studenti-dlya-parlamentu.html
==================================================

27 жовтня 2015 року відбулася зустріч студентів 4 курсу Навчально-наукового Юридичного інституту із представником молодіжної громадської організації «Молодіжна альтернатива» - Наталією Волосовою.
З представленої Н. Волосовою презентації студенти довідалися про оголошений конкурс на стажування молоді у Верховній Раді України у 2015 році та отримали запрошення взяти участь у програмах «Студенти для Парламенту» та «Студенти для органів місцевого самоврядування». Адже стажування молоді у Верховній Раді - це цінний досвід для тих, хто хоче підвищити рівень своєї кваліфікації, планує стати політиком, прагне бути успішним.
Мета програм стажування - надати молодим, активним людям можливість долучитися до державотворення, взяти участь у законодавчому процесі та процесах прийняття державних рішень, набути досвіду роботи в органах влади.
Наталія Волосова запросила студентів до активної співпраці через участь у різних заходах, які проводить ГО «Молодіжна альтернатива».