Заголовок: Ректор НАУ Максим Луцький і керівник Держекоінспекції Андрій Мальований підписали меморандум про співпрацю
Дата: 14/05/2021
URL: https://nau.edu.ua/ua/news/2021/5/nau-v-osobi-rektora-maksima-lutskogo-pidpisav-memorandum-pro-vzaemodiyu-ta-spivpratsyu-z-derzhekoinspektsieyu-v-osobi-kerivnika-andriya-malovanogo.html
==================================================

Сьогодні між Національним авіаційним університетом та Державною екологічною інспекцією України підписано меморандум про співпрацю. Свої підписи під документом поставили ректор Максим Луцький та голова Державної екологічної інспекції України Андрій Мальований.
Головна мета співпраці – забезпечення високого рівня наукових та науково-методичних розробок, проведення науково-дослідних робіт через ефективне використання наукового, педагогічного та науково-методичного потенціалу Держекоінспекції та НАУ.
Ключовим напрямком співпраці є створення умов, направлених на комплексну підготовку фахівців, перепідготовку та підвищення кваліфікації кадрів, проведення науково-дослідних робіт.
Держекоінспекція відчуває потребу у кваліфікованих кадрах, і однією з можливостей вирішення цього питання є працевлаштування випускників ЗВО. Тому університет та держустанова домовилися на партнерських засадах обмінюватися інформацією, проводити спільні заходи, конференції.
Попереду – спільні цікаві і взаємовигідні проекти!