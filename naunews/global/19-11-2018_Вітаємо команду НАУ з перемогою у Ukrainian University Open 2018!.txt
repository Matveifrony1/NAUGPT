Заголовок: Вітаємо команду НАУ з перемогою у Ukrainian University Open 2018!
Дата: 19/11/2018
URL: https://nau.edu.ua/ua/news/1/11/vitaemo-komandu-nau-z-peremogoyu-u-ukrainian-university-open-2018.html
==================================================

Команда НАУ «NAU EDA» перемогла у Першому Всеукраїнському студентському турнірі – Ukrainian University Open 2018, організованому ГО «Українська Федерація Електронного Спорту» в партнерстві з Національним університетом фізичного виховання і спорту України та ГО «Студентська Спортивна Спілка України», за підтримки Міністра молоді та спорту України та міністра освіти і науки України.
У турнірі брали участь понад 150 команд з 67 закладів вищої освіти 23- хміст України. НАУ представляли три збірні команди – «NAU EDA» з кіберспортивної дисципліни League of Legends та команди «FAMOUS» і «NAU 2-FACED» з дисципліни Dota 2.
На прес-конференції «Реалії та перспективи кіберспорту (e-sport) в Україні», що відкривала Ukrainian University Open 2018, Володимир Ісаєнко долучився до обговорення подальшого розвитку кіберспорту в Україні. У прес-конференції взяли участь: заступник Міністра молоді та спорту України Ярослав Войтович, заступник міністра освіти і науки України Роман Греба, голова Комітету з фізичного виховання та спорту Міністерства освіти і науки України Вадим Стеценко, президент Спортивного комітету України Ілля Шевляк, президент Української федерації електронного спорту Іван Данішевський,  ректор КНТЕУ Анатолій Мазаракі.
У запеклій боротьбі команда «NAU 2-FACED» дійшла до півфіналу, а «NAU EDA» перемогла у League of Legends. Гравцями-переможцями стали: Едуард Смаль (ФТТ), Дмитро Фрунзе (ННІКІТ), Кирилл Таран (ННІКІТ), Андрій Гальоса (Коледж інженерії та управління НАУ), Микита Мандрика (ННІНО), Олексій Соценко (ННІАЕТ), Максим Упир (ННІКІТ).
Вітаємо наших переможців та бажаємо їм подальших перемог!