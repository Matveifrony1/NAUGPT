Заголовок: Онлайн-засідання Ради з якості від 24 вересня 2020 року
Дата: 25/09/2020
URL: https://nau.edu.ua/ua/news/2020/veresen/onlayn-zasidannya-radi-z-yakosti-vid-24-veresnya-2020-roku.html
==================================================

На черговому онлайн-засіданні Ради з якості НАУ розглянуто та ухвалено рішення з п’ятнадцяти питань. У засіданні взяли участь: Голова Ради з якості ‒  Володимир Ісаєнко, заступник голови ради ‒ Оксана Білоус та члени Ради: проректори, декани факультетів, директори інститутів, завідувачі кафедр, відповідальний секретар Приймальної комісії, директор НТБ, завідувач докторантури та аспірантури, начальники відділів та здобувачі вищої освіти.
Оксана Білоус ознайомила членів ради з результатами Аналітичного звіту щодо авіаційної, природничо-математичної та гуманітарної складової в освітніх програмах та навчальних планах підготовки здобувачів вищої освіти першого (бакалаврського) та другого (магістерського) рівнів вищої освіти.
Підсумовуючи результати звіту, Володимир Ісаєнко наголосив, що кожна освітня програма, яка реалізовується в НАУ має містити авіаційну складову, а базова підготовка  студентів технічних та економічних спеціальностей має ґрунтуватися на зваженій кількості освітніх програм НАУ, що є пріоритетним та важливим завданням.
Оксана Білоус доповіла про результати ресертифікаційного аудиту системи менеджменту якості. За результатами  аудиту,  Радою з якості прийнято рішення застосовувати принципи управління ризиками у визначених в НАУ процесах та активізувати процедуру проведення внутрішніх аудитів у 2020-2021 навчальному році. Вона також проінформувала Раду з якості про розробку Концепції НАУ «Цифровий університет» та створення електронних кабінетів викладачів.
Радою обговорено проєкти нормативних документів МОН:  Проєкт наказу МОН «Про затвердження Умов прийому на навчання для здобуття вищої освіти в 2021 році»; Проєкт постанови КМУ «Про внесення змін до постанов Кабінету Міністрів України від 23 листопада 2016 р. № 975 та від 29 серпня 2018 р. № 673»; Проєкт Закону України «Про освіту дорослих»; Нову редакцію Ліцензійних умов провадження освітньої діяльності.
Рада прийняла рішення повернути на доопрацювання проєкти нових освітніх програм, винесених на погодження начальником відділу планування, організації та контролю освітнього процесу Лілією Неварою.
Також представлено навчальні плани освітніх програм зі спеціальностей, за якими здійснюється підготовка здобувачів вищої освіти за освітніми ступенями бакалавр, магістр та доктор філософії та навчальні плани підготовчого відділення Центру міжнародної освіти. Рада з якості рекомендувала Вченій раді затвердити відповідні навчальні плани.
Голова Комісії з якості удосконалення системи менеджменту якості Катерина Сидоренко доповіла  про розгляд Положення про Комісію з якості факультету (інституту), Положення про відповідального з якості навчального структурного підрозділу, Порядку внесення змін в документацію, Документованої процедури «Управління документованою інформацією», Документованої процедури «Порядок проведення внутрішніх аудитів» та надання  рекомендацій комісії щодо погодження вищезазначених документів.
Голова Комісії з розгляду та рекомендацій щодо затвердження освітніх програм Ради з якості, начальник відділу ліцензування та акредитації Анжела Гай доповіла про підготовку освітніх програм до процедури  їх акредитації у 2020-2021 навчальному році.
Радою з якості погоджено Положення про дистанційне навчання в Національному авіаційному університету, яке представила директор Інституту інноваційних освітніх технологій Наталія Муранова.
На засіданні також обговорено питання виявлення фактів порушення академічної доброчесності та спростування наявності нелегітимних запозичень у наукових виданнях.