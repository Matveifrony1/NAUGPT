Заголовок: Професор НАУ представив університет на Digital Regions Week
Дата: 11/11/2022
URL: https://nau.edu.ua/ua/news/2022/11/profesor-nau-predstaviv-universitet-na-digital-regions-week.html
==================================================

Нещодавно у Бучі відбувся перший з серії заходів Digital Regions Week у рамках українського тижня регіональної цифрової трансформації для представників громад, бізнесу та громадського сектору Київської області.
Форум організовано центром Дія.Бізнес І Буча за ініціативи Міністерства цифрової трансформації України та за підтримки Київської обласної воєнної адміністрації і Програми розвитку ООН і Швеції.
Захід охопив низку доповідей та три панельні дискусії. У панельній дискусії «Кібербезпека та нові виклики безпеки в умовах воєнного стану» на запрошення організаторів виступив заступник декана ФККПІ, д.т.н., професор Сергій Гнатюк.
Спікери обговорили виклики і особливості цифровізації та кібербезпеки громад під час війни. Своєю чергою, Сергій Гнатюк розповів про наукові і соціальні ініціативи Національного авіаційного університету щодо підвищення цифрової грамотності та обізнаності громадян з питань кібергігієни в умовах воєнного стану.