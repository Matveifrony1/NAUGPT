Заголовок:Подання документів для зарахування на навчання з накладанням кваліфікованого електронного підпису

Дата: ----------
URL: https://pk.kai.edu.ua/podannia-oryhinaliv-dokumentiv/
==================================================
Подання документів для зарахування на навчання з накладанням кваліфікованого електронного підпису
У 2025 році подання необхідних документів для зарахування може здійснюватися шляхом завантаження їх сканованих копій, з накладанням на відповідні файли кваліфікованого електронного підпису вступника, у цифровий сервіс КАІ в терміни, визначені в Правилах прийому 2025 року.

Алгоритм дій:

1. Підтвердити місце навчання в електронному кабінеті вступника. ▶️ Відеоінструкція.

2. Отримати на пошту, вказану при реєстрації електронного кабінету вступника інструкцію з користування цифровим сервісом КАІ. В цифровому сервісі ви маєте заповнити необхідні дані про себе та підвантажити необхідні документи.


копія паспорта / ID-карти / закордонного паспорта (паспорт-книжечка – 1-2 сторінка, сторінка із зазначенням місця реєстрації (11-12), ID-карта – з обох боків одним файлом та витяг з реєстру територіальної громади, сформований у Дії);
копія ідентифікаційного коду;
копія військово-облікового документу (для військово-зобовʼязаних – приписне свідоцтво, військовий квиток, Резерв+);
копія пільгових документів, які ви подавали при вступі;
ваша заява, завантажена з електронного кабінету та підписана КЕП або особисто у Центрі вступника.

3. Чекаєте повідомлення на електронну пошту або дзвінка від Центру вступника про формування договору на навчання. Цей договір потрібно буде підписати кваліфікованим електронним підписом у цифровому сервісі Вчасно. Договір має підписати вступник. Якщо вам немає 18 років, договір також має підписати законний представник вступника.

4. У разі зарахування на навчання за кошти фізичних та/або юридичних осіб додатково укладається договір (контракт) між закладом вищої освіти та фізичною (юридичною) особою, яка замовляє платну освітню послугу для себе або для іншої особи, беручи на себе фінансові зобов’язання щодо її оплати. Інструкція з підписання контракту також надійде вам на пошту.

5. Після підписання Договору та пакету документів, ви – студент КАІ. Вітаємо!

Як підписати документи Дія.Підпис
Як завантажити електронну заяву з електронного кабінету вступника?