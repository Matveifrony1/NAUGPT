Заголовок: Участь НАУ в нараді ІКАО щодо COVID -19
Дата: 16/06/2020
URL: https://nau.edu.ua/ua/news/2020/cherven/uchast-nau-v-naradi-ikao-shchodo-covid-19.html
==================================================

Забезпечення авіаційної безпеки під час пандемії та способи подолання кризи, що дозволяють підтримувати необхідний рівень безпеки – головні питання спеціальної онлайн-наради Міжнародної організації цивільної авіації (ІКАО) з питань, пов'язаних із COVID -19.
У нараді, зокрема, взяли участь директор Європейського/Північноатлантичного бюро ІКАО Сільвія Герер та заступник директора ІКАО з питань авіаційної безпеки та спрощення формальностей Сільван Лефойє.
Розглянуто правові та практичні проблеми, зокрема, щодо навчання/сертифікації, валідації, вимог до нагляду і контролю якості, захисту персоналу, що працює з людьми, потенційної перевірки здоров'я тощо. Учасники обмінялись досвідом та інноваційними ідеями, які можуть допомогти краще впоратися з такою кризою в майбутньому.
На нараді обговорено питання пов'язані з глобальною проблемою біологічної безпеки, шляхи реалізації Додаток 17 і  Керівництво ІКАО з безпеки Doc 8973/11 (Додаток 44), а також облік регіональних особливостей різних регіонів світу. Директор Інституту ІКАО НАУ Галина Суслова презентувала  пропозиції ректора НАУ Володимира Ісаєнка щодо організаційних та методологічних проблем біологічної безпеки.
Учасники наради зазначили, що оскільки глобальна криза, викликана пандемією COVID-19, зачіпає міжнародну цивільну авіацію у всіх секторах, вкрай важливо підтримувати належний рівень авіаційної безпеки. За результатами наради напрацьовано ключові рекомендації: розробити інструктивний матеріал з біобезпеки, оновити картину загроз і ризиків у зв'язку з пандемією COVID-19, ділитися передовим досвідом в галузі авіаційної безпеки по боротьбі з COVID -19 та визнати 2021 рік – Роком культури безпеки авіації.