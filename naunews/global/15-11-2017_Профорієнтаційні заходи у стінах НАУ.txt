Заголовок: Профорієнтаційні заходи у стінах НАУ
Дата: 15/11/2017
URL: https://nau.edu.ua/ua/news/2017/11/proforientatsiyni-zahodi-u-stinah-nau.html
==================================================

14 листопада 2017 року в Навчально-науковому юридичному інституті проведено екскурсію для учнів старших класів Боярської загальноосвітньої школи № 2.
Захід організовано з метою ознайомлення майбутніх абітурієнтів з напрямами діяльності Навчально-наукового юридичного інституту НАУ.
Під час екскурсії старшокласники відвідали Музей історії НАУ, криміналістичну лабораторію та методичний кабінет НН ЮІ. Це дозволило їм не тільки зануритися в історію повітроплавання та літакобудування в Україні, а й поринути в таємничий світ криміналістики, а також дізнатися про особливості роботи структурних підрозділів та спеціалізацію кафедр інституту, умови вступу та навчання студентів-юристів, можливість здобути вищу освіту за англомовним проектом.
Наприкінці заходу учасники отримали буклети з інформацією про навчальний заклад та запрошення на Дні відкритих дверей, що відбудуться 18 листопада та 2 грудня 2017 року.