Заголовок: В НАУ пройшов «День відкритих дверей»
Дата: 14/04/2023
URL: https://nau.edu.ua/ua/news/2023/4/v-nau-proyshov-den-vidkritih-dverey.html
==================================================

12 квітня у Всесвітній День авіації та космонавтики НАУ пройшов «День відкритих дверей» для майбутніх абітурієнтів.
Захід пройшов в офлайн-форматі в приміщенні приймальної комісії НАУ.
Учні старших класів закладів освіти і студенти випускних груп коледжів, ознайомилися з перевагами навчання в університеті, умовами вступу, навчальними аудиторіями і лабораторіями, міжнародною співпрацею, матеріально-технічною базою. НАУ відкриває можливість отримати міцні знання, конкурентоспроможну спеціальність, професію, яка відповідає реаліям сьогодення, перспективу розвитку, працевлаштування за фахом, незабутнє і наповнене студентське життя.
Майбутніх студентів зустрічав висококваліфікований науково-педагогічний колектив. У заході також взяли участь – перший проректор НАУ Олексій Михальченко, проректор з гуманітарної політики та інновацій Світлана Тімкіна, голова Приймальної комісії Сергій Зозуля, директори навчально-наукових інститутів і керівництво факультетів та представники приймальної комісії, всіх інститутів і кафедр факультетів НАУ тощо.
До НАУ завітали понад 500 учнів закладів загальної середньої освіти і коледжів. Також учасники профорієнтаційного заходу мали можливість відвідати «Музей історії НАУ» і навчальний ангар НАУ, оглянути структурні підрозділи університету, лабораторії тощо.
До зустрічі в Національному авіаційному університеті! Слава Україні!
м. Київ, НАУ, проспект Любомира Гузара, 1, корпус 8
Приймальна комісія: тел. (044) 497-41-05
Сайт приймальної комісії НАУ
Телеграм канал приймальної комісії НАУ
Сайт НАУ