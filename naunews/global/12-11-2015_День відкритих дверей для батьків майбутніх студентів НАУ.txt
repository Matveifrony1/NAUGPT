Заголовок: День відкритих дверей для батьків майбутніх студентів НАУ
Дата: 12/11/2015
URL: https://nau.edu.ua/ua/news/2015/11/den-vidkritix-dverej-dlya-batkiv-majbutnix-studentiv-nau.html
==================================================

7 листопада 2015 р. керівництво Інституту доуніверситетської підготовки провело День відкритих дверей для батьків слухачів підготовчих курсів, які навчаються на базі університету та в регіонах України. На традиційній зустрічі розглядалися такі питання: організація та переваги навчання на ПК, значимість педагогічного супроводу навчального процесу, важливість рейтингової системи оцінювання навчальних досягнень, особливість випускного екзамену та його роль у рейтингу вступника, зміни у правилах вступу до ВНЗ у 2016 р., переваги навчання в НАУ тощо. Запрошені виявили зацікавленість щодо процесів навчання, виховання, соціального захисту студентів в університеті, а також можливостей отримання диплому європейського зразка та стажування за кордоном.
Презентували діяльність НАУ директор ІДП, професор Н. Муранова та директор ННІ Аеронавігації, с. н. с. В. Чепіженко.
Присутні були запрошені на День відкритих дверей НАУ (28.11.2015 р.).