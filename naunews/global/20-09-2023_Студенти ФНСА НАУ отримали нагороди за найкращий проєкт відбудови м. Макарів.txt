Заголовок: Студенти ФНСА НАУ отримали нагороди за найкращий проєкт відбудови м. Макарів
Дата: 20/09/2023
URL: https://nau.edu.ua/ua/news/2023/9/studenti-fnsa-nau-otrimali-nagorodi-za-naykrashchiy-proekt-vidbudovi-m-makariv.html
==================================================

Нещодавно на Факультеті наземних споруд і аеродромів НАУ відбулось нагородження старшого викладача кафедри архітектури та просторового планування Олександра Хлюпіна та студентів - архітекторів ФНСА НАУ, які брали участь у розроблені проєкту відбудови м. Макарів: Катерину Коробко, Валентину Ємельянова, Дарію Зуб, Тетяну Сидорчук, Аліну Шершунович, Артема Сидоренко, Валерію Мироненко та аспіранта Руслана Пустовойт.
Проєкт відбудови зруйнованого м. Макарів розроблено на замовлення голови муніципалітету за підтримки Національної спілки архітекторів України.
Церемонію вручення нагород провели Президент Національної спілки архітекторів України, дійсний член Української академії архітектури Олександр Чижевський, керівник відділу містобудування архітектури та просторового планування, головний архітектор Макарівської територіальної громади Євген Почупайло та керівник проєктів Національної Спілки архітекторів України Олександр Барановський.
Слід зазначити, що студентка Катерина Коробко отримала диплом першого ступеня, як керівник групи студентів.
Бажаємо нашим студентам творчих успіхів та майбутніх перемог!