Заголовок: Представники Національного авіаційного університету - члени робочої групи з розробки законопроекту «Про внесення змін до ЗУ «Про Вищу освіту»
Дата: 10/11/2017
URL: https://nau.edu.ua/ua/news/2017/11/predstavniki-natsionalnogo-aviatsiynogo-universitetu-chleni-robochoi-grupi-z-rozrobki-zakonoproektu-pro-vnesennya-zmin-do-zu-pro-vishchu-osvitu.html
==================================================

Ще 20 жовтня Національний авіаційний університет став майданчиком для  обговорення законопроекту «Про внесення змін до ЗУ «Про Вищу освіту» в частині забезпечення прав та інтересів головних стейхолдерів освітнього середовища – здобувачів вищої освіти. Результатом чого стало 40 пропозицій до зазначеного законопроекту.
І вже сьогодні, 10 листопада, всі ці пропозиції ми можемо побачити в законопроекті  «Про внесення змін до ЗУ «Про Вищу освіту», щодо роботи над яким сьогодні відбулося перше установче засідання в Комітеті Верховної Ради України з питань науки і освіти.
Участь у засіданні взяли представники Національного  авіаційного університету – Кирило  Ніколаєв – член Young Scientists Association NAU, Ради молодих учених  при Міністерстві освіти і науки України та Марія Рощук – Голова Первинної профспілкової організації студентів та аспірантів Національного авіаційного університету, які є членами робочої групи.
Приємно констатувати той факт, що результати обговорення законопроекту «Про внесення змін до ЗУ «Про Вищу освіту», що проходило саме в Національному авіаційному університеті, уже відображені в проекті змін до ЗУ «Про вищу освіту». Тому ми щиро віримо, що дуже швидко ці правки будуть і у самому Законі.