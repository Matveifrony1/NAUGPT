Заголовок: Політичні процеси сучасної України крізь призму соціології
Дата: 09/12/2014
URL: https://nau.edu.ua/ua/news/2014/12/politichni-proczesi-suchasnoi-ukraini-kriz-prizmu-socziologii.html
==================================================

5 грудня 2014 на кафедрі соціології Гуманітарного інституту в рамках програми міжвузівського співробітництва відбувся круглий стіл на тему: «Політичні процеси сучасної України крізь призму соціології». Серед запрошених гостей були екс-посол України в Ірані, керівник Центру досліджень «Росія» О. Самарський; д. іст. н., зав. відділу історичних студій Національного НДІ українознавства П. Гай-Нижник; к. пол. н., доцент НАДУ А. Дацюк; к. пол. н., співробітник Національного інституту стратегічних досліджень О. Полтораков; журналіст, громадській діяч О. Тертичний; політолог, голова громадської організації «Спілка молодих політологів України» А. Єременко; к. соц. н., завідувач НДЛ соціології Київського університету ім. Бориса Грінченка О. Михайлич ; політичний оглядач, історик Р. Мотузко; полковник, громадський діяч, член Спілки офіцерів України, експерт НРУ І. Лісодід.
Гостей та учасників привітали директор Гуманітарного інституту, доктор філологічних наук, професор А. Гудманян та завідувач кафедри соціології, д. соц. н. О. Хомерікі.
Обговорювалися проблеми трансформації світової системи безпеки в умовах посилення гібридної війни на Сході України, проблеми передвиборчої соціології, зокрема динаміки електоральних орієнтацій та результатів позачергових виборів до ВРУ. Також піднімалися питання дерегуляції, корупції та люстрації. Цікаві доповіді викликали жваву дискусію.