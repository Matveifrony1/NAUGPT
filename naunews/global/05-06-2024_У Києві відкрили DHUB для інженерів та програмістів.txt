Заголовок: У Києві відкрили DHUB для інженерів та програмістів
Дата: 05/06/2024
URL: https://nau.edu.ua/ua/news/2024/6/u-kievi-vidkrili-dhub-dlya-inzheneriv-ta-vinahidnikiv.html
==================================================

3 червня 2024 року
відбулося відкриття DHUB — майданчика для розробників (інженерів та програмістів), виробників та користувачів, створення якого ініційовано представниками бізнесу, Мінстратегпрому та Національного авіаційного університету.
Хаб створив український бізнесмен,
засновник Octava Defence
Олександр Кардаков, якого підтримали
Мінстратегпром на чолі з
Олександром Камишіним
, керівниця Victory Drones
Марія Берлінська
і власне Національний авіаційний університет в обличчі ректорки
Ксенії Семенової
та
Наглядової ради.
Щодо важливості функціонування подібних майданчиків на відкритті DHUB міністр з питань стратегічних галузей промисловості України
Олександр Камишін зазначив:
«Сьогодні ключову роль відіграють перегони технологій, у яких ми маємо бути швидшими, розумнішим, винахідливішими».
Таким чином окрім заходів, хакатонів та роуд-шоу, у DHUB будуть знаходити партнерів розробники та виробники, що має стати «пазлом» в екосистемі НАУ, — каже
Олександр Кардаков.
Саме тому хаб обладнаний лабораторією та лекторієм.
«Наразі обговорюється використання DHUB в освітньому процесі НАУ, що далі має стати одним з драйверів відродження університетської науки», —
каже Кардаков.
В.о. ректорки НАУ
Ксенія Семенова
, на базі вишу якого відкрили платформу також зауважила на важливості створення таких просторів у розвитку освіти.
«Наша мета — розвивати молодь у сучасних напрямах, щоб кожен міг не просто реалізувати всі свої здібності, але й своїми винаходами допомагати державі та розвивати її інноваційний потенціал», —
додає Семенова.
За словами Марії Берлінської, я
ка є не лише амбасадоркою, але й лекторкою DHUB, завдяки створеному простору вийде налагодити ефективну співпрацю між інженерами, конструкторами, винахідниками та інвесторами, які в синергії зможуть досягти значних результатів в технологічних розробках та винаходах.
Детальніше про платформу та про заходи в DHUB дізнавайтеся
на сайті проєкту.