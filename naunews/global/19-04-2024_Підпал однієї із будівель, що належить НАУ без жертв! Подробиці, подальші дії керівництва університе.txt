Заголовок: Підпал однієї із будівель, що належить НАУ: без жертв! Подробиці, подальші дії керівництва університету
Дата: 19/04/2024
URL: https://nau.edu.ua/ua/news/2024/4/pidpal-odniei-z-budivel-shcho-nalezhit-nau-bez-zhertv-podrobitsi-podalshi-dii-kerivnitstva-universitetu.html
==================================================

17 квітня 2024 року в одному з приміщень, що належить Національному авіаційному університету, сталася локальна пожежа, яку вдалося
оперативно ліквідувати без суттєвих збитків. Постраждалих немає!
Мова йде про будівлю Фахового коледжу інженерії, управління та землевпорядкування НАУ, розташованого по вулиці Машинобудівній.
Це неексплуатуюча будівля, заняття зі студентами в ній не проводяться.
На місце події відразу виїхало керівництво університету на чолі з в.о. ректорки НАУ Ксенією Семеновою. Розпочато службове розслідування. На час службового розслідування відсторонений від справ
Юрій Шмельов
, в.о. директора Відокремленого структурного підрозділу «Фаховий коледж інженерії, управління та землевпорядкування» НАУ. На час розслідування керівником коледжу призначена
Ніна Гришко
, заступниця директора коледжу з навчальної роботи.
При детальному огляді приміщення були виявлені та зафіксовані
сліди підпалу.
Заява про ймовірний злочин подана до поліції.