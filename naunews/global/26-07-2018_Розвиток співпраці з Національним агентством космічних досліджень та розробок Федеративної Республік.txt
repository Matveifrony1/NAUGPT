Заголовок: Розвиток співпраці з Національним агентством космічних досліджень та розробок Федеративної Республіки Нігерія
Дата: 26/07/2018
URL: https://nau.edu.ua/ua/news/1/7/rozvitok-spivpratsi-z-natsionalnim-agentstvom-kosmichnih-doslidzhen-ta-rozrobok-federativnoi-respubliki-nigeriya.html
==================================================

25 липня 2018 року у рамках свого візиту до України на запрошення Державного космічного агентства України  Національний авіаційний університет відвідала делегація  Національного агентства космічних досліджень та розробок (NASRDA), Міністерства науки та технологій Федеративної Республіки Нігерія.
У зустрічі приймали участь зі сторони Національного авіаційного університету: ректор НАУ Володимир Миколайович Ісаєнко, проректор з наукової роботи Володимир Петрович Харченко, проректор з міжнародного співробітництва і освіти Олександр Іванович Запорожець, заступник начальник відділу міжнародних зв’язків Дмитро Олександрович Бугайко,  заступник начальника відділу міжнародних зв’язків Олександр Володимирович Іванов, завідуючий кафедри аерокосмічних систем управління Валерій Миколайович Азарсков, помічник ректора Сергій Вікторович Чуб та Наталія Петрівна Боротканич – старший викладач кафедри міжнародних відносин, з нігерійської сторони: Генеральний та Виконавчий директор NASRDA. - проф. Сейду Ональйо Мохаммед. Директор з інженерних та космічних систем і Голова технічного комітету NASRDA.- інженер Олуфемі Алаба Агбула, доктор філософії.  Директор з спеціальних доручень та космічного права NASRDA  - інженер Халід Данхум Ібрахім, доктор філософії.  Директор Центру космічного транспорту та реактивного руху  NASRDA - проф. Чарльз Аттах Ошеку.
Під час робочої зустрічі були обговорені питання щодо співробітництва у сфері підготовки та перепідготовки фахівців усіх рівнів авіаційної галузі ФР Нігерія.
У своєму вступному слові ректор НАУ наголосив на розвитку стосунків Університету з Федеративною Республікою Нігерія в сфері освіти та науки. За роки існування Університету його закінчило біля 800 нігерійців, у тому числі і громадянин Нігерії діючий Президент Ради Міжнародної Організації Цивільної Авіації (ІСАО) Олумуіва Бенард Аліу, який отримав звання почесного професора НАУ у липні 2017 року.  На сьогоднішній день в НАУ навчається 34 нігерійських студента, представники яких прийняли участь у зустрічі.
У свою чергу, голова Нігерійської делегації Генеральний та Виконавчий директор Національного агентства космічних досліджень та розробок Нігерії (NASRDA) професор С. Мухаммед зробив презентацію історії і сучасного стану діяльності цієї організації. Було висвітлено, що Нігерія зараз має декілька супутників, які розроблялися та запускалися спільно з Великобританією, США та Китаєм, за участю NASA. Супутники використовуються перш за все для моніторингу екологічної безпеки, навігації, телекомунікації. Для цього створені в країні відповідні державні структури та установи, які забезпечують інформацією і силові структури. Цікавим є те, що в Нігерії налагоджена супутникова система для навчання студентів та школярів. Відповідно до державної аерокосмічної програми, для Нігерії перспективними напрямками на сьогодні є: розвиток власного  ракетобудування та отримання можливості самостійно запускати власні супутники.
Представники ФР Нігерія наголосили на доцільності та перспективності розвитку освітньої та наукової співпраці з НАУ. В результаті переговорів сторонами було підписано Меморандум про взаєморозуміння, і вже найближчим часом до Національного авіаційного університету прибуде нова група нігерійських студентів.