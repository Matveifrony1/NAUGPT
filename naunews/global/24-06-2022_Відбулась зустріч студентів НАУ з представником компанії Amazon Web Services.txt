Заголовок: Відбулась зустріч студентів НАУ з представником компанії Amazon Web Services
Дата: 24/06/2022
URL: https://nau.edu.ua/ua/news/2022/6/vidbulas-zustrich-studentiv-nau-z-predstavnikom-kompanii-amazon-web-services.html
==================================================

Нещодавно, в рамках обговорення освітньої програми «Прикладне програмне забезпечення», а саме розділу 4 «Придатність випускників до працевлаштування та подальшого навчання», відбулась онлайн-зустріч студентів 1-го та 2-го курсів кафедри прикладної математики Факультету кібербезпеки, комп’ютерної та програмної інженерії (ФККПІ) Національного авіаційного університету зі старшим менеджером технічної програми Amazon Web Services (Берлін) Євгеном Регінею.
Під час зустрічі спікер схарактеризував актуальні напрямки роботи в IT та ролі в ІТ-командах, звернув увагу присутніх на необхідність індивідуального навчання та розвитку, запропонував студентам подумати над створенням своїх профайлів.
Учасники зустрічі розглянули платформи аналітики та моделювання, інструменти Data Science. Крім того, було обговорено важливість програмування на мові Python й окремі відмінності в роботі та навчанні в Україні і країнах Євросоюзу.
Студенти кафедри активно долучались до дискусії та отримували кваліфіковані відповіді на свої запитання.
Дякуємо Євгену Регіні за цікаву та змістовну зустріч.