Заголовок: Творчість особливих дітей
Дата: 12/11/2014
URL: https://nau.edu.ua/ua/news/2014/11/tvorchist-osoblivix-ditej.html
==================================================

5 листопада 2014 року студенти Гуманітарного інституту 306 групи напряму «Психологія» разом з наставником, викладачем кафедри авіаційної психології  М. Іванюк відвідали Першу в Україні виставку картин дітей з обмеженими можливостями «Біла Веселка». Повноцінно взаємодіяти у світі дорослих, реалізовувати свої потреби, бачити, чути та відчувати всю різноманітність навколишнього середовища, пізнавати і розкривати своє «Я», розвивати творчі здібності діти з аутизмом навчалися, застосовуючи новітні канадські методики на уроках арту.
Роботи дітей  віком 3-6 років з синдромом аутизму вразили емоційною насиченістю барв, розмитими тонами смутку і радості, амбівалентністю відчуттів під час перегляду картин.
Відкритий через наочні образи внутрішній світ  дітей з аутизмом допоміг майбутнім психологам знайти для себе ще один із психологічних методів допомоги особливим дітям та їхнім батькам відчути та зрозуміти їх переживання, які зазвичай «живуть» лише у їхньому власному світі.