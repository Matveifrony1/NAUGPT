Заголовок: Всеукраїнський конкурс студентських наукових робіт з «Теорії та історії держави і права; історії політичних і правових учень; філософії права»
Дата: 15/04/2019
URL: https://nau.edu.ua/ua/news/2019/4/vseukrainskiy-konkurs-studentskih-naukovih-robit-z-teorii-ta-istorii-derzhavi-i-prava-istorii-politichnih-i-pravovih-uchen-filosofii-prava.html
==================================================

У Національному авіаційному університеті відбулася підсумкова науково-практична конференція ІІ туру Всеукраїнського конкурсу студентських наукових робіт з «Теорії та історії держави і права; історії політичних і правових учень; філософії права».
В ІІ турі конкурсу взяли участь 28 студентів, які представляли 18 закладів вищої освіти з Київської, Дніпропетровської, Житомирської, Запорізької, Львівської, Миколаївської, Полтавської, Сумської, Тернопільської, Харківської та Херсонської областей України.
Під час відкриття до учасників конкурсу звернулася відповідальний секретар Всеукраїнського конкурсу студентських наукових робіт з галузей знань і спеціальностей Інституту модернізації змісту освіти МОН України Наталія Михайленко, яка відзначила високий рівень організації конкурсу та побажала студентам віри у власні сили та нових досягнень.
Новацією цьогорічного наукового заходу стала організація відеоконференції з одним із учасників конкурсу, який перебував на стажуванні у Польщі.
При врученні відзнак конкурсу декан Юридичного факультету Ірина Сопілко наголосила, що рівень виступів конкурсантів дуже високий. Вона зазначила, що науково-дослідна та інноваційна робота студентів є важливим напрямом підготовки майбутніх вчених та фахівців високої кваліфікації та нерозривною складовою єдиного процесу: навчально-виховного і науково- інноваційного.
Перемогу здобули:
Диплом І ступеня
Тетяна Папахчян, студентка  4 курсу Національного авіаційного університету;
Мірра Шах, студентка 1 курсу Національного юридичного університету імені Ярослава Мудрого.
Диплом ІІ ступеня
Катерина Чеченко, студентка 1 курсу магістратури Запорізького національного університету;
Анна Поляцко, студентка 3 курсу Національного авіаційного університету;
Аркадій Запорожченко, студент 5 курсу Київського національного економічного університету імені Вадима Гетьмана.
Диплом ІІІ ступеня
Анна Кучер, студентка 2 курсу Тернопільського національного економічного університету;
Євгенія Мурзо Олександрівна, студентка 4 курсу Національної академії внутрішніх справ;
Олександр Фурса, студент 4 курсу Міжрегіональної академії управління персоналом;
Юлія Волочай, студентка 3 курсу Сумського державного університету;
Катерина Бамбуза, студентка 2 курсу Національного університету біоресурсів і природокористування України;
Маргарита Ушакова,  студентка 1 курсу Харківського національного університету внутрішніх справ
Щиро вітаємо переможців і бажаємо нових перемог!