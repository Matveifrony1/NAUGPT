Заголовок:Вебінари щодо можливостей платформи «Research4Life»

Дата: ----------
URL: https://lib.nau.edu.ua/item/?post_id=427
==================================================
Вебінари щодо можливостей платформи «Research4Life»
Щоб популяризувати платформу «Research4Life» серед українських користувачів та ознайомити з її можливостями, фахівці Державної науково-технічної бібліотеки України та проєкту «Research4Life» підготували серію вебінарів українською мовою. Вони триватимуть з 31 жовтня до 6 листопада 2023 року.

Вебінари проведе національна координаторка проєкту «Research4Life» в Україні, стипендіатка Німецької національної бібліотеки, фахівчиня бібліотечної справи Маргарита Цюра.

Долучитися можуть всі охочі за умови попередньої реєстрації.

Заходи відбуватимуться на платформі Zoom, а також транслюватимуться та будуть збережені в записі на YouTube каналі ДНТБ України.

Програма вебінарів

31 жовтня, 12:00 

Тема: Знайомство з Research4Life: початок використання.

Опис: учасникам представлять загальну інформацію про Research4Life: які критерії участі в проєкті для країн та організацій, як відбувається процес реєстрації установи та отримання доступу до електронних ресурсів; розглянуть політику використання доступу та ресурси, які доступні користувачам, доступну інформацію на сайті Research4Life та інструменти для розв’язання технічних проблем. Також висвітлять участь України у проєкті «Research4Life».

Реєстрація

2 листопада, 12:00 

Тема: Знайомство з Research4Life: Єдиний контент-портал.

Опис: під час вебінару учасники дізнаються більше про Єдиний контент-портал Research4Life, особливості пошуку необхідної інформації (меню Collections, Content меню, Hamburger меню) та способи ефективного використання порталу.

Реєстрація

6 листопада, 12:00

Тема: Знайомство з Research4Life: ефективний пошук у колекціях.

Опис: на вебінарі йтиметься про два інструменти — Summon та Google Scholar, які можна використовувати для ефективного пошуку в колекціях Research4Life.

Реєстрація

В липні цього року українським установам продовжили безоплатний доступ до ресурсів платформи «Research4Life» до кінця 2024-го.

Завдяки включенню України до групи країн А в межах проєкту «Research4Life» українські вчені мають безоплатний доступ до електронних книг, журналів, баз даних багатьох видавництв і компаній світу (за інформацією, яка публікувалася на порталі, обсяг контенту платформи становить понад 200 тис. одиниць — журналів, книг, баз даних).