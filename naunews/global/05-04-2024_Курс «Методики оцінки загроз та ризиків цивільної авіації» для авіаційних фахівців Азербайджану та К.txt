Заголовок: Курс «Методики оцінки загроз та ризиків цивільної авіації» для авіаційних фахівців Азербайджану та Казахстану
Дата: 05/04/2024
URL: https://nau.edu.ua/ua/news/2024/4/kurs-metodiki-otsinki-zagroz-ta-rizikiv-tsivilnoi-aviatsii-dlya-aviatsiynih-fahivtsiv-azerbaydzhanu-ta-kazahstanu.html
==================================================

У період з
27 по 29 березня 2024
року інститутом ІСАО НАУ проведено курс
«Методики оцінки загроз та ризиків цивільної авіації»
.
Підвищення кваліфікації пройшли
керівники середньої ланки Міжнародного аеропорту Алмати (Казахстан) та авіакомпанії Silk Way Airlines (Азербайджан). Курс провів інструктор ІСАО, доктор економічних наук, член-кореспондент академії економічних наук України, професор
Дмитро Бугайко
.
Результатом курсу стало
поглиблення знань слухачів щодо Стандартів та Рекомендованої практики (SARPS) ІСАО з управління безпекою авіації в аспектах впровадження філософії та практики проактивного управління ризиками, викладених у Додатках 1, 6, 8, 11, 13, 14, 19 до Конвенції про міжнародну цивільну авіацію. Від слухачів отримано позитивні відгуки.
У своєму зверненні до слухачів директор Інституту ІСАО НАУ
Олег Петровський наголосив
, що цей курс став наступним кроком на шляху реалізації програми підвищення кваліфікації авіаційних фахівців країн Європейського та Північноатлантичного бюро ІСАО у галузі безпеки авіації та запросив представників авіаційної галузі Азербайджану та Казахстану в майбутньому продовжити підготовку та підвищення кваліфікації у Національному авіаційному університеті.