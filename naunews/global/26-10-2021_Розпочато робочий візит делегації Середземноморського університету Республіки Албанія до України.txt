Заголовок: Розпочато робочий візит делегації Середземноморського університету Республіки Албанія до України
Дата: 26/10/2021
URL: https://nau.edu.ua/ua/news/2021/10/rozpochato-robochiy-vizit-delegatsii-seredzemnomorskogo-universitetu-respubliki-albaniya-do-ukraini.html
==================================================

На запрошення ректора Національного авіаційного університету Максима Луцького, з робочим візитом до України прибула делегація Середземноморського університету Республіки Албанія на чолі з президентом університету, професором, академіком Анастасом Анджелісом.
До делегації також увійшли:
- Грета Анджелі, проректор з кадрової політики Середземноморського університету;
- Редіон Лулі, завідувач кафедри публічного права, PhD, Середземноморського університету.
Візит розпочався із зустрічі з Міністром освіти і науки України Сергієм Шкарлетом.
На зустрічі були присутні:
- ректор НАУ Максим Луцький;
- декан Факультету міжнародних відносин НАУ Юрій Волошин;
- представник управління міжнародного співробітництва та протоколу МОН Олена Макаренко;
- головний спеціаліст відділу міжнародних договорів управління міжнародного співробітництва та протоколу МОН Олександра Шостак.
Міністр освіти і науки України Сергій Шкарлет висловив сподівання щодо оновлення міжурядової угоди про співпрацю, в якій буде розставлено нові акценти задля розвитку освітньої галузі обох країн на наступні декілька років.
В свою чергу, Анастас Анджеліс зауважив, що він підтримує розвиток співробітництва у різних напрямках діяльності та сприятиме зміцненню стосунків між університетами України та Албанії.
Ректор НАУ Максим Луцький підкреслив, що як керівник найпотужнішого авіаційного закладу вищої освіти України докладе максимум зусиль для організації підготовки авіаційних спеціалістів Республіки Албанія, шляхом як навчання їх безпосередньо у НАУ, так і сприяючи створенню Авіаційного факультету у Албанії.
Крім того, були обговорені питання співробітництва закладів вищої освіти двох країн, у частині академічної мобільності студентів та професорсько-викладацького складу та надання можливості стажування у Албанії представникам діаспори.