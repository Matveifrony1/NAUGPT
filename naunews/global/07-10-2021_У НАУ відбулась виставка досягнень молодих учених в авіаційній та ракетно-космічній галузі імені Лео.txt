Заголовок: У НАУ відбулась виставка досягнень молодих учених в авіаційній та ракетно-космічній галузі імені Леоніда Каденюка
Дата: 07/10/2021
URL: https://nau.edu.ua/ua/news/2021/10/u-nau-vidbulas-vistavka-dosyagnen-molodih-uchenih-v-aviatsiyniy-ta-raketno-kosmichniy-galuzi-imeni-leonida-kadenyuka.html
==================================================

07 жовтня о 10:00 у Навчальному ангарі (11 корпус) Національного авіаційного університету пройшла виставка досягнень молодих учених в авіаційній та ракетно-космічній галузі імені Леоніда Каденюка.
Метою заходу є популяризація досягнень молодих учених України в авіаційній та ракетно-космічній галузі.
В урочистому відкритті заходу взяли участь:
Проректор НАУ з наукової роботи Євген Романенко;
Заступник Міністра освіти і науки України з питань європейської інтеграції Олексій Шкуратов;
Голова Ради молодих учених при Міністерстві освіти і науки України Олеся Ващук;
Голова Правління Українського молодіжного аерокосмічного об’єднання «Сузір’я», Народний депутат України ІІІ і ІV скликань Олег Петров;
Заступник Голови Державної авіаційної служби України Ігор Зелінський;
Голова департаменту комунікацій та інформаційної підтримки ДП «Конструкторське бюро «Південне» імені Михайла Кузьмича Янгеля» Сергій Полуян;
Голова Громадської ради при Державному Космічному агентстві України Едуард Кузнецов та інші почесні гості.
У вітальній промові Євген Романенко, зокрема, наголосив: «Ми раді вітати вас на нашому заході. Ми хочемо, що б він був традиційним. Для цього ми опрацьовували це питання з молодими вченими та Міністерством і вирішили, що дійсно подібна виставка, якщо вона буде щорічна, вона буде дійсно тою науковою складовою, яка дасть можливість нам усім контактувати та представляти ті напрацювання, як є не тільки у НАУ, а у всіх наших закладах, які опікуються питаннями космосу і авіації».
Заступник Міністра освіти і науки Олексій Шкуратов, в свою чергу звернувшись до присутніх, зачитав вітальний адрес від Прем’єр-міністра України Дениса Шмигаля і підкреслив: «Шановні колеги, шановні молоді вчені! Ставте перед собою амбітні цілі! Ви є для нас тим людським, інтелектуальним капіталом, який, у подальшому, буде допомагати нашій країні повернути собі ім’я високотехнологічної держави на міжнародній арені».
Під час виставки, також були заслухані доповіді учасників з Національного аерокосмічного університету ім. М.Є. Жуковського «Харківський авіаційний інститут», ДП «Конструкторського бюро «Південне» імені Михайла Кузьмича Янгеля», Дніпровського національного університету імені Олеся Гончара, Національного музею космонавтики ім. С.П. Корольова, Національного авіаційного університету та інші.