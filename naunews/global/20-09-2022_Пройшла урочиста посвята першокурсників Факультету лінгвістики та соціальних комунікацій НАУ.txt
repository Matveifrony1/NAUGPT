Заголовок: Пройшла урочиста посвята першокурсників Факультету лінгвістики та соціальних комунікацій НАУ
Дата: 20/09/2022
URL: https://nau.edu.ua/ua/news/2022/9/proyshla-urochista-posvyata-pershokursnikiv-fakultetu-lingvistiki-ta-sotsialnih-komunikatsiy-nau.html
==================================================

16 вересня Факультет лінгвістики та соціальних комунікацій (ФЛСК) Національного авіаційного університету радо вітав першокурсників факультету.
Захід розпочався гімном України, який виконала випускниця ФЛСК НАУ 2022 року Юлія Ярошенко.
З вітальним словом до першокурсників звернулись:
- проректор з гуманітарної політики та інновацій Світлана Тімкіна;
- декан факультету Наталія Ладогубець та інші.
Привітали студентів зі вступом до НАУ і викладачі факультету. Вони побажали продуктивного навчання, натхнення і мирного неба.
На урочистому зібранні присутні дізнались про структуру та підрозділи факультету, познайомились з адміністрацією й завідувачами кафедр, а також з представниками студентського самоврядування.
Колектив ФЛСК радий вітати нових членів своєї дружньої родини та висловлює подяку студентським організаціям факультету за підтримку у проведенні посвяти.