Заголовок: Перемога у Всеукраїнському конкурсі студентських наукових робіт зі спеціальності «Кримінальне право та кримінологія; кримінально-виконавче право»
Дата: 23/04/2019
URL: https://nau.edu.ua/ua/news/2019/4/peremoga-u-vseukrainskomu-konkursi-studentskih-naukovih-robit-zi-spetsialnosti-kriminalne-pravo-ta-kriminologiya-kriminalno-vikonavche-pravo.html
==================================================

Студентка Юридичного факультету Анна Цезар перемогла на Всеукраїнському конкурсі студентських наукових робіт зі спеціальності «Кримінальне право та кримінологія; кримінально-виконавче право», що проходив на базі Університету державної фіскальної служби України.
У конкурсі взяли участь 39 студентів з 21 закладу вищої освіти України. Кожна наукова робота містила новизну, влучні практичні поради та пропозиції щодо внесення змін до законодавства України. Від Національного авіаційного університету представили та захистили свої наукові роботи Вероніка Момотюк, Анна Цезар та Олексій Бойко.
За результатами конкурсу почесне I місце здобула Анна Цезар з науковою роботою «Система військових злочинів за кримінальним законом України» (науковий керівник – Завідувач кафедри кримінального права і процесу Софія Лихова).
Вітаємо студентку з перемогою та бажаємо подальших успіхів!