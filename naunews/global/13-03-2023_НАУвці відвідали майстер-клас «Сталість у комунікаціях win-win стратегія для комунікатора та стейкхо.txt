Заголовок: НАУвці відвідали майстер-клас «Сталість у комунікаціях: win-win стратегія для комунікатора та стейкхолдерів»
Дата: 13/03/2023
URL: https://nau.edu.ua/ua/news/2023/3/nauvtsi-vidvidali-mayster-klas-stalist-u-komunikatsiyah-win-win-strategiya-dlya-komunikatora-ta-steykholderiv.html
==================================================

Менеджерка з корпоративних комунікацій Carlsberg Ukraine Ірина Костюк провела майстер-клас «Сталість у комунікаціях: win-win стратегія для комунікатора та стейкхолдерів» для студентів Факультету міжнародних відносин. Організатори заходу – кафедра журналістики та кафедра реклами й зв’язків з громадськістю ФМВ.
Лекторка говорила про корпоративні комунікації та специфіку роботи в міжнародних компаніях, репутаційні виклики та тренди. Особливу увагу вона приділила важливості співпраці корпорацій з медіа, зокрема, в умовах війни та необхідності постійної комунікації з внутрішніми та зовнішніми стейкхолдерами.
Завдяки майстер-класу студенти дізналися як обрати канал комунікації та знайти дійсно крутий інфопривід. Ірина Костюк дала поради для майбутніх комунікаційників та відповіла на питання учасників зустрічі.