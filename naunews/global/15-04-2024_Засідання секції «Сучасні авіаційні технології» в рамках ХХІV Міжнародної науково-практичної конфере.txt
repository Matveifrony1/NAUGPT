Заголовок: Засідання секції «Сучасні авіаційні технології» в рамках ХХІV Міжнародної науково-практичної конференції здобувачів вищої освіти і молодих учених  «ПОЛІТ. Сучасні проблеми науки»
Дата: 15/04/2024
URL: https://nau.edu.ua/ua/news/2024/4/zasidannya-sektsii-suchasni-aviatsiyni-tehnologii-v-ramkah-hhiv-mizhnarodnoi-naukovo-praktichnoi-konferentsii-zdobuvachiv-vishchoi-osviti-i-molodih-uchenih-polit-suchasni-problemi-nauki.html
==================================================

5 квітня 2024 року
на кафедрі підтримання льотної придатності повітряних суден Аерокосмічного факультету відбулося з
асідання секції «Сучасні авіаційні технології»
в рамках ХХІV Міжнародної науково-практичної конференції здобувачів вищої освіти і молодих учених
«ПОЛІТ. Сучасні проблеми науки»
.
У роботі секції
взяли участь студенти
4-5 курсів Аерокосмічного факультету, які навчаються за освітньо-професійною програмою «Технічне обслуговування та ремонт повітряних суден і авіадвигунів», аспіранти, наукові керівники доповідачів, представники підприємств авіаційної галузі та потенційні роботодавці, а також викладачі кафедри.
Доповідачі презентували
свої дослідження українською та англійською мовами, висвітлюючи найсучасніші технології, що використовуються в системі підтримання льотної придатності повітряних суден. Їхні доповіді охопили
широкий спектр напрямів
, таких як використання «хмарних» технологій, застосування штучного інтелекту, розумний ангар, використання дронів для технічного обслуговування та інші.
Презентації викликали великий інтерес та супроводжувалися активною дискусією. На секції було ухвалено рішення про організацію секційних доповідей на заняттях навчальних груп.
Матеріали доповідей
стануть основою для кваліфікаційних робіт учасників.
Вітаємо учасників секції «Сучасні авіаційні технології» з успішним представленням своїх досліджень та бажаємо їм подальших наукових звершень у галузі авіаційних технологій!