Заголовок: Співпраця ЮФ з  експертними центрами України
Дата: 19/02/2020
URL: https://nau.edu.ua/ua/news/2020/2-lyutiy/spivpratsya-yuf-z-ekspertnimi-tsentrami-ukraini.html
==================================================

Підписання багатостороннього меморандуму про партнерство Юридичного факультету НАУ та ДП «Держзовнішінформ» Міністерства розвитку економіки, торгівлі та сільського господарства, ДП «Інформаційні судові системи» «Центру судової експертизи та експертних досліджень» та Громадської спілки «Центр експертних інновацій» – результат зустрічі декана факультету Ірини Сопілко з директорами цих організацій.
Документ регулює співпрацю щодо проведення спільних досліджень, підготовки консультативних висновків, висновків експертів, надання юридичних консультацій та правового інформування юридичних та фізичних осіб.
Також на зустрічі обговорено можливості працевлаштування та підвищення якості освіти юристів-практиків шляхом забезпечення можливостей отримання необхідних практичних навичок та знань.