Заголовок: Подолаємо стрес разом
Дата: 04/12/2015
URL: https://nau.edu.ua/ua/news/2015/12/podolaemo-stres-razom.html
==================================================

3 грудня 2014 року викладачі кафедри іноземних мов і прикладної лінгвістики Навчально-наукового Гуманітарного інституту Галина Білоконь та Людмила Костель стали учасниками семінару, який провів Джиммі Хілл. Він – відомий бізнес-консультант, психолог, професор кафедри іноземних мов та філології університету Південної Богемії, Чеська Республіка. Семінар проходив у приміщенні Ресурсного центру викладачів англійської мови при Києво-Могилянській академії. Як практикуючий психолог Джиммі Хілл вивчає в Україні проблеми перебування людей у стресових станах, зокрема під загрозою військових конфліктів, екологічних, політичних та соціальних криз. Протягом двох останніх років він зробив вагомий внесок у дослідження та допомогу людям, постраждалим внаслідок бойових дій в АТО. У Ресурсному центрі Джиммі Хілл надає дієву допомогу викладачами, аспірантам та студентам, що страждають від постійної розумової та психологічної напруги, консультує з приводу різноманітних конфліктних ситуацій. Наші викладачі, разом з колегами з інших навчальних закладів Києва, з’ясували природу стресу, паніки, тривожності, обговорили шляхи подолання різних невротичних станів, спробували опанувати техніку групової терапії, що найкращим чином зарекомендувала себе у більшості європейських країн та США. Участь у таких заходах допомагає викладачам подолати повсякденні негаразди, вирішити проблемні ситуації зі студентами, колегами та близькими людьми.