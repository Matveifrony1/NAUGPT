Заголовок: В ННІНО НАУ продовжується набір на курси «Профілактика та психокорекція бойової психічної травми»
Дата: 11/04/2023
URL: https://nau.edu.ua/ua/news/2023/4/v-nnino-nau-prodovzhuetsya-nabir-na-kursi-profilaktika-ta-psihokorektsiya-boyovoi-psihichnoi-travmi.html
==================================================

20 квітня 2023 року В ННІНО НАУ розпочнеться навчання на онлайн курсах з підвищення кваліфікації за програмою «Профілактика та психокорекція бойової психічної травми».
Наразі продовжується формування групи, до якої вже приєдналися потенційні слухачі з декількох регіонів України та українці з закордону.
Суттєвою відмінністю навчання за цією програмою є динамічність та інтенсивність проходження занять, це викликано гострою потребою швидкого отримання слухачами знань, вмінь та навичок володіння дієвими методиками зняття бойового стресу, антистресової підготовки до майбутніх екстремальних ситуацій, специфікою медико-психологічної реабілітації військовослужбовців, які пережили бойову психічну травму.
Для зручності — слухачам надаються всі записи онлайн-зустрічей, презентацій, додаткових унікальних методичних матеріалів, опитувальників, тестів, літератури в загальному чаті курсу у Telegram.
Заняття проводить Вишніченко Сергій Іванович, кандидат мед. наук, досвідчений практик та висококласний спеціаліст у сфері психотерапії і психіатрії, який має багаторічний досвід роботи з профілактики та психокорекції бойової психічної травми.
По закінченню навчання учасники отримують державний документ встановленого зразка українською та англійською мовами про підвищення кваліфікації в Національному авіаційному університеті.
Детальна інформація :
м. Київ, пр. Любомира Гузара, 1, НАУ,
корпус 8, кабінет № 011,
e-mail:
maliniam@ukr.net
Маліновська Наталія Миколаївна
+38(050)-937-67-60