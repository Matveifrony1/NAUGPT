Заголовок: В НАУ проведено курс «Методика оцінки загроз та ризиків» для Національного бюро розслідувань на транспорті України
Дата: 28/11/2023
URL: https://nau.edu.ua/ua/news/2023/11/v-nau-provedeno-kurs-metodika-otsinki-zagroz-ta-rizikiv-dlya-natsionalnogo-byuro-rozsliduvan-na-transporti-ukraini.html
==================================================

У період з 22 по 24 листопада 2023 року в Інституті ІСАО для керівників та державних експертів з розслідування авіаційних подій Національного бюро розслідувань на транспорті України, на чолі з виконувачем обов'язків директора Ігорем Мішаріним, проведено курс «Методика оцінки загроз та ризиків».
Курс провів інструктор ІСАО, професор Дмитро Бугайко.
Метою курсу є розвиток системи оцінки загроз та ризиків авіації на національному рівні з орієнтацією на її практичне впровадження у роботу Національного бюро розслідувань на транспорті України. Основними завданнями курсу є поглиблення знань учасників щодо концепцій управління безпекою авіації та Стандартів та Рекомендованої практики (SARPS) ІСАО з управління безпекою авіації, викладених у Додатках 1, 6, 8, 11, 13, 14, 19, в аспектах впровадження філософії та практики проактивного управління ризиками. Особлива увага приділяється методичним та методологічним аспектам системи управління ризиками, а також широкому обміну інформацією щодо світового досвіду у цій сфері. Після завершення курсу з боку слухачів надійшли позитивні відгуки.
Також під час проведення курсу Директор інституту ІСАО Олег Петровський та виконувач обов'язків директора Національного бюро розслідувань на транспорті України Ігор Мішарін обговорили напрями подальшої співпраці наших установ з метою підвищення рівня безпеки транспортної системи України.