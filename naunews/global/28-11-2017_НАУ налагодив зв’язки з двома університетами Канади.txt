Заголовок: НАУ налагодив зв’язки з двома університетами Канади
Дата: 28/11/2017
URL: https://nau.edu.ua/ua/news/2017/11/nau-nalagodiv-zv’yazki-z-dvoma-universitetami-kanadi.html
==================================================

27 листопада 2017 р. в Монреалі (Канада) відкрився Глобальний Саміт ІКАО "Нове покоління авіаційних спеціалістів" (NGAP). До складу української делегації увійшли і представники Національного авіаційного університету. Також 27 листопада було підписано Меморандуму між ІКАО і НАУ про координацію та організацію стажування фахівців авіаційного профілю України в апараті ІКАО.
Цього ж дня делегація НАУ відвідала Університет Макгі́лла (McGill University) та Університет Конкордія (Concordia University). «Університет Макгілла - найстаріший та найвідоміший Університет Канади, що входить до двадцяти кращих університетів Світу, - поділився своїми враженнями в.о.ректора НАУ Володимир Ісаєнко. - На зустрічі з керівництвом Аерокосмічного інституту на чолі з директором домовилися про підготовку Угоди про співпрацю, в тому числі обговорили питання про стажування студентів». А в університеті Конкордія делегація з НАУ домовилася про спільну участь у міжнародних програмах, обмін студентами та можливість підвищення кваліфікації викладачів та науковців.