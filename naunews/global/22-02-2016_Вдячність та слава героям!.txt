Заголовок: Вдячність та слава героям!
Дата: 22/02/2016
URL: https://nau.edu.ua/ua/news/2016/2/vdyachnist-ta-slava-geroyam.html
==================================================

18 лютого 2016 року доценти кафедри педагогіки та психології професійної освіти Навчально-наукового Гуманітарного інституту Л. Доценко  та І. Каряка  взяли участь у презентації та дискусії на тему: «Приховані наслідки війни. Пост-стресова реабілітація», яка проходила в Американському домі. Модератор події – американський журналіст та колишній пілот спецоперацій військово-повітряних сил США Нолан Пітерсон.
Ключові спікери:
Віктор Коваленко, український журналіст та ветеран битви за Дебальцеве;
Роман Торговицький, засновник Wounded Warrior Ukraine;
Івона Костина, менеджер проектів Сектору В - програми психологічної реабілітації ветеранів та демобілізованих військовослужбовців;
Наталія Грицун, заступник директора департаменту соціального захисту та фінансового забезпечення – начальник відділу соціальної, професійної адаптації та психологічної реабілітації.
На презентації був обговорений досвід програми лікування і реабілітації, доступні для колишніх військових в Україні .
Сьогодні особливої уваги потребують ті, хто пережив гострий стрес війни. Перш за все це демобілізовані українські військові, які повертаються до цивільного життя після військових дій, а також їхні родини та друзі. Саме тому основним питанням сьогодення є підготовка висококваліфікованих психологів-практиків, які володіють сучасними техніками роботи з учасниками бойових дій.