Заголовок: Лауреат конкурсу Центру німецької культури Widerstrahl
Дата: 03/11/2015
URL: https://nau.edu.ua/ua/news/2015/11/laureat-konkursu-czentru-nimeczkoi-kulturi-widerstrahl.html
==================================================

Студенти-філологи Навчально-наукового Гуманітарного інституту Катерина Ліпницька та Дар’я Смірнова взяли участь у Міжнародному конкурсі німецькомовної молоді «Моя країна в європейській сім’ї». К. Ліпницька, студентка 401 групи, виборола 3 місце у номінації «Мова. Література» (керівник – викладач кафедри іноземної філології НН ГМІ А. Сабітова). Її твір «Der Notschrei» (Крик душі) не залишив байдужим жодного члена журі.
Конкурс проводився Центром німецької культури «Відерштраль» за інформаційної підтримки Посольства Німеччини в Україні, Посольства країн Східного партнерства, Ради німців України, Гете-Інституту в Україні та Інституту модернізації змісту освіти Міністерства освіти і науки України у рамках проекту «Будуємо майбутнє – зміцнюємо довіру: молодіжна співпраця в країнах Східного партнерства».
На замовлення Міністерства іноземних справ ФРН проект підтримує талановиту молодь із країн Східного партнерства і сприяє міжнародному взаєморозумінню на громадянсько-суспільному рівні.
На конкурс були надіслані роботи учасників з більш як 80 ВНЗ України, а також з ВНЗ країн Східного партнерства.