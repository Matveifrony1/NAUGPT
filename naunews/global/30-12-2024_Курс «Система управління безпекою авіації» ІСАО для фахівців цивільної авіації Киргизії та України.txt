Заголовок: Курс «Система управління безпекою авіації» ІСАО для фахівців цивільної авіації Киргизії та України
Дата: 30/12/2024
URL: https://nau.edu.ua/ua/news/2024/12/kurs-sistema-upravlinnya-bezpekoyu-aviatsii-isao-dlya-fahivtsiv-tsivilnoi-aviatsii-kirgizii-ta-ukraini.html
==================================================

23-27 грудня 2024 року
Інститут ІСАО КАІ провів
навчальний курс «Система управління безпекою авіації»
для керівного складу провідних авіаційних організацій двох країн.
У навчанні взяли участь
представники киргизьких аеропортів Манас, Каракол і Ош, а також українських авіакомпаній ПрАТ «АК Українські вертольоти» та «Вулкан Ейр».
Курс провів інструктор ІСАО
Дмитро Бугайко
, який обіймає посаду заступника директора Навчально-наукового Інституту міжнародного співробітництва та освіти. Професор Бугайко є доктором економічних наук, академіком Академії економічних наук України та професором кафедри логістики Київського авіаційного інституту.
Особливістю цього курсу стало
об’єднання давніх партнерів КАІ,
які вже понад десятиліття підвищують кваліфікацію за програмами безпеки авіації.
Головною метою навчання було
створення ефективного міжнародного інтерфейсу у сфері авіаційної безпеки між аеропортами та авіакомпаніями. Завдяки відкритому обміну досвідом та інтенсивним практичним заняттям було досягнуто синергетичного ефекту в засвоєнні та поглибленні знань Стандартів та Рекомендованої Практики ІСАО.
Директор Інституту ІСАО КАІ, Заслужений працівник транспорту України, кандидат економічних наук
Олег Петровський
підкреслив особливу актуальність курсу для міжнародної авіаційної спільноти.
Учасники курсу високо оцінили якість навчання
та професіоналізм інструктора. Наприкінці заходу вони привітали колектив КАІ з прийдешнім 2025 роком та побажали подальших професійних успіхів.