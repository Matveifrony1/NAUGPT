Заголовок: Відбулась Конференція трудового колективу Факультету міжнародних відносин Національного авіаційного університету
Дата: 30/09/2021
URL: https://nau.edu.ua/ua/news/2021/9/vidbulas-konferentsiya-trudovogo-kolektivu-fakultetu-mizhnarodnih-vidnosin-natsionalnogo-aviatsiynogo-universitetu.html
==================================================

На Факультеті міжнародних відносин (ФМВ) НАУ відбулася Конференція трудового колективу, учасниками якої стали співробітники факультету, представники від Студентської ради та товариства студентів і молодих учених.
Основним питанням порядку денного стала доповідь декана фаукльтету Юрія Волошина «Про діяльність факультету міжнародних відносин у 2020-2021 н.р. та перспективи розвитку».
Під час виступу, Юрій Волошин представив змістовний зріз роботи факультету за вказаний період та аналіз навчального, виховного і наукового процесів. Не оминув увагою декан здобутки факультету в освітній та міжнародній діяльності, а також успіхи студентів і молодих учених ФМВ.
Зокрема, Юрій Волошин доповів про проведені відкриті заняття за участі стейкхолдерів і закордонних науковців, роботу зі студентами з формування та розвитку особистості та оновлення матеріально-технічної бази факультету.
Декан факультету окреслив стратегічний план розвитку факультету у 2021-2022 н.р., визначив головні напрями діяльності, що передбачають підвищення якості освітнього процесу, формування сучасного науково-інноваційного середовища, розширення співпраці з міжнародними партнерами й подякував колективу ФМВ за конструктивну та плідну працю.
Під час Конференції, також, було розглянуто питання щодо обрання до складу Вченої ради факультету кандидата з-поміж науково-педагогічних працівників ФМВ.