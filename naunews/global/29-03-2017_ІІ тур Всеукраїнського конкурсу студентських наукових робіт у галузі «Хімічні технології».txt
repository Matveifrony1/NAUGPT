Заголовок: ІІ тур Всеукраїнського конкурсу студентських наукових робіт у галузі «Хімічні технології»
Дата: 29/03/2017
URL: https://nau.edu.ua/ua/news/2017/3/ii-tur-vseukrainskogo-konkursu-studentskih-naukovih-robit-u-galuzi-himichni-tehnologii.html
==================================================

22-23 березня 2017 року в Національному авіаційному університеті на базі кафедр хімії і хімічної технології та екології Навчально-наукового інституту екологічної безпеки відбувся ІІ тур Всеукраїнського конкурсу студентських наукових робіт у галузі «Хімічні технології» за підтримки партнера ПАТ «АБ «Укргазбанк»». Захід відбувається третій рік поспіль, Двадцять наукових доповідей, представили автори кращих робіт, відібраних серед 38 надісланих 45 авторами з 16 ВНЗ України. До складу Конкурсної комісії увійшли провідні вчені галузі.
На урочистому відкритті конференції учасників привітав в.о. ректора НАУ, д.б.н., професор, академік Академії наук Вищої школи України, заслужений працівник освіти України Володимир Ісаєнко, який підкреслив вагомість та перспективу проведення такого заходу.
Диплом І ступеня здобули В. Крадожон, Є. Потоцький (Національний університет цивільного захисту України); І. Бєлєцька (Національний технічний університет «Харківський політехнічний інститут»).
Диплом ІІ ступеня одержали Ж. Бахмут (Національний університет харчових технологій ); А.Кутузова (НТУ «Київський політехнічний інститут ім. І. Сікорського»);  А.Гривцова (Національний технічний університет «Харківський політехнічний інститут»); В. Ведмедера, О. Кремнєв (Сумський державний університет).
Дипломами ІІІ ступеня нагороджені К. Завалій, А-Б. Шатан (Національний університет «Львівська політехніка»); Є. Древаль (Донецький національний технічний університет); М. Голембіовська (НТУ «Київський політехнічний інститут ім. І. Сікорського»); О. Усенко (Національний авіаційний університет); О. Босенко (Сумський державний педагогічний університет ім. А. Макаренка); А. Осаволюк (Національний авіаційний університет).
Слова подяки учасникам і членам журі висловили директор ННІЕБ, д.т.н., проф. О. Запорожець, нових наукових здобутків побажав голова конкурсної комісії, проректор з наукової роботи НАУ В. Харченко Учасників та переможців конкурсу привітали та поздоровили проректор з економіки та адміністративно-господарської роботи А. Майснер, а також представник партнера конкурсу ПАТ «АБ «Укргазбанк»» К. Печовал. Цей банк у рамках своєї стратегії надання підтримки проектам, пов’язаним з ефективним використанням ресурсів та зменшенням шкідливого впливу на довкілля, підготував сюрприз для переможців – цінні подарунки.
Бажаємо учасникам подальших наукових здобутків!