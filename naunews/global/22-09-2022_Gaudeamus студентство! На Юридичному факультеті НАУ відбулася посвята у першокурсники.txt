Заголовок: Gaudeamus студентство! На Юридичному факультеті НАУ відбулася посвята у першокурсники
Дата: 22/09/2022
URL: https://nau.edu.ua/ua/news/2022/9/gaudeamus-studentstvo-na-yuridichnomu-fakulteti-nau-vidbulasya-posvyata-u-pershokursniki.html
==================================================

Нещодавно Юридичний факультет (ЮФ) Національного авіаційного університету в онлайн форматі провів урочисту зустріч «Посвята у першокурсники».
«Посвята у студенти – це одна із найголовніших подій у житті кожного студента, подія, яку першокурсники запам’ятають назавжди. У цей день Ви стаєте повноправним членом дружньої родини нашого факультету та отримуєте новий статус «студент». Сумлінно навчайтесь, збагачуйте власні знання та життєвий досвід, ростіть справжніми патріотами України, а в душі завжди залишайтеся добрими, справедливими й чесними», - зазначила у вітальній промові декан факультету Ірина Сопілко.
Захід продовжився переглядом відеоролика про факультет, який підготовлено студентом 3-го курсу Дмитром Чернявським спільно з Головою студентської ради гуртожитку №13 Дарією Матвієвою.
Після перегляду відеоматеріалу першокурсники спеціальності 081 «Право» та 262 «Правоохоронна діяльність» мали змогу поспілкуватися із науково-педагогічним складом, завідувачами кафедр, керівниками структурних підрозділів факультету, а також із представниками органів студентського самоврядування.
«Студентське життя – це не тільки складання іспитів і заліків. Студентські роки – це той час у житті людини, коли відбуваються найяскравіші відкриття, а бажання рухатися вперед змушує досягати більших успіхів не тільки у навчанні, але й у творчості. Запрошуємо усіх творчих особистостей приєднатися до команди Творчого об’єднання студентів та аспірантів факультету та відчути справжню атмосферу студентського життя», - зазначив у своєму виступі капітан команди ТОСА Владислав Ширкін.
Наприкінці урочистої посвяти в студенти, декан ЮФ НАУ Ірина Сопілко відповіла на запитання першокурсників.
Щиро бажаємо всім першокурсникам активної участі в житті та розвитку факультету й університету. Усе в ваших руках.