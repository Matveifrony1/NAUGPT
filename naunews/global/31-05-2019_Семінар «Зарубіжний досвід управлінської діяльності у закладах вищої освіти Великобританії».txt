Заголовок: Семінар «Зарубіжний досвід управлінської діяльності у закладах вищої освіти Великобританії»
Дата: 31/05/2019
URL: https://nau.edu.ua/ua/news/2019/5/seminar-zarubizhniy-dosvid-upravlinskoi-diyalnosti-u-zakladah-vishchoi-osviti-velikobritanii.html
==================================================

Сучасний стан вищої освіти у Сполученому Королівстві Великої Британії і Північної Ірландії, державна підтримка наукових досліджень та отримання бізнес-грантів – основні теми семінару «Зарубіжний досвід управлінської діяльності у закладах вищої освіти Великобританії». Це вже п’яте заняття з підвищення кваліфікації управлінських кадрів Національного авіаційного університету.
Тренінг для керівництва університету провів доцент кафедри сталого міського розвитку Факультету неперервної освіти Оксфордського університету (Великобританія), директор докторських програм, доктор філософії Кембриджського університету Влад Михненко.
Лектор закцентував увагу на тому, що репутація університетів та їх привабливість для штатних працівників та студентів, особливо закордонних, залежить від якості наукових досліджень. Також він розповів про перехресне субсидування, яке дозволяє реалізовувати навчальні та науково-дослідницькі програми, підтримувати розробку пріоритетів державної політики та надає критерії, які використовуються для оцінки інвестицій в бізнес.