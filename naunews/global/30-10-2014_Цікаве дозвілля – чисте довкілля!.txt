Заголовок: Цікаве дозвілля – чисте довкілля!
Дата: 30/10/2014
URL: https://nau.edu.ua/ua/news/2014/10/czikave-dozvillya-–-chiste-dovkillya.html
==================================================

Дирекція Юридичного інституту та студенти, відгукнувшись на прохання комунального підприємства виконавчого органу Київської міської ради з охорони, утримання та експлуатації земель водного фонду м. Києва «Плесо», взяти участь у суботнику. Він відбувся 25 жовтня 2014 року на пляжі «Центральний» на Трухановому острові в рамках щорічного осіннього місячника з благоустрою, озеленення та поліпшення санітарного стану міста Києва.
Більшість студентів, які були вперше на Трухановому острові, здивовала його чистота. Студенти ЮІ прибрали берег Дніпра. До акції разом зі студентами долучилися заступник директора Ніна Троцюк та наставник групи ПР-302 Юлія Белуга. Працівники КП «Плесо» пригостили учасників акції чаєм та запашним печивом.
Дирекція інституту дякує всім учасникам суботника, які зробили свій доброчинний внесок у благоустрій Києва.