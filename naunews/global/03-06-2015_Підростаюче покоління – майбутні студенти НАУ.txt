Заголовок: Підростаюче покоління – майбутні студенти НАУ
Дата: 03/06/2015
URL: https://nau.edu.ua/ua/news/2015/6/pidrostayuche-pokolinnya-–-majbutni-studenti-nau.html
==================================================

28 травня в останні дні навчання у школах викладачі кафедри іноземної філології Гуманітарного інституту Н. В. Ляпунова та Є. О. Іванов завітали за запрошенням класного керівника до Рогізнянського навчально-виховного об’єднання «Загальноосвітня школа 1 – 2 ступенів» у с. Рогізна Сквирського району Київської області.
Особливістю цього візиту стало те, що приймали гостей не випускники та учні старших класів, а школярі, яким ще не один рік навчатися, перш ніж вони почують свій останній випускний дзвінок. Однак неабияку зацікавленість у навчанні у вищій школі учні виявляють вже зараз. Діти уважно вислухали доповідачів, взяли жваву участь у бесіді на тему «Ким ти хочеш стати, коли виростеш?», ставили безліч запитань щодо майбутнього навчання та пообіцяли, що одного дня вони неодмінно приєднаються до нашої університетської спільноти.