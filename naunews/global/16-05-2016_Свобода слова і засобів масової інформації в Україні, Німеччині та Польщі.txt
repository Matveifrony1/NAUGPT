Заголовок: Свобода слова і засобів масової інформації в Україні, Німеччині та Польщі
Дата: 16/05/2016
URL: https://nau.edu.ua/ua/news/2016/5/svoboda-slova-i-zasobiv-masovoi-informaczii-v-ukraini-nimechchini-ta-polshhi.html
==================================================

11-13 травня 2016 року студенти Навчально-наукового Юридичного інституту разом із директором центру проблем повітряного і космічного права Вікторією Череватюк взяли участь у Міжнародній українсько-німецько-польській науково-практичній конференції «Свобода слова і засобів масової інформації в Україні, Німеччині та Польщі». Її організував Інститутом  законодавства Верховної Ради України за підтримки Мюнхенського Інституту східноєвропейського права.
З цікавими доповідями про сучасний стан свободи слова в Україні, Німеччині та Польщі перед учасниками виступили Матіас Конрад - керівник відділу зв’язків із засобами масової інформації та громадськістю Посольства ФРН в Україні; Аксель Борман – старший  науковий співробітник Мюнхенського університету східноєвропейського права; Тіна де Фріз - провідний науковий співробітник, фахівець у справах Польщі Мюнхенського університету східноєвропейського права; Марія Каріді – представник інституту комунікацій та досліджень у сфері ЗМІ Університету ім. Людвіга Максимиліана; Агнешка Маліцька – керівник школи німецького права Університету м. Вроцлав та ін.
Найбільш дискусійними виявились питання, пов’язані з  проблемами свободи слова в Україні, зокрема з залежністю українських ЗМІ від власників і видавців, низькою якістю підготовки журналістів, падінням ринку реклами, що впливає на фінансове забезпечення ЗМІ, обмеженням свободи преси, неналежним розслідуванням злочинів проти журналістів та інформаційною війною.
Учасники наукового заходу заслухали доповідь студентки 3 курсу ННЮІ Тетяни Корженівської на тему: «Свобода слова в Україні: гра в демократію», в якій зазначалося, що без гарантій свободи слова, без належного відношення до неї громадських спільнот, без рішучого спротиву традиції нівелювання владою цього права, неможлива побудова демократичної держави.