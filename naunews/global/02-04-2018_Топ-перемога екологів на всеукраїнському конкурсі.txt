Заголовок: Топ-перемога екологів на всеукраїнському конкурсі
Дата: 02/04/2018
URL: https://nau.edu.ua/ua/news/1/3/top-peremoga-ekologiv-na-vseukrainskomu-konkursi.html
==================================================

28-30 березня 2018 р. у м. Полтаві на базі Полтавського національного технічного університету ім. Юрія Кондратюка проходив II тур Всеукраїнського конкурсу студентських наукових робіт за галуззю знань «Екологія». В ньому взяли участь понад 80 фіналістів, роботи яких були відібрані зі 124 надісланих на I тур конкурсу,  що проходив у 71 вищому навчальному закладі. Студенти виступали з доповідями та відповідали на питання  членів конкурсної комісії.
За результатами конкурсу робота наших майбутніх екологів О. Гусєва та А. Феєр «Вплив коливання рівня води на стан екосистем річкової ділянки Канівського водосховища» отримала високу оцінку журі і була відзначена дипломом I ступеня (керівник - доц. кафедри екології, к.б.н. Т. Білик). Поздоровляємо! Нових успіхів!