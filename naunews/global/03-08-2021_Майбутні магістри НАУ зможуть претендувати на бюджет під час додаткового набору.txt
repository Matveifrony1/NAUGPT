Заголовок: Майбутні магістри НАУ зможуть претендувати на бюджет під час додаткового набору
Дата: 03/08/2021
URL: https://nau.edu.ua/ua/news/2021/8/maybutni-magistri-nau-zmozhut-pretenduvati-na-byudzhet-pid-chas-dodatkovogo-naboru.html
==================================================

У Національному авіаційному університеті до 07 серпня триває прийом оригіналів документів для зарахування рекомендованих на бюджет вступників до магістратури на основі бакалавра.
Однак, у Міністерстві освіти і науки України повідомили також, що вступники до магістратури на основі бакалавра, які мають результати єдиного вступного іспиту з іноземної мови або успішно складуть спеціально організовану сесію єдиного вступного іспиту, зможуть претендувати на бюджет під час додаткового набору на спеціальності, яким надається особлива підтримка. Детальніше з переліком цих спеціальностей ви можете ознайомитись за
посиланням
.
Додатковий набір, у тому числі й на місця державного замовлення, розпочнеться не раніше 1 вересня, зарахування таких вступників на бюджет – до 1 жовтня 2021 року, на контракт – до 30 листопада 2021 року.
Чекаємо Вас у НАУ!