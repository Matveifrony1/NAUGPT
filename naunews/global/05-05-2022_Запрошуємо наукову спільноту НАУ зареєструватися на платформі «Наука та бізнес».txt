Заголовок: Запрошуємо наукову спільноту НАУ зареєструватися на платформі «Наука та бізнес»
Дата: 05/05/2022
URL: https://nau.edu.ua/ua/news/2022/5/zaproshuemo-naukovu-spilnotu-nau-zareestruvatisya-na-platformi-nauka-ta-biznes.html
==================================================

З метою створення онлайн-майданчику для комунікації та ефективної взаємодії представників бізнесу та наукової спільноти, Міністерство освіти і науки України відкриває платформу «Наука та бізнес».
Метою створення є стимулювання розвитку наукового та інноваційного потенціалу України, а також надання можливості представникам бізнесу, сфери науки та інновацій взаємодіяти за допомогою онлайн-інструменту.
Платформа «Наука та бізнес» надає можливість:
- презентувати науковий продукт або інноваційну розробку;
- розмістити запити щодо затребуваних наукових результатів, технологій, інноваційних ідей та рішень;
- знайти партнерів для виконання спільних наукових, науково-технічних та інноваційних проєктів;
- замовити наукову та науково-технічну експертизу.
Також, користувачі платформи будуть забезпечені:
- доступом до баз даних наукових розробок і актуальних потреб бізнесу;
- інформаційною та консультаційною підтримкою;
- швидкого пошуку партнерів для реалізації спільних проєктів тощо.
Також на платформі розміщуватимуться анонси Science&Business Startup Bootcamp й Science&Business Demo Dау та інших заходів для поєднання наукового та інноваційного потенціалу науковців, стартаперів, компаній, експертів, інвесторів, медіа та пошуку інноваційних рішень, підвищення обізнаності з питань бізнесу, маркетингу, продажів, інвестицій та інновацій.
Реєструватись та використовувати інструменти платформи можуть як наукові, науково-педагогічні працівники, здобувачі освіти, які здійснюють наукову або інноваційну діяльність персонально, так і наукові підрозділи закладів вищої освіти, наукових установ, шляхом реєстрації одного із працівників.
Для реєстрації потрібно заповнити реєстраційну форму за
посиланням
.
У разі виникнення додаткових питань щодо роботи платформи, просимо звертатись на електронну пошту:
krukevych@mon.gov.ua
. Контактна особа Оксана Крукевич, в.о. керівника експертної групи з питань розвитку інновацій директорату науки та інновацій.