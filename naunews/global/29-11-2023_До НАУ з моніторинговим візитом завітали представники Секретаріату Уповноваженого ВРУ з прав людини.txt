Заголовок: До НАУ з моніторинговим візитом завітали представники Секретаріату Уповноваженого ВРУ з прав людини
Дата: 29/11/2023
URL: https://nau.edu.ua/ua/news/2023/11/do-nau-z-monitoringovim-vizitom-zavitali-predstavniki-sekretariatu-upovnovazhenogo-vru-z-prav-lyudini.html
==================================================

На підставі статті 101 Конституції України, головним спеціалістам відділу права на охорону здоров’я, освіту та культури Департаменту моніторингу додержання соціальних та економічних прав Секретаріату Уповноваженого ВРУ з прав людини Новгородській Тетяні Олексіївні та Пархоменко Ользі Олександрівні було доручено здійснити моніторинговий візит до Національного авіаційного університету з метою перевірки додержання права учасників освітнього процесу на належні умови здобуття освіти.
Уповноважені гості поспілкувалися з Головою реорганізаційної комісії, в.о. ректора Шульгою Володимиром Петровичем та в. о. проректора з гуманітарної політики та інновацій Мариною Валентинівною Петченко.
Крім іншого, разом з представниками адміністрації університету, посадові особи мали змогу особисто пройти в ті приміщення, які хотіли перевірити, та відвідали аудиторії в навчальних корпусах, де проходить освітній процес, і гуртожитки, де мешкають студенти НАУ.
Тетяна Олексіївна та Ольга Олександрівна були приємно вражені прозорістю та відкритістю адміністрації університету, отримали всю потрібну інформацію з питань, що стосувалися завдань перевірки. Представники Секретаріату Уповноваженого ВРУ з прав людини пообіцяли найближчим часом надати адміністрації свої офіційні висновки.
Дякуємо колегам з Секретаріату Уповноваженого ВРУ з прав людини за професійність та об’єктивність.