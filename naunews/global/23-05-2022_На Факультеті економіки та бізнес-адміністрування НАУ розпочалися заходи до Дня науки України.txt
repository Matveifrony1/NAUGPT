Заголовок: На Факультеті економіки та бізнес-адміністрування НАУ розпочалися заходи до Дня науки України
Дата: 23/05/2022
URL: https://nau.edu.ua/ua/news/2022/5/na-fakulteti-ekonomiki-ta-biznes-administruvannya-nau-rozpochalisya-zahodi-do-dnya-nauki-ukraini.html
==================================================

В рамках проведення "Днів науки Факультету економіки та бізнес-адміністрування (ФЕБА) Національного авіаційного університету", 18 травня, для молодих вчених факультету було проведено науковий семінар «Синергія науково-дослідної та навчальної роботи як підґрунтя формування сучасних фахівців».
До семінару долучились:
- заступники декана Оксана Попович та Ольга Вовк;
- науково-педагогічні працівники факультету;
- здобувачі вищої освіти.
З вітальним словом до учасників звернулась заступник декана Оксана Попович. Вона зазначила, що проведення наукових заходів сприяє підвищенню якості підготовки майбутніх фахівців.
Серед інших, з доповіддю на тему «Синергія науково-дослідної та навчальної роботи як підґрунтя формування сучасних фахівців» виступила Наталія Сафонік, яка окреслила особливості науково-дослідної роботи здобувачів вищої освіти. Вона зазначила, що поєднання наукової та навчальної роботи сприяє більш ефективному формуванню фахових компетенцій здобувачів вищої освіти, розвитку критичного і творчого мислення, інноваційних здібностей, здатності навчатися протягом життя.
Учасники семінару отримали інформацію, яку зможуть надалі використовувати в процесі навчання та проведення наукових досліджень.