Заголовок: Співробітники Факультету екологічної безпеки, інженерії та технологій НАУ взяли участь в роботі Х Міжнародної конференції «GISTECH·UA 2021: Новітні ГІС/ДЗЗ технології в Україні»
Дата: 25/10/2021
URL: https://nau.edu.ua/ua/news/2021/10/spivrobitniki-fakultetu-ekologichnoi-bezpeki-inzhenerii-ta-tehnologiy-nau-vzyali-uchast-v-roboti-h-mizhnarodnoi-konferentsii-gistech·ua-2021-novitni-gis/dzz-tehnologii-v-ukraini.html
==================================================

20 жовтня, викладачі кафедри аерокосмічної геодезії та землеустрою Факультету екологічної безпеки, інженерії та технологій (ФЕБІТ) Національного авіаційного університету взяли участь у роботі Х Міжнародної конференції «GISTECH·UA 2021: Новітні ГІС/ДЗЗ технології в Україні».
Організатором заходу, у якому взяли участь 320 спеціалістів зі 187 установ, виступила компанія TVIS.
Конференція GISTECH·UA є найбільшою платформою в Україні, де збираються провідні спеціалісти в галузі геопросторових даних, геодезисти, фахівці з дистанційного зондування та картографії, розробники геопорталів, представники державного сектору у сфері безпеки, землевпорядкування, містобудівної, земельної, космічної та військової галузей, нафтогазових та екологічних організацій, а також інші спеціалісти, що використовують у своїй роботі географічну інформацію та супутникові дані дистанційного зондування Землі.
На конференції були представлені нові технології і рішення від провідних світових постачальників даних дистанційного зондування Землі (ДЗЗ). Учасники конференції заслухали виступи представників українських компаній-користувачів даних ДЗЗ, ознайомились зі стендами провідних світових та українських компаній в галузі геоінформаційних систем (ГІС) та ДЗЗ, відвідали виставку геодезичного обладнання та БПЛА.