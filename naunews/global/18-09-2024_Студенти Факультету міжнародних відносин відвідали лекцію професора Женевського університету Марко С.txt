Заголовок: Студенти Факультету міжнародних відносин відвідали лекцію професора Женевського університету Марко Сассолі
Дата: 18/09/2024
URL: https://nau.edu.ua/ua/news/2024/9/studenti-fakultetu-mizhnarodnih-vidnosin-vidvidali-lektsiyu-profesora-zhenevskogo-universitetu-marko-sassoli.html
==================================================

Студенти Факультету міжнародних відносин у рамках заходу
«Обмежуючи насильство: 75 років Женевським конвенціям про захист жертв війни»
відвідали англомовну лекцію професора Женевського університету
Марко Сассол
і. Організатори заходу — Міжнародний Комітет Червоного Хреста і Товариство Червоного Хреста України.
На заході зазначили
, що основу міжнародного гуманітарного права складають чотири Женевські конвенції, які підтримують майже всі держави світу. Важливість цих конвенцій важко переоцінити, адже їх
головна мета
— захист осіб, які не беруть участі у бойових діях, включаючи поранених, хворих, військовополонених та цивільних осіб. Ігнорування норм, закріплених у цих конвенціях, не лише підриває основи гуманності, але й загрожує існуванню людства.
Марко Сассолі детально розглянув
питання права окупації, зосередившись на правах осіб, які опинилися під окупацією, та підкреслив актуальність цієї теми в контексті війни в Україні. Він високо оцінив незламність українців в умовах війни, відзначивши їхню обізнаність та дотримання міжнародного права навіть під час воєнного стану.
Студенти ФМВ спеціальностей «Міжнародне право» та «Міжнародні відносини»
отримали можливість поставити питання професору
Женевського університету, що стосувалися важливих аспектів міжнародного права, що свідчить про їхню активну участь та зацікавленість у темі.