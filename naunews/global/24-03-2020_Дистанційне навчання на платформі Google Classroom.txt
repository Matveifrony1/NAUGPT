Заголовок: Дистанційне навчання на платформі Google Classroom
Дата: 24/03/2020
URL: https://nau.edu.ua/ua/news/2020/berezen/distantsiyne-navchannya-na-platformi-google-classroom.html
==================================================

Для забезпечення дистанційного навчання на платформі Google Classroom науково-педагогічним працівникам та студентам Національного авіаційного університету створено корпоративні акаунти у G Suite for Education від компанії Google.
G Suite for Education - це спеціальний пакет хмарних сервісів для навчальних закладів від компанії Google, який надає можливість безкоштовно організувати навчальний процес в онлайн режимі за допомогою Google Classroom та інших сервісів.
Корпоративний акаунт надає значно більше переваг під час використання хмарних сервісів, а саме: Google Drive – необмежене хмарне файлове сховище для зберігання та одночасного доступу до  файлів, Google Docs, Sheets, Slides, Forms - для створення та редагування файлів в хмарному сховищі під час співпраці з іншими користувачами в режимі реального часу, Gmail - для листування, Google Calendar - для розкладу, Google Meet – для проведення відео-конференцій, Google Чат – для онлайн спілкування. До віртуального курсу дисциплін викладач має можливість прикріпити навчальні матеріали у вигляді різних типів файлів(такі як відео на YouTube чи файли на Google Drive). Доступ до сервісу Google Classroom здійснюється через браузер або через мобільні додатки  на Android чи iOS за допомогою корпоративного акаунту.
До вашої уваги
покрокова інструкція
зі створення віртуального курсу дисциплін за допомогою платформи Google Classroom.
Детальніша інформація та допомога за телефоном 095-535-44-92 або
gsmgrey1@gmail.com
(Влад Грига, адміністратор ClassRooom).
Навчальний процес у Національному авіаційному університеті  відбувається за розкладом в режимі віддаленого доступу (дистанційно).