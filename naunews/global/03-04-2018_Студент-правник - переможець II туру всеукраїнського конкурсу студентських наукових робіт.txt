Заголовок: Студент-правник - переможець II туру всеукраїнського конкурсу студентських наукових робіт
Дата: 03/04/2018
URL: https://nau.edu.ua/ua/news/1/4/student-pravnik-peremozhets-ii-turu-vseukrainskogo-konkursu-studentskih-naukovih-robit.html
==================================================

27 березня 2018 р. на базі юридичного факультету Запорізького національного університету проведено II тур Всеукраїнського конкурсу студентських наукових робіт зі спеціальності «Адміністративне право і процес; фінансове право; інформаційне право». В ньому взяли участь молоді та знані науковці-правознавці з різних ВНЗ, серед яких і студенти НН юридичного інституту НАУ Володимир Спірін (ПР-302), Вікторія Журавльова (ПР-402), Жанна Яківчук (ПР-203).
Метою проведення конкурсу є виявлення, відбір талановитої молоді та створення умов для розвитку її інтелектуального потенціалу, підтримка наукової та творчої роботи студентів, стимулювання їх інтересу до дослідницької роботи, оволодіння ними інноваційними технологіями, а також формування кадрового потенціалу для дослідницької, виробничої, адміністративної та підприємницької діяльності.
За результатами виступів на підсумковій науково-практичній конференції Володимира Спіріна нагороджено Дипломом IІ ступеня.
Вітаємо переможця та бажаємо йому подальших наукових успіхів!