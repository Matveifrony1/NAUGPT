Заголовок: На Юридичному факультеті НАУ проведено науково-методичний семінар
Дата: 06/03/2023
URL: https://nau.edu.ua/ua/news/2023/3/na-yuridichnomu-fakulteti-nau-provedeno-naukovo-metodichniy-seminar.html
==================================================

2 березня 2023 року на Юридичному факультеті НАУ в режимі відео-конференції проведено науково-методичний семінар «Сучасні підходи до викладання історико-правових дисциплін».
У роботі наукового заходу взяли участь представники Київського національного університету імені Тараса Шевченка, Харківського національного університету внутрішніх справ, Національної академії внутрішніх справ, Києво-Могилянської академії, Західноукраїнського національного університету, Державного податкового університету, Національного університету оборони України імені Івана Черняховського, Державного університету інфраструктури та технологій та Національного авіаційного університету.
Привітав учасників заходу в. о. декана Юридичного факультету, д.ю.н. Володимир Нікітін, побажавши плідних результатів, нових ідей та досягнень.
Свої бачення щодо сучасних підходів викладання історико-правових дисциплін, ролі та місця історико-правових дисциплін у реформуванні юридичної освіти в Україні, формування ціннісних орієнтирів у студентів, закордонного досвіду викладання історії права, вибору тем для робочих навчальних програм, використання новітніх технологій під час дистанційного навчання висловили: завідувач кафедри теорії та історії права та держави Навчально-наукового інституту права Київського національного університету імені Тараса Шевченка, д.ю.н., професор Світлана Бобровник; завідувач кафедри теоретико-правових дисциплін Державного податкового університету, д.ю.н., професор Анатолій Шевченко; професор кафедри теорії та історії права та держави Київського національного університету імені Тараса Шевченка, д.ю.н., професор Марія Мірошниченко; професор кафедри теорії та історії держави і права Західноукраїнського національного університету, д.і.н., професор Андрій Грубінко; професор кафедри конституційного та адміністративного права Юридичного факультету Державного університету інфраструктури та технологій, к.і.н., доцент В’ячеслав Іванов; професор кафедри теорії та історії держави і права Харківського національного університету внутрішніх справ, к.ю.н., доцент Юлія Загуменна; старший викладач кафедри загальнотеоретичного правознавства та публічного права Києво-Могилянської академії, к.ю.н. Тетяна Шмарьова; доцент кафедри історії держави та права Національної академії внутрішніх справ, к.і.н. Дмитро Курас; доцент кафедри теорії та історії держави і права Харківського національного університету внутрішніх справ, к.ю.н., доцент Віктор Лазарєв та науково-педагогічні працівники Юридичного факультету НАУ.
На завершення заходу завідувач кафедри теорії та історії держави і права Олена Макеєва висловила слова вдячності колегам-партнерам, які активно співпрацюють з викладачами кафедри, створюють сприятливий грунт для обміну думками та дають можливість розвиватися та працювати над вдосконаленням професійної майстерності.