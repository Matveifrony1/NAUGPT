Заголовок: В НАУ проведено семінар «Інформаційна війна – зброя масового знищення!»
Дата: 02/05/2022
URL: https://nau.edu.ua/ua/news/2022/5/v-nau-provedeno-seminar-informatsiyna-viyna-–-zbroya-masovogo-znishchennya.html
==================================================

28 квітня в рамках проєкту «Тиждень психології в НАУ» на Факультеті лінгвістики та соціальних комунікацій (ФЛСК) відбувся вебінар «Інформаційна війна – зброя масового знищення!».
Модератором заходу виступили відповідальна по роботі зі студентами факультету, кандидат педагогічних наук, доцент кафедри педагогіки та психології професійної освіти Леся Хоменко-Семенова та магістрантка спеціальності «Практична психологія» Ольга Євменова.
До заходу доєдналися заступник декана з наукової та міжнародної діяльності ФЛСК НАУ Анжеліка Кокарєва, завідувач кафедри педагогіки та психології професійної освіти Ельвіра Лузік, викладачі та студенти НАУ.
Вебінар проводився у розрізі низки всеукраїнських проєктів з медіаграмотності. У процесі роботи розглядалися маніпулятивні особливості впливу ЗМІ на психіку людини, головні аспекти та результат їх діяльності.
Присутнім були запропоновані приклади створення фейків та особливості їх спростування. Увагу також було приділено роботі з сайтами та виявлення правдивої інформації, яким чином працювати з новинами, зокрема, під час війни. Учасники вебінару отримали список посилань на офіційні канали та сайти, а також ті канали, які продукують неправдиву інформацію та працюють на підтримку агресора.