Заголовок: ІІІ Міжнародний молодіжний науковий юридичний форум
Дата: 14/05/2020
URL: https://nau.edu.ua/ua/news/2020/traven/iii-mizhnarodniy-molodizhniy-naukoviy-yuridichniy-forum.html
==================================================

250 учасників із 15 країн світу взяли участь у відеоконференції ІІІ Міжнародного молодіжного наукового юридичного форуму, організованого Юридичним факультетом НАУ. Серед учасників заходу провідні вітчизняні та зарубіжні фахівці у сфері права, молоді вчені, аспіранти, студенти, керівники і фахівці юридичних установ та судді.
Ректор Володимир Ісаєнко привітав учасників  та висловив сподівання,  що всі закордонні науковці, які долучилися  до онлайн спілкування,  обов’язково відвідають Національний авіаційний університет і надалі продовжать  працювати над спільними з НАУ  науковими проєктами, що значно вплине на результативність наукової діяльності університету.
Декан факультету Ірина Сопілко зазначила, що не дивлячись на онлайн  формат спілкування,   науковий захід  об'єднав всіх не байдужих до проблем розвитку юридичної науки і дав поштовх до результативної дискусії, яка дозволить прийняти зважені рішення і окреслити перспективи нових наукових досліджень.
У відкритті форуму взяли участь: директор Інституту авіаційного, космічного та кіберправа Кельнського Університету Штефан Хобе (Німеччина),  доктор права факультету права та адміністрації Університету Марії Кюрі-Склодовської Кшиштоф Валя (Республіка Польща), доктор наук Молдовського вільного міжнародного університету Олена Маргинену (Молдова), професор кафедри конституційного права Автономного університету Сан Луїс Петесі Мартін Бертран Сауседо (Мексика),  експерт Міністерства у справах місцевих адміністрацій Бшарат Нуман (Палестина), професор факультету права та адміністрації Університету Марії Кюрі-Склодовської Пьотр Понятовський (Республіка Польща), доцент  Університету карного розшуку та поліцейських досліджень Цворович Драгана (Сербія).
Також до обговорення долучилися доктор з права  Варшавського Університету  Джоанна  Осіждевіч (Польща), молодший науковий співробітник Інституту кримінології юридичного факультету  Люблянського університету Бришки Лора (Словенія), аспірант Юридичного факультету Університету Марібор Альоша Полайжар (Словенія), член  Вищої ради правосуддя Віктор Грищук, президент видавничої організації «Юрінком Інтер», шеф-редактор загальнонаціональної правової газети «Юридичний вісник України», Голова київської міської організації Союзу юристів України Віктор Ковальський, перший проректор з науково-педагогічної роботи Університету імені Альфреда Нобеля Сергій Пєтков та інші.
Такі наукові заходи допомагають молодим науковцям, які тільки починають свій дослідницький шлях, під керівництвом визнаних фахівців у сфері права, сформувати свої ідеї у цілком реальні та життєздатні наукові проєкти.