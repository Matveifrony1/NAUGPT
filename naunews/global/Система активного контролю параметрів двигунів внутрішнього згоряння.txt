Заголовок:Система активного контролю параметрів двигунів внутрішнього згоряння

Дата: ----------
URL: https://nau.edu.ua/ua/menu/science/naukova-robota/naukovi-rozrobki/sistema-aktivnogo-kontrolyu-parametriv-dviguniv-vnutrishnogo-zgoryannya.html
==================================================
Система активного контролю параметрів двигунів внутрішнього згоряння
 

Система активного контролю параметрів двигунів внутрішнього згоряння (ДВЗ) – високочутливий вимірювальний комплекс для автоматизованої електронної реєстрації основних параметрів ДВЗ при проведенні їх випробувань на різних етапах і режимах з використанням ПК типу IBM PC.

Ця нова перспективна електронно-вимірювальна система відноситься до найбільш сучасного класу пристроїв, який динамічно розвивається і відповідає високим показникам надійності та якості.

До складу системи активного контролю параметрів двигунів входять блоки і модулі збору, обробки, збереження і передачі інформації.

 

  

 

Пристрій складається з високо- стабілізованого джерела живлення, модулів збору, збереження і первинної обробки вхідних параметрів, блоку індикації параметрів об’єкту,  блоку перетворювачів і узгодження послідовного каналу зв’язку з комп’ютером. Міцний корпус и строга відповідність специфікаціям захисту від зовнішніх електромагнітних впливів, гальванічна розв’язка, розширений температурний діапазон роботи, висока стійкість до вібрацій, зміни атмосферного тиску, вологості і концентрації парів робочих рідин ПММ роблять систему зразковим інструментом для активного контролю параметрів двигуна внутрішнього згоряння, який випробовується.

Спеціалізований програмний пакет забезпечує: представлення і автоматичну обробку даних основних робочих параметрів двигунів внутрішнього згоряння, які вимірюються (в системі Windows NT) в реальному часі та найбільш прийнятному для оператора вигляді; документальне автоматичне оформлення і друк протоколів проведених випробувань двигунів; збереження накопичувальної вимірювальної інформації і протоколів в електронному вигляді банку даних.

Програма запускається автоматично при включенні комп’ютеру, або при по натисненні на відповідний ярлик робочого стола комп’ютера. Автоматично тестується канал зв’язку з блоком.

 

Можливості програми:

1. Графічне представлення в двохвимірному або в трьохвимірному виді всіх параметрів двигуна:

системи охолодження (температура охолоджувальної рідини на вході і виході);
 

системи змащення (температура і тиск на вході і виході, витрат  мастила);


паливної системи (температура на вході, тиск палива після паливного насосу);
механічні (частота обертів колінчастого вала, крутний  момент,  потужність);
електричних (струм генератора, напруга);
навколишнього середовища (температура і вологість повітря, атмосферний тиск).
2. Друкування графіків.

3. Ручний та автоматичний режим роботи.

4. Система захисту від несанкціонованого доступу;

5. Точна настройка і калібрування параметрів;

6. Експорт та імпорт контрольованих параметрів в програму Microsoft Office у вигляді таблиці з видачею твердої копії.

7. Звукова і світлова сигналізація аварійних параметрів;

8. Автоматичне оформлення документів за обраним шаблоном (технологічним паспортом двигуна, протоколів тощо).

Є можливість повної автоматизації проведення випробувань двигунів внутрішнього згоряння без участі оператора, а також установки на борту для неперервного контролю робочих параметрів двигуна в режимі експлуатації.


