Заголовок: Підписано Меморандум про співпрацю між МОН та Спілкою ректорів вищих навчальних закладів України
Дата: 19/08/2021
URL: https://nau.edu.ua/ua/news/2021/8/pidpisano-memorandum-pro-spivpratsyu-mizh-mon-ta-spilkoyu-rektoriv-vishchih-navchalnih-zakladiv-ukraini.html
==================================================

Сьогодні, ректор НАУ Максим Луцький, як член Ради ректорів, був присутній на зустрічі Міністра освіти і науки України Сергія Шкарлета з представниками Громадської організації «Спілка ректорів закладів вищої освіти України».
Серед інших почесних гостей:
Петро Куліков, Голова Спілки, ректор Київського національного університету будівництва та архітектури;
Станіслав Ніколаєнко, ректор Національного університету біоресурсів і природокористування України;
Максим Тимошенко, ректор Національної музичної академії України імені Петра Чайковського;
Володимир Чернєй, ректор Національної академії внутрішніх справ;
Анатолій Мазаракі, ректор Київського національного торговельно-економічного університету та інші представники закладів вищої освіти України.
Результатом зустрічі стало підписання Меморандуму про співпрацю між Міністерством освіти і науки України в особі Міністра Сергія Шкарлета та Громадською організацією «Спілка ректорів закладів вищої освіти України» в особі Голови Спілки Петра Кулікова.
Основною метою Меморандуму є співпраця та координація дій у сфері забезпечення якісної підготовки кваліфікованих фахівців, створення конкурентноспроможної системи вищої освіти, забезпечення конструктивної і ефективної системи взаємодії між Міністерством освіти і науки України, закладами вищої освіти та стейкхолдерами.
На завершення зустрічі, Ректор НАУ Максим Луцький разом з іншими присутніми очільниками закладів вищої освіти обговорили можливості та напрямки взаємодії у рамках підписаного Меморандуму.