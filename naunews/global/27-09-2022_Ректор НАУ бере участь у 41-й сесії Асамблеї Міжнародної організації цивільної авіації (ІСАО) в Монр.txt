Заголовок: Ректор НАУ бере участь у 41-й сесії Асамблеї Міжнародної організації цивільної авіації (ІСАО) в Монреалі
Дата: 27/09/2022
URL: https://nau.edu.ua/ua/news/2022/9/rektor-nau-bere-uchast-u-41-y-sesii-asamblei-mizhnarodnoi-organizatsii-tsivilnoi-aviatsii-(isao)-v-monreali.html
==================================================

Сьогодні в Монреалі розпочалася 41-а сесія Асамблеї Міжнародної організації цивільної авіації (ІСАО) на яку зібралися представники багатьох країн світу, серед яких, не зважаючи на важкі часи, представлена й Україна.
Асамблея, до складу якої входять усі держави-члени ІКАО (193 держави), збирається один раз на три роки і скликається Радою ІКАО.
До складу делегації від України увійшли представники уряду, авіаційної галузі та дипломатичних служб тощо, серед них:
Міністр освіти і науки Сергій Шкарлет, Надзвичайний та Повноважний посол України в Канаді Юлія Ковалів, ректор Національного авіаційного університету Максим Луцький, Директор департаменту – державний інспектор з авіаційного нагляду за безпекою авіації ДАСУ Задорожня Аліна, начальник відділу міжнародного співробітництва управління авіаційних перевезень та міжнародного співробітництва департаменту авіаційних перевезень, аеропортів та міжнародного співробітництва Державіаслужби Данило Давидов та інші.
Україна є державою з великим авіаційним потенціалом, який постійно намагається розвивати та вдосконалювати на міжнародному рівні.
Керівництво Міжнародної організації цивільної авіації вручило сертифікат Юлії Ковалів, яким підкреслило зусилля України у створенні ефективної системи нагляду за безпекою польотів у 2019/20 роках, а також відданість імплементації стандартів і рекомендованої практики ICAO.
Ректор НАУ Максим Луцький, як представник найбільшого авіаційного ЗВО України, в якому ще й базується інститут ІКАО, під час зустрічей мав змогу обговорити питання щодо підготовки фахівців авіаційної галузі, перспективи для міжнародного співробітництва й стажування українських фахівців та шляхи подальшого нарощення авіаційного потенціалу України тощо.
В Умовах воєнного стану особливо важлива партнерська підтримка наших колег з інших держав, оскільки авіаційна галузь постійно має розвиватися та поповнюватися новими висококваліфікованими фахівцями.