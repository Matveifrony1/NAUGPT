Заголовок: Зустріч з лідером Радикальної партії Олегом Ляшком
Дата: 31/03/2015
URL: https://nau.edu.ua/ua/news/2015/3/zustrich-z-liderom-radikalnoi-partii-olegom-lyashkom.html
==================================================

31 березня 2015 року о 14.30 в актовій залі Національного авіаційного університету відбулася зустріч студентів та співробітників університету з народним депутатом України, лідером Радикальної партії, головою парламентської фракції Олегом Ляшком, який відвідав НАУ на запрошення ректора Миколи Кулика.
Виступ народного депутата, як завжди емоційний, був присвячений аналізу непростої ситуації в країні і містив у собі радикальні оцінки українського політикуму.
Після такого виступу чимало присутніх у залі поставили перед промовцем ряд доволі непростих запитань і отримали на них змістовні та експресивні відповіді.
Насамкінець Олег Ляшко поздоровив студентів з тим, що вони, дослівно, «навчаються в одному з найкращих ВНЗ країни» і пообіцяв, що робитиме все можливе, щоб випускники НАУ мали можливість працювати за фахом на благо незалежної України.
Закриваючи зустріч, проректор з
науково-педагогічної та
виховної роботи
Ярослав Козачок подякував відомому політикові за цікаву розмову і запросив при нагоді ще раз відвідати університет.