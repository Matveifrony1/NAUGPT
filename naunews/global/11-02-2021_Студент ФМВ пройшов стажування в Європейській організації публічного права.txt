Заголовок: Студент ФМВ пройшов стажування в Європейській організації публічного права
Дата: 11/02/2021
URL: https://nau.edu.ua/ua/news/2021/2/student-fmv-proyshov-stazhuvannya-v-evropeyskiy-organizatsii-publichnogo-prava.html
==================================================

Студент 4 курсу спеціальності 293 «Міжнародне право» Факультету міжнародних відносин Валерій Пазюк взяв участь у закордонному стажуванні в рамках Угоди про співробітництво між Національним авіаційним університетом та Європейською організацією публічного права (Греція, м. Афіни).
Високий середній бал, англійська не нижче рівня В2 та велике бажання отримати практичний досвід за кордоном — ось основні чинники, які допомогли нашому студенту потрапити на стажування до Греції. В інтерв’ю Студентській раді ФМВ Валерій Пазюк розповів про особливості та переваги міжнародної освітньої програми, а також надав рекомендації для майбутніх учасників.
Європейська організація публічного права
(EPLО) найповажніша на теренах Європи міжнародна науково-освітня організація у сфері публічного права, діяльність якої  спрямована на зміцнення демократичних інститутів в Європі та світі через розвиток співпраці і надання правових консультацій національним органам влади. EPLО має статус спостерігача в Генеральній Асамблеї ООН, Всесвітній організації інтелектуальної власності, Міжнародній організації праці та Міжнародній організації з міграції.
Увага та підтримка такого рівня міжнародної організації студентів НАУ свідчить про визнання потужного освітньо-наукового потенціалу студентської молоді України.