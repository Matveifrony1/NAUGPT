Заголовок: Сила українського слова
Дата: 10/11/2016
URL: https://nau.edu.ua/ua/news/2016/11/sila-ukrainskogo-slova.html
==================================================

9 листопада 2016 року в Національному музеї літератури України відбулося урочисте відкриття Днів української мови та писемності. Урочистості провели викладачі кафедри української мови та культури Навчально-наукового Гуманітарного інституту (відповідальна – старший викладач Т. Чухліб) спільно із заступником генерального директора з науково-методичної роботи музею Т. Сидоренко та провідним науковим співробітником НМЛУ, кандидатом історичних наук, письменницею Л. Чорною. Захід поєднав у собі історичну пам'ять, дух минулих поколінь, творчий потенціал філологів-сучасників та спільну повагу і любов до українського слова.
Серед гостей були присутні: поетеса Ольга Заїка, викладачі з Київського коледжу комп'ютерних технологій та економіки, які проходять курси підвищення кваліфікації на кафедрі української мови та культури та студенти з Коледжу інформаційних технологій та землевпорядкування.
Активну участь у заході взяли і студенти НАУ. О. Николин та А. Багач (ФЛА) продекламували авторську поезію. А. Біляєва, М. Кеніна, А. Сітоленко, Ю. Шумна зачарували публіку виконанням пісень про Україну. Курсанти з військової кафедри представили пісню «Нам є що захищати!». А. Рибалко (ФЕП) виконала танцювальний номер. Організатори свята наголосили, що майбутнє української мови і держави насамперед залежить від молоді, її позиції та життєвих переконань. А якщо Україна має талановитих студентів, які люблять рідне слово, то наша країна беззаперечно має гідне майбутнє.