Заголовок: В НАУ відкрилась виставка творчих робіт студентів-архітекторів
Дата: 08/02/2022
URL: https://nau.edu.ua/ua/news/2022/2/v-nau-vidkrilas-vistavka-tvorchih-robit-studentiv-arhitektoriv.html
==================================================

У виставковому просторі Факультету архітектури, будівництва та дизайну (ФАБД) Національного авіаційного університету (3 корпус) відбулося відкриття виставки студентських творчих робіт архітекторів за підсумками першого семестру.
Мета заходу – презентувати особисті досягнення та оцінити навчально-творчі здобутки студентів ФАБД.
В експозиції представлені роботи студентів 1-4 курсів спеціальності 191 «Архітектура та містобудування», які виконані в техніках:
- олійний живопис;
- графіка;
- гобелени та ін.
Відвідувачі мають змогу поринути у світ творчості та отримати позитивні враження від особливої майстерності написання робіт, їх яскравості і креативності.
Запрошуємо спільноту НАУ відвідати виставку.