Заголовок: Студенти ФНСА НАУ розпочали технологічну практику в «Дорожньому науково-технічному центрі»
Дата: 14/06/2023
URL: https://nau.edu.ua/ua/news/2023/6/studenti-fnsa-nau-rozpochali-tehnologichnu-praktiku-v-dorozhnomu-naukovo-tehnichnomu-tsentri.html
==================================================

На базі Державного підприємства «Дорожній науково-технічний центр» (Дорцентр) 12 червня розпочалася технологічна практика у студентів 3-го курсу освітньої програми «Автомобільні дороги і аеродроми» спеціальності 192 «Будівництво та цивільна інженерія».
Керівником практики від університету є кандидат технічних наук, доцент, доцент кафедри Інфраструктури авіаційного транспорту Оксана Чернишова.
Під час проходження технологічної практики студенти ознайомлюються з обладнанням для проведення польових та лабораторних випробувань з визначення рівності, шорсткості, міцності дорожніх та аеродромних покриттів. Також студенти в лабораторії визначають фізико-механічні характеристики ґрунтів.
Зазначимо, що ФНСА НАУ уклав угоду про співпрацю із Дорцентром, яка успішно реалізується.