Заголовок:Прийшов, побачив, поступив!

Дата: ----------
URL: http://www.kvp.nau.edu.ua/2025/06/16/%d0%bf%d1%80%d0%b8%d0%b9%d1%88%d0%be%d0%b2-%d0%bf%d0%be%d0%b1%d0%b0%d1%87%d0%b8%d0%b2-%d0%bf%d0%be%d1%81%d1%82%d1%83%d0%bf%d0%b8%d0%b2/
==================================================
Прийшов, побачив, поступив!
Залишити коментар / Новини кафедри / 16 Червня, 2025

Ще багато битв попереду. Не час розслаблятися. Навчайся,  тренуйся, екіпіруйся, дій. Сподівайся на краще, а готуйся до гіршого. Пізнувато, але не запізно – Андрій “Джус” Пільщиков
КАФЕДРА ВІЙСЬКОВОЇ ПІДГОТОВКИ ДЕРЖАВНОГО УНІВЕРСИТЕТУ “КИЇВСЬКИЙ АВІАЦІЙНИЙ ІНСТИТУТ”  (КАІ) ЗАПРОШУЄ НА НАВЧАННЯ
Кафедра військової підготовки КАІ готує фахівців для Збройних Сил України, Національної гвардії України, Державної прикордонної служби України та відкриває двері для вмотивованих юнаків і дівчат, які бажають поєднати якісну освіту з військовим покликанням. Випускники кафедри отримують офіцерське звання та здобувають професії, що мають важливе значення для обороноздатності країни.
 
Кафедра готує військових фахівців за освітньо-професійними програмами:
●    Автомобільні дороги і аеродроми – допомагаємо літати військовим літакам та захищати наше небо (фахівці  з інженерно-аеродромної служби);
●    Промислове та цивільне будівництво – проєктуємо та забезпечуємо роботу центрів прийняття рішень (фахівці із обслуговування пунктів управління);
●    Захист об’єктів критичної інфраструктури – вивчаємо системи захисту в умовах сучасних викликів, як реагувати та захищати військову інфраструктуру (фахівців з пожежної безпеки);
●      Технології робіт та технологічне обладнання аеропортів – тут починається твій політ у світ інженерії, інновацій і високих швидкостей (фахівці з паливно-мастильних матеріалів);
 
●      Організація перевезень і управління на транспорті (повітряному) – транспортні потоки, управління ланцюгами постачання і звичайно практичне застосування навичок (фахівці з перевезень на авіаційному та залізничному транспорті).

Як вступити до КВП КАІ

 

На кафедру військової підготовки приймаються громадяни України віком від 17 до 30 років, які мають повну загальну середню освіту, відповідають вимогам до проходження військової служби та бажають служити у ЗСУ, НГУ, ДПСУ.

 

Вступ до КВП КАІ здійснюється за результатами національного мультипредметного тесту (НМТ), вступних випробувань, медичного огляду та психологічного обстеження. Документи можна подати до 10 липня 2025 року.

 

Також вступники мають скласти вступні випробування:

 

●      Психологічне обстеження

●      Оцінка рівня фізичної підготовленості

 

●      Заключний медичний огляд військово-лікарською комісією


Переваги навчання на Кафедрі військової підготовки КАІ:

 

●      Сучасна матеріально-технічна база;

●      Кваліфіковані науково-педагогічні працівники;

● Навчаємо сучасним військовим професіям і технологіям у багатьох напрямах;

●      Підтримка військових технологій і оборонних рішень;

●      Фокус на дуальній освіті;

●      Сучасна інфраструктура;

●      Акцент на  практичних навичках;

●      Власне студентське містечко.

Курсанти кафедри отримують не лише якісну освіту, а й практичну підготовку, що відповідає вимогам сьогодення. Навчання включає проєктування і будівництво об’єктів інфраструктури, забезпечення логістики та інженерний супровід бойових дій.

 

 


Чому варто обрати КВП КАІ

 

Кафедра військової підготовки КАІ — це місце, де поєднуються сучасна освіта, професійна підготовка та військова дисципліна. Тут формуються офіцери нового покоління — компетентні, мотивовані та готові захищати Україну у найскладніших умовах.

 

Навчання на кафедрі — це можливість здобути перспективну військову спеціальність, реальна підготовка до служби у бойових та тилових підрозділах та упевнене майбутнє у складі Збройних Сил України.

 

Боєць — це ж не тільки м’язи й автомат. Важливо, що в тебе всередині, за що ти воюєш, що тебе мотивує. Не тільки від фізичної витримки залежить, чи ти встоїш, — говорив  Дмитро “Да Вінчі” Коцюбайло.

 

Обирай професію, забезпеч надійний тил!

Обирай КВП КАІ і стань частиною сильного війська!

 

 