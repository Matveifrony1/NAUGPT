Заголовок: Національний авіаційний університет дотримується традиції навчання та випуску іноземних студентів
Дата: 25/09/2018
URL: https://nau.edu.ua/ua/news/1/9/natsionalniy-aviatsiyniy-universitet-dotrimuetsya-traditsii-navchannya-ta-vipusku-inozemnih-studentiv.html
==================================================

Представники приймальної комісії НАУ разом з дирекцією СП «Авіа-центр» м. Ташкент та Надзвичайним і Повноважним Послом України в Республіці Узбекистан Юрієм Савченком 25 вересня 2018 року в Посольстві України в Республіці Узбекистан провели урочисті заходи – вручення дипломів бакалаврів студентам НАУ з Республіки Узбекистан.
Юрій Савченко зазначив, що одна з випускниць НАУ працює і в Посольстві України Республіці Узбекистан, а також наголосив, що з кожним роком цікавість до розбудови напрямку цивільної авіації зростає, міжнародне та внутрішнє авіасполучення постійно розвивається, а для цього потрібні високоякісні фахівці в сфері обслуговування повітряного транспорту, яких і випускає НАУ!
У свою чергу СП «Авіа-центр» нагородив Почесною грамотою Надзвичайного і Повноважного Посла України в Республіці Узбекистан Юрія Савченко та передав Почесну грамоту ректору НАУ Володимиру Ісаєнко за вагомий внесок у підготовці висококваліфікованих кадрів та розвиток відносин між Україною та Республікою Узбекистан у сфері міжнародної освіти.
Представники СП «Авіа-центр» відмітили високу організацію роботи з проведення профорієнтаційної роботи та набору вступників – майбутніх авіаторів та висловили слова вдячності всім працівникам університету, які були задіяні в цьому процесі, а саме членам приймальної комісії, предметних комісій, відділам та центрам по роботі з іноземними студентами, бухгалтерії та всьому університету.