Заголовок: Наукова студентська конференція у ННІ міжнародних відносин НАУ
Дата: 31/03/2018
URL: https://nau.edu.ua/ua/news/1/3/naukova-studentska-konferentsiya-u-nni-mizhnarodnih-vidnosin-nau.html
==================================================

29 березня 2018 р
.
у Навчально-науковому Інституті міжнародних відносин НАУ на базі кафедри іноземних мов  відбуласяXIІ щорічна наукова студентська конференція на тему: «ACADEMIC AND SOCIAL SKILLS REQUIRED FOR SUCCESSFUL ADAPTATION IN THE GLOBALWORLD
/
АКАДЕМІЧНІ І СОЦІАЛЬНІ КОМПЕТЕНЦІЇ НЕОБХІДНІ ДЛЯ УСПІШНОЇ АДАПТАЦІЇ В УМОВАХ ГЛОБАЛІЗАЦІЇ». В її роботі брали участь студенти зі спеціальностей: «Міжнародні відносини», «Міжнародні економічні відносини», «Міжнародний бізнес», «Міжнародна інформація», «Міжнародне право», «Журналістика», «Туризм». Працювали секції англійської, французької, іспанської та німецької мов.
Відкриваючи пленарне засідання, відповідальна за науково-методичну роботу, професорСвітлана Білапривітала учасників та зазначила, що дана конференція є підсумком плідної роботи колективу кафедри іноземних мов у сфері іншомовної підготовки майбутніх фахівців з міжнародних відносин, а актуальність теми заохочує студентів до подальшого розвитку.
Світлана Олексіївна акцентувала увагу учасників на тому, що конкурентноспроможність молоді на ринку праці необхідно підвищувати. Вона відзначила, що професорсько-викладацький склад кафедри іноземних мов робить вагомий внесок у підготовку кадрів, оскільки надає знання з іноземної мови за професійним спрямуванням.
Великий інтерес присутніх на пленарному засіданні викликали виступи учасників конференції:
Ольги Клєстової, група 108, спеціальність «Міжнародні відносини» на тему: «Світова програма студентського обміну Global UGRAD як приклад академічної мобільності студентів».
Марини Усманової, група 303, спеціальність «Міжнародні економічні відносини» на тему: «Цінність людей на ринку праці в еру штучного інтелекту».
Назара Зайця, група 108, спеціальність «Міжнародні відносини» на тему: «Інформаційні технології в сучасній освіті: інтерактивне навчання і XO комп’ютери».
Владислави Воляник, група 205, спеціальність «Міжнародне право» на тему: «Практичний досвід як шлях до успішно адаптації в сучасному суспільстві».
Софії Кравчук, група 101, спеціальність «Міжнародні економічні відносини» за темою «Навички та вміння, необхідні для працевлаштування в майбутньому».
Підвищений інтерес викликав виступ студента з Індонезії, АланаМаулана, група 102, спеціальність «Міжнародні економічні відносини» на тему: «Академічна мобільність студентів». Він відзначив переваги здобуття вищої освіти в Україні та висловив сподівання на подальшу співпрацю України з Індонезією в галузі освіти.
Підбиваючи підсумки роботи конференції, завідувач кафедри іноземних мов, доцентІрина  Бонацька зауважила, що плідна праця студентів та їхніх наукових керівників мотивує, надихає і спонукає студентів до всебічного розвитку академічних і соціальних компетенцій, необхідних для успішної адаптації в умовах глобалізації.
Конференція виконала поставлені цілі та заохочуватиме студентів до подальшої наукової дослідницької роботи, сприятиме розвитку  академічної мобільності і підвищенню конкурентноспроможності на ринку праці.
За підсумками роботи конференції передбачено формування електронного збірника матеріалів тез доповідей, який буде розіслано всім учасникам конференції та розміщено на офіційному сайті НН ІМВ НАУ.