Заголовок: Перемога на Всеукраїнській студентській олімпіаді з психології
Дата: 23/04/2019
URL: https://nau.edu.ua/ua/news/2019/4/peremoga-na-vseukrainskiy-studentskiy-olimpiadi-z-psihologii.html
==================================================

Студентка третього курсу спеціалізації «Практична психологія» Факультету лінгвістики та соціальних комунікацій Ольга Корнєєва здобула третє місце на Всеукраїнській студентській олімпіаді зі спеціальності «Психологія» (Теоретична та прикладна психологія). Олімпіада проходила на базі Переяслав-Хмельницького державного педагогічного університету імені Григорія Сковороди.
У другому етапі взяли участь 54 студента-психолога з різних університетів України. Програма Олімпіади складалася із трьох турів: прикладного, теоретичного та проектного. Перший тур передбачав розробку програми емпіричного дослідження. Кожному конкурсанту запропоновано психологічну проблему прикладного характеру, в контексті якої необхідно було сформулювати тему дослідження, за якою й розроблялася програма. Другий тур –визначення рівня теоретичних знань конкурсантів. З цією метою студенти опрацювали 30 тестових завдань із різних розділів психології. Третій тур присвячено презентації та захисту результатів наукової роботи з психології.
Вітаємо студентку та бажаємо подальших наукових успіхів!