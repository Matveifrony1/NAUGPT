Заголовок: У НАУ продовжилися олімпіади для абітурієнтів
Дата: 14/05/2018
URL: https://nau.edu.ua/ua/news/1/5/u-nau-prodovzhilisya-olimpiadi-dlya-abiturientiv.html
==================================================

Змагання найкращої талановитої молоді на Всеукраїнських олімпіадах продовжилися 12 та 13 травня 2018 року в  Національному авіаційному університеті, що гостинно зустрічав талановитих абітурієнтів із 16 областей нашої держави.
Ерудовані абітурієнти стали переможцями І (дистанційного) туру і приїхали взяти участь у ІІ (основному ) турі Всеукраїнських олімпіад НАУ. Кращі знавці хімії, української мови та літератури, фізики та англійської мови   успішно продемонстрували в Національному авіаційному університеті здатність до творчого вдосконалення, поглиблений рівень знань із предметів шкільного циклу та неабияку обдарованість, креативне мислення та нестандартний підхід до виконання завдань.
Усвідомлений професійний вибір та бажання молодих науковців – подальше навчання саме у Національному авіаційному університеті – одному із кращих вітчизняних ЗВО. Про це на відкритті олімпіад акцентувала директор ННІНО Н. Муранова, щиро вітаючи учасників змагань та передаючи теплі слова вітання від ректора університету В. Ісаєнка.
Забезпечували проведення олімпіад члени журі та оргкомітету – фахівці відповідного профілю, науковці університету з  кафедри базових і спеціальних дисциплін НН Інституту неперервної освіти: директор, д. пед. н, професор Н. Муранова, к. пед. н., доцент О. Приходько, заступник директора С. Черіпко, завідувач підготовчого відділення громадян України, к. т. н, доцент О. Бруяка; з  кафедри хімії і хімічної технології НН Інституту екологічної безпеки: к. х. н, доцент О. Косенко, к. х. н, доцент А. Кустовська, асистенти З. Грушак та С. Левченко; з кафедри теоретичної та прикладної фізики НН Аерокосмічного інституту: д. пед. н., завідувач кафедри, професор О. Кузнєцова, к. ф-м. н., доцент Т. Сакун, к. т. н., доцент Г. Марінченко; з кафедри іноземної мови та прикладної лінгвістики НН Гуманітарного інституту: к. пед. н., доцент Н. Глушаниця, к. пед. н., доцент Л. Конопляник та  к. пед. н., доцент  С. Харицька.
Роз’яснення Правил прийому до НАУ у 2018 році та Умов вступу до ЗВО громадян України для абітурієнтів та їх батьків фахово провели співробітники консультаційного центру Приймальної комісії: С. Вернигора, О. Несін та О. Радченко.
Рівень підготовки учасників змагань засвідчив їх здатність до подальшої плідної студентської наукової діяльності та початку реалізації усіх життєвих перемог, що розпочнуться саме із Національного авіаційного університету!  Нагородження переможців та призерів олімпіад відбудеться 9 червня 2018 року на Дні відкритих дверей НАУу актовій залі І корпусу.
Усі учасники олімпіад отримають до 20 балів до рейтингу вступника.
Чекаємо на вас, майбутні студенти НАУ!