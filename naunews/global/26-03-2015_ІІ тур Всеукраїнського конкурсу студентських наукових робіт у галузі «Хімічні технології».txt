Заголовок: ІІ тур Всеукраїнського конкурсу студентських наукових робіт у галузі «Хімічні технології»
Дата: 26/03/2015
URL: https://nau.edu.ua/ua/news/2015/3/ii-tur-vseukrainskogo-konkursu-studentskix-naukovix-robit-u-galuzi-ximichni-texnologii.html
==================================================

18-19 березня 2015 року в Національному авіаційному університеті проходив 2-й етап ІІ туру Всеукраїнського конкурсу студентських наукових робіт у галузі «Хімічні технології» - підсумкова науково-практична конференція. На базі кафедр хімії і хімічної технології та екології відбулись засідання секцій конкурсу, на яких були представлені кращі наукові роботи, відібрані з 41 надісланої з 16 ВНЗ. Було заслухано 18 доповідей 22 авторів. Конкурсна комісія визнала кращими роботи студентів Сумського державного університету, Національного університету харчових технологій, Національного технічного університету України «Київський політехнічний інститут», Національного технічного університету «Харківський політехнічний інститут», Національного університету цивільного захисту України, Державного вищого навчального закладу «Український державний хіміко-технологічний університет», Національного університету «Львівська політехніка», Національного авіаційного університету (докладніша інформація розміщена на сайті Інституту екологічної безпеки).
Вітаємо переможців, бажаємо нових наукових здобутків та чекаємо наступного року!