Заголовок: Культура безпеки авіації: управління факторами загроз та ризиків
Дата: 25/09/2020
URL: https://nau.edu.ua/ua/news/2020/veresen/kultura-bezpeki-aviatsii-upravlinnya-faktorami-zagroz-ta-rizikiv.html
==================================================

Факультет лінгвістики та соціальних комунікацій в онлайн-форматі провів симпозіум «Культура безпеки авіації: управління факторами загроз та ризиків» у рамках IX Всесвітнього конгресу «Авіація в XXI столітті» – «Безпека в авіації та космічні технології». Офіційна мова симпозіуму – англійська.
Відкриваючи засідання, декан факультету Сергій Ягодзінський наголосив на вагомому внеску представників гуманітарних і соціально-політичних наук у вирішенні проблем, пов’язаних з управлінням людським фактором в авіації, розвитком, поширенням і поглибленням культури безпеки в усіх сферах життєдіяльності та в авіації, зокрема.
Учасники симпозіуму обговорили місце людини в забезпеченні культури безпеки; питання мовного моделювання інформаційних систем в авіації; аналіз факторів загроз, ризиків та викликів сьогодення, а також пошук умов і можливостей безпечної експлуатації авіаційної техніки.