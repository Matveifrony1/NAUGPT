Заголовок: «Параметризм як новий глобальний стиль в архітектурі»
Дата: 26/04/2018
URL: https://nau.edu.ua/ua/news/1/4/parametrizm-yak-noviy-globalniy-stil-v-arhitekturi.html
==================================================

26 квітня 2018 р. на кафедрі містобудування Навчально-наукового інституту аеропортів НАУ був проведений семінар «Параметризм як новий глобальний стиль в архітектурі».Захід відбувся в межах програми щорічного Фестивалю «Архітектура, Дизайн, Будівництво».
Були оприлюднені доповіді студентів 2-го курсу напряму підготовки «Архітектура», підготовлені під керівництвом к. арх., с. н. с., доцента кафедри містобудування Людмили Бармашиної.
Наталя Коваленко(АР 202) розкрила особливості формування архітектурного простору транспортних об’єктів, проекти яких розроблено видатним архітектором Захою Хадід та архітектурним  бюро Zaha Hadid Architects у параметричному стилі.
Роман Савченко(АР 203) розповів про історію виникнення та сутність параметричної архітектури як феномену сучасного світу.
Анна Наконечна(АР 203) представила аналіз взаємозв’язків  архітектури параметризму та комп’ютерних ігор.
Участь в обговоренні взяли завідувач кафедри Галина Агєєва, доценти Людмила Бармашина, Григорій Болотов, старший викладач Наталія Бжезовська, майбутні архітектори - студенти 2-4 курсів.