Заголовок: Фахівці НАУ взяли участь у науковій конференції Інституту держави і права ім. В.М. Корецького НАН України
Дата: 26/05/2023
URL: https://nau.edu.ua/ua/news/2023/5/fahivtsi-nau-vzyali-uchast-u-naukoviy-konferentsii-institutu-derzhavi-i-prava-im-vm-koretskogo-nan-ukraini.html
==================================================

23 травня 2023 року декан Юридичного факультету Володимир Нікітін та завідувач кафедри теорії та історії держави і права Олена Макеєва взяли участь у XІV щорічній Міжнародній науково-практичній конференції Інституту держави і права ім. В.М. Корецького НАН України «Трансформація законодавства України в сучасних умовах».
Відкрив захід та привітав учасників директор Інституту держави і права імені В.М.Корецького НАН України Олександр Скрипнюк, який звернувся до представників наукової та освітянської спільноти з побажаннями миру, перемоги та плідних наукових результатів. У ході пленарного засідання із ґрунтовними доповідями виступила заступник директора з наукової роботи Інституту держави і права імені В. М. Корецького НАН України Наталія Оніщенко, а також вчені-правники Анатолій Селіванов, Наталія Пархоменко, Світлана Бобровник, Людмила Луць, Олександр Батанов та багато інших.
Декан Юридичного факультету НАУ Володимир Нікітін презентував доповідь на тему «Вдосконалення законодавства України для уникнення й усунення подвійного оподаткування», а завідувач кафедри теорії та історії держави і права Олена Макеєва запропонувала до обговорення тему «Правова комунікація в умовах трансформації законодавства».
Такі заходи сприяють зміцненню наукової співпраці провідних науково-дослідних установ та закладів освіти для удосконалення та розвитку вітчизняної науки.