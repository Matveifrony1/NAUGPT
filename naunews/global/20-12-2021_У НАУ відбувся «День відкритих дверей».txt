Заголовок: У НАУ відбувся «День відкритих дверей»
Дата: 20/12/2021
URL: https://nau.edu.ua/ua/news/2021/12/u-nau-vidbuvsya-den-vidkritih-dverey.html
==================================================

16 грудня у Національному авіаційному університеті відбувся «День відкритих дверей» для майбутніх абітурієнтів в онлайн-форматі.
У профорієнтаційному заході взяли участь учні 9-11 класів закладів загальної середньої освіти, студенти коледжів та представники факультетів університету.
Організаторами заходу виступив Інститут розвитку освіти спільно з факультетами університету та Приймальною комісією НАУ.
Спікери заходу:
- Віктор Гнатюк, заступник відповідального секретаря Приймальної комісії, к.т.н., доцент;
- Оксана Овдієнко, заступник декана Факультету транспорту, менеджменту і логістики (ФТМЛ), к.е.н., доцент;
- Марина Висоцька, заступник декана Факультету міжнародних відносин (ФМВ), к.е.н., доцент;
- Іван Скиба, доцент кафедри філософії, відповідальний секретар відбіркової комісії Факультету лінгвістики та соціальних комунікацій (ФЛСК), к.філос.н;
- Наталія Тупко, доцент кафедри прикладної математики Факультету кібербезпеки, кома’ютерної та програмної інженерії (ФККПІ), к.ф-м.н., доцент;
- Людмила Шапенко, доцент кафедри конституційного і адміністративного права Юридичного факультету (ЮФ), к.ю.н.;
- Андрій Малиш, майор, викладач, секретар відбіркової комісії кафедри військової підготовки.
На онлайн-заході активно обговорювались умови вступу, навчальні дисципліни, що вивчають студенти, навчально-наукові можливості університету, цікаве та активне студентське життя, а також участь здобувачів вищої освіти в олімпіадах, вебінарах і конкурсах. Крім того, присутні отримали відповіді на запитання щодо працевлаштування випускників університету та переваги НАУ і особливості навчання в авіаційному виші.