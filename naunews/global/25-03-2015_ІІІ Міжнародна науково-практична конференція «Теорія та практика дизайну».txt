Заголовок: ІІІ Міжнародна науково-практична конференція «Теорія та практика дизайну»
Дата: 25/03/2015
URL: https://nau.edu.ua/ua/news/2015/3/iii-mizhnarodna-naukovo-praktichna-konferencziya-teoriya-ta-praktika-dizajnu.html
==================================================

20 березня 2015 року в залі Вченої ради  відбулося відкриття ІІІ Міжнародної науково-практичної конференції «Теорія та практика дизайну».
З вітальним словом до учасників і гостей конференції на пленарному засіданні звернулася директор Інституту аеропортів Октябрина Чемакіна. На пленарному засіданні з доповідями виступили такі знані фахівці у теоретичній і практичній сферах дизайну: д.т.н., проф., проф. каф. ергономіки і проектування одягу, декан ф-ту дизайну Київського національного університету технологій та дизайну М. Колосніченко; к.т.н., доц., зав. каф. ергономіки і проектування одягу КНУТД Н. Остапенко; к.пед.н., проф., зав. каф. етнодизайну і дизайну реклами, ректор Ін-ту реклами, член Спілки дизайнерів України Є. Антонович; д.т.н., проф., зав. каф. реконструкції аеропортів та автошляхів НАУ, заст. директора Ін-ту аеропортів з наукової роботи, академік Інженерної академії України і Транспортної  академії України А. Бєлятинський; д.т.н., проф., зав. каф. комп’ютерних технологій дизайну і графіки НАУ Ю. Ковальов, д.т.н., проф., зав. каф. архітектури НАУ Ю. Дорошенко; д.т.н., проф. О. Кардаш. Їх грунтовні доповіді зацікавили гостей з київських ВНЗ, Харкова, викладачів і студентів кафедри дизайну інтер’єру. Всі учасники конференції отримали подарунки.
Після пленарного засідання розпочалися слухання доповідей у секціях: «Теоретичні аспекти дизайну (мистецтвознавства) та технічної естетики», «Практичні реалізації дизайну», «Комп’ютерні технології у дизайні», «Дизайн-освіта». За кращі доповіді та наукову актуальність 6 студентів кафедр інституту будуть нагороджені дипломами.
У рамках конференції 20-21 березня діяла виставка-ярмарок спеціалізованої літератури з мистецтва, дизайну, архітектури та будівництва для гостей, викладачів і студентів кафедри.
За результатами роботи конференції будуть видані 2 випуски фахового збірника наукових статей – за напрямками  «Мистецтвознавство»  і  «Технічна естетика».
Програма конференції