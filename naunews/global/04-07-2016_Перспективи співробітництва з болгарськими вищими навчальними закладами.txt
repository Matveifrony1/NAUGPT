Заголовок: Перспективи співробітництва з болгарськими вищими навчальними закладами
Дата: 04/07/2016
URL: https://nau.edu.ua/ua/news/2016/7/perspektivi-spivrobitnitstva-z-bolgarskimi-vishchimi-navchalnimi-zakladami.html
==================================================

01 липня 2016 року Навчально-науковий  Юридичний інститут НАУ відвідав декан юридичного факультету Варненського вільного університету Чорноризця Храбра (Болгарія)  - Петр Христов.
Мета візиту  болгарського гостя -  з'ясування можливостей встановлення наукових та освітніх контактів, організація і проведення конференцій, майстер-класів та інших спільних наукових заходів, підписання угоди про співпрацю, видання спільного наукового часопису.
У ході зустрічі з директором ННЮІ Іриною Сопілко окреслені такі напрями співпраці як: запровадження нових перспективних магістерських програм, які відповідають сучасним стандартам провідних університетів світу та дадуть  змогу Інституту здійснювати  підготовку фахівців найвищої кваліфікації, здатних ефективно працювати в умовах мультинаціонального глобального середовища.
Крім того, під час діалогу обговорювалось таке важливе питання, як забезпечення студентам нашого університету можливості паралельного навчання у болгарських вищих навчальних закладах та отримання ними подвійного диплому.