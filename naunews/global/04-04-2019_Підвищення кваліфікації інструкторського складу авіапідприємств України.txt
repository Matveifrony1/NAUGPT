Заголовок: Підвищення кваліфікації інструкторського складу авіапідприємств України
Дата: 04/04/2019
URL: https://nau.edu.ua/ua/news/2019/4/pidvishchennya-kvalifikatsii-instruktorskogo-skladu-aviapidpriemstv-ukraini.html
==================================================

Курси підвищення кваліфікації за програмою «Інструктор (викладач) авіаційного навчального закладу» відбулися на базі Інституту неперервної освіти НАУ.
Слухачі курсів – представники ТОВ «Softex-Invest», ТОВ «АТА КРУНК», ПрАТ «Український авіаційно-технічний центр», ТОВ «Авіакомпанія «Зет Авіа» – ознайомилися з питаннями професійної педагогіки та методології викладання для фахівців авіаційних навчальних центрів. Програма курсів схвалена Державною авіаційною службою України та передбачає проведення занять за модулями: основи викладацької майстерності, управління навчальною аудиторією, психологічні особливості міжособистісної взаємодії в малих групах, педагогічні конфлікти та шляхи їх розв’язання, особливості управління емоціями людини (інструктора), способи відновлення емоційної рівноваги.
Навчальний процес забезпечували доценти кафедри педагогіки та психології професійної освіти Факультету лінгвістики та соціальних комунікацій Інна Каряка і Людмила Доценко. Керівник проекту – завідувач кафедри Ельвіра Лузік.
Організаційно-методичне забезпечення навчального процесу здійснює Навчально-консультативний центр підвищення кваліфікації ННІНО. Телефон для довідок: 406-70-34, e-mail:
kpk@nau.edu.ua
.
Запрошуємо до співпраці всіх зацікавлених!