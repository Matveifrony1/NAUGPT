Заголовок: Студенти НН ЮІ завітали до Печерського суду Києва
Дата: 26/06/2018
URL: https://nau.edu.ua/ua/news/1/6/studenti-nn-yui-zavitali-do-pecherskogo-sudu-kieva.html
==================================================

21 червня 2018 року студенти 1 курсу Навчально-наукового юридичного інституту НАУ в супроводі доцента кафедри теорії та історії держави і права Олени Макеєвої відвідали Печерський суд міста Києва.
Працівники суду ознайомили студентів з історією створення Печерського суду, що бере початок з 20-х років минулого століття, розповіли про судову реформу, функції апарату суду, організацію роботи судових відділів, категорії судових справ, які віднесені до юрисдикції суду.
У ході екскурсії студенти ознайомились з роботою відділів суду - канцелярії, архіву, конвойного приміщення тощо.
Завдяки таким екскурсіям студенти мають змогу підвищити свій рівень обізнаності щодо функціонування судової гілки влади, що дає можливості оцінити свої пріоритети у виборі майбутньої професії.