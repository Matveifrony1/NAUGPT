Заголовок: Відбулася IV Всеукраїнська правнича школа з адвокатури у кримінальних справах
Дата: 28/04/2015
URL: https://nau.edu.ua/ua/news/2015/4/vidbulasya-iv-vseukrainska-pravnicha-shkola-z-advokaturi-u-kriminalnix-spravax.html
==================================================

24 квітня 2015 року в Юридичному інституті відбулася
IV Всеукраїнська правнича школа з адвокатури у кримінальних справах
, організаторами якої виступили Координаційна Рада молодих юристів України при Міністерстві юстиції України та Юридичний інститут Національного авіаційного університету.
Мета заходу - проведення майстер-класів адвокатів, що спеціалізуються на кримінальному праві, надання практичних знань та порад студентам, обговорення проблем та перспектив розвитку адвокатури та судочинства, розкриття слухачам секретів та методик роботи з клієнтами та державними органами.
У заході взяли участь близько 90 студентів з різних куточків України.
З вітальним словом до учасників звернулися: Андрій Бутенко – Голова Координаційної ради молодих юристів України; Євген Солодко – керуючий партнер Адвокатської групи «Солодко і партнери».
Слухачі школи відвідали майстер-класи від провідних фахівців і адвокатів у галузі кримінального права: Євгена Солодко, Ірини Калінської, Софії Погорілої.
За результатами навчання учасники школи були нагороджені сертифікатами.