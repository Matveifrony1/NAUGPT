Заголовок: Перспективи децентралізації в аспекті Європейського вибору в Україні
Дата: 23/11/2016
URL: https://nau.edu.ua/ua/news/2016/11/perspektivi-detsentralizatsii-v-aspekti-evropeyskogo-viboru-v-ukraini.html
==================================================

22 листопада 2016 року викладачі кафедри господарського, повітряного та космічного права Навчально-наукового Юридичного інституту Дмитро Беззубов та Євген Єряшов зі студентами 1 та 4 курсів провели лекцію-диспут на тему «Перспективи децентралізації в аспекті Європейського вибору в Україні». Захід проведено на виконання листа заступника голови Солом’янської районної у місті Києві державної адміністрації від 10.12.2015 №108-21428/01 та розпорядження проректора «Про посилення поінформованості студентів з впровадження механізму децентралізації в Україні» від 15 грудня 2015 року №146/роз.
Мета - роз’яснення студентам перспектив, що відкриваються у зв’язку із децентралізацією в Україні та обговорення її ролі в посиленні демократії та забезпеченні народовладдя в державі.
Під час диспуту зі студентами обговорювалися проблеми наукового, практичного, юридичного підходів до децентралізації влади в Україні, були виокремлені очікувані ризики у процесі реформи місцевого самоврядування. Дмитро Беззубов зауважив, що децентралізація ставить за мету підвищити ефективність роботи державного механізму й активізувати розвиток регіонів на засадах демократії.
За підсумками проведення заходу його учасники зробили висновок, що результатом реформи з децентралізації влади в Україні має стати формування нової демократичної моделі управління, зорієнтованої на посиленні ролі територіальних громад, що дасть змогу їм отримати значний об'єм владних повноважень та контроль над власними справами. Впровадження децентралізаційних процесів у свою чергу сприятиме посиленню демократії в державі та підвищенню її стабільності.