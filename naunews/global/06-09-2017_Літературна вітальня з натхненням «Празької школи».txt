Заголовок: Літературна вітальня з натхненням «Празької школи»
Дата: 06/09/2017
URL: https://nau.edu.ua/ua/news/2017/9/literaturna-vitalnya-z-nathnennyam-prazkoi-shkoli.html
==================================================

4 вересня 2017 року викладачі кафедри української мови та культури Навчально-наукового гуманітарного інституту провели «Літературну вітальню» присвячену 110-річчю від дня народження Олега Ольжича (Олега Олександровича Кандиби).
Олег Ольжич – видатний учений-археолог, поет, публіцист, одна із найяскравіших постатей і символ покоління української молоді 20-30-х рр. ХХ століття, що до останку присвятили себе служінню українській ідеї та боротьбі за відновлення незалежної Української держави. Викладачі організували на кафедрі виставку видань поета та читання віршів О. Ольжича зі збірок «Рінь», «Вежі», «Підзамче». Глибока та оригінальна поезія Олега Ольжича стала предметом обговорення та цікавої дискусії працівників кафедри.