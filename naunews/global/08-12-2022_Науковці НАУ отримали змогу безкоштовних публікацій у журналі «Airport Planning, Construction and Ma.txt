Заголовок: Науковці НАУ отримали змогу безкоштовних публікацій у журналі «Airport Planning, Construction and Maintenance Journal»
Дата: 08/12/2022
URL: https://nau.edu.ua/ua/news/2022/12/naukovtsi-nau-otrimali-zmogu-bezkoshtovnih-publikatsiy-u-zhurnali-airport-planning-construction-and-maintenance-journal.html
==================================================

Ректор Національного авіаційного університету Максим Луцький зустрівся з директором видавництва «Гельветика» Олегом Головко та обговорив продовження співпраці університету та видавництва.
Наразі було підписано установчий договір про заснування та діяльність друкованого засобу масової інформації – наукового журналу «Airport Planning, Construction and Maintenance Journal» факультету архітектури, будівництва та дизайну.
Завдяки академічній співпраці вчені університету отримують можливість публікації результатів власних наукових досліджень на безоплатній основі.
Понад 50 наукових статей чекають свого місця на шпальтах наукових журналів категорії В «Український мистецтвознавчий дискурс» факультету архітектури, будівництва та дизайну, «Теорія і практика дизайну», «Airport Planning, Construction and Maintenance Journal» та «Проблеми системного підходу в економіці» факультету економіки та бізнес-адміністрування.