Заголовок: Правова держава та її цінності
Дата: 03/12/2014
URL: https://nau.edu.ua/ua/news/2014/12/pravova-derzhava-ta-ii-czinnosti.html
==================================================

26-28 листопада 2014 року відбулися зустрічі професора кафедри теорії та історії держави та права Юридичного інституту Анатолія Тимченка та студента групи ПР-301 Руслана Кролевця зі старшокласниками середніх загальноосвітніх шкіл № 165, № 319, № 187, № 73 міста Києва.
Їхня мета - підвищити рівень правових знань школярів, сформувати в молоді поваги до правової держави.
Обговорювалися питання, що стосувалися розкриття тісного взаємозв’язку між дотриманням законності, суспільного і правового порядку та розвитком правової держави і громадянського суспільства. Руслан Кролевець розкрив значення і сутність таких понять, як законність і правопорядок, їх ознаки, елементи, функції.
По завершенню заходу старшокласники отримали буклети з інформацією про Національний авіаційний університет та Юридичний інститут.