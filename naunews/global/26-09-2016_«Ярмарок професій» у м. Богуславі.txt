Заголовок: «Ярмарок професій» у м. Богуславі
Дата: 26/09/2016
URL: https://nau.edu.ua/ua/news/2016/9/yarmarok-profesiy-u-m-boguslavi.html
==================================================

23 вересня 2016 року Інститут доуніверситетської підготовки представив Національний авіаційний університет на «Ярмарку професій», що для випускників ЗНЗ м. Богуслава та району проводив Богуславський районний центр зайнятості. Захід відбувся на базі ДНЗ «Богуславський центр професійно-технічної освіти» для майже 300 учнів 9 – 11 класів із 4-х ЗНЗ міста та 9-ти району.
Сценарний план заходу передбачав відвідування старшокласниками виставки ВНЗ та презентації їх діяльності. Учасникам «ярмарку» було роздано рекламно-інформаційні матеріали, буклети та спецвипуск газети «Авіатор», а також надано можливість отримати фахові відповіді на запитання щодо особливостей підготовки фахівців в Національному авіаційному університеті, навчання за новим переліком спеціальностей (спеціалізацій). Школярі та їх батьки зацікавилися можливостями навчатися на англомовному проекті, якісною підготовкою до ЗНО на курсах та отриманням додаткових балів при вступі до НАУ, подальшим успішним працевлаштуванням, враховуючи потреби сучасного ринку праці, навчанням на кафедрі військової підготовки та отриманням другої вищої освіти.
Під час висвітлення діяльності нашого вишу було продемонстровано відеофільм про НАУ та презентовано його навчально-наукові інститути, що значно вплинуло на подальший правильний професійний вибір випускників, на здійснення їх найзаповітніших мрій, на вибір «вишу» задля здобуття якісної вищої освіти в Україні та на побудову професійної кар’єри в майбутньому.