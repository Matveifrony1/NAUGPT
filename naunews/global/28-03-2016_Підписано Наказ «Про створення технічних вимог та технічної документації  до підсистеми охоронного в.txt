Заголовок: Підписано Наказ «Про створення технічних вимог та технічної документації  до підсистеми охоронного відеонагляду»
Дата: 28/03/2016
URL: https://nau.edu.ua/ua/news/2016/3/pidpisano-nakaz-pro-stvorenn.html
==================================================

28 березня 2016 року в.о. ректора Національного авіаційного університету В. Харченко підписав Наказ «Про створення технічних вимог та технічної документації  до підсистеми охоронного відеонагляду». Він передбачає з метою розробки технічного завдання для модернізації та удосконалення підсистеми охоронного відеонагляду НАУ створити тимчасову робочу групу (8 чоловік), яку очолює директор Науково-дослідного інституту інтегрованих телекомунікаційних технологій В. Клобуков, його заступник – в. о. начальника служби охорони П. Синиця.
Ця група має до 8 квітня 2016 р. розробити та погодити основні технічні вимоги до підсистеми охоронного відеонагляду, а до 22 квітня - розробити технічну документацію до підсистеми охоронного відеонагляду.
Важливість і терміновість цієї роботи підкреслює те, що на час роботи робочої групи її членів буде звільнено від виконання посадових обов’язків, а за рішенням керівника групи до участі в її роботі можуть залучатися працівники інших структурних підрозділів.