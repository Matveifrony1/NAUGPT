Заголовок: Перемога дизайнерів НАУ
Дата: 02/04/2015
URL: https://nau.edu.ua/ua/news/2015/4/peremoga-dizajneriv.html
==================================================

З 23 по 27 березня 2015 року в Національному технічному університеті «Харківському політехнічному інституті» відбувся ІІ етап Всеукраїнського конкурсу студентських наукових робіт з природничих, технічних та гуманітарних наук у 2014/2015 навчальному році з галузі науки «Прикладна геометрія, інженерна графіка та ергономіка».
В конкурсі взяли участь завідувач кафедри комп’ютерних технологій дизайну і графіки доктор технічних наук, професор Юрій Ковальов, як член Організаційного комітету та галузевої конкурсної комісії та студенти 4 курсу напряму підготовки «Дизайн» Інституту аеропортів Національного авіаційного університету.
За результатами конкурсу, доповідь студентів Альвіни Лукашенко і Вікторії Сірак «Особливості дизайну штучного освітлення офісних приміщень», секція «Технічна естетика» була визнана кращою і  здобула 1 місце. Науковим керівником наукової роботи є доктор мистецтвознавства, професор кафедри дизайну інтер’єру Інституту аеропортів Ірина Кузнєцова.
Вітаємо переможців!