Заголовок: Майбутні архітектори діляться досвідом
Дата: 18/12/2015
URL: https://nau.edu.ua/ua/news/2015/12/majbutni-arxitektori-dilyatsya-dosvidom.html
==================================================

16 грудня 2015 року на  кафедрі іноземних мов і прикладної лінгвістики Навчально-наукового Гуманітарного інституту відбулося чергове засідання студентського гуртка «Науковий світ». На засідання завітали гості – студенти-чотирикурсники спеціальності «Архітектура будівель і споруд» КНУБА. Під керівництвом доцента кафедри Лесі Конопляник майбутні архітектори поділились досвідом у створенні та представленні мультимедійних презентацій архітектурних проектів, підготовці доповідей на наукових та науково-практичних конференціях, участі у всеукраїнських на міжнародних проектах.
Були представлені цікаві доповіді з історії архітектури, реставрації та реконструкції архітектурних об'єктів, архітектурного проектування житлових будинків і об'єктів, громадських та промислових будівель і споруд. У теплій атмосфері були проаналізовані виступи, виділені їхні позитивні риси та недоліки. Особливу увагу приділили мові тіла та діловому етикету, адже наші гуртківці та їхні гості вже дуже скоро отримають диплом про вищу освіту і розпочнуть свою професійну діяльність, тож активно готуються стати кваліфікованими та конкурентоспроможними фахівцями.