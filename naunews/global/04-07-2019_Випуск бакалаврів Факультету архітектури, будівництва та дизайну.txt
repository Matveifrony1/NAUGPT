Заголовок: Випуск бакалаврів Факультету архітектури, будівництва та дизайну
Дата: 04/07/2019
URL: https://nau.edu.ua/ua/news/2019/7/vipusk-bakalavriv-fakultetu-arhitekturi-budivnitstva-ta-dizaynu.html
==================================================

Відбулося урочисте вручення дипломів випускникам Факультету архітектури, будівництва та дизайну. Дипломи отримали 102 випускники (13 з відзнакою) освітнього ступеня «Бакалавр» за напрямами підготовки: «Промислове та авіаційне будівництво», «Автомобільні дороги та аеропорти», «Дизайн», «Архітектура».
Декан факультету Октябрина Чемакіна привітала випускників та запросила продовжити навчання в магістратурі Національного авіаційного університету. З напутніми словами звернулися завідувач кафедри комп’ютерних технологій будівництва Олександр Лапенко, завідувач кафедри реконструкції аеропортів та автошляхів Андрій Бєлятинський, завідувач кафедри основ архітектури та дизайну Олена Трошкіна, завідувач кафедри архітектури Юрій Дорошенко.
Вітаємо випускників та бажаємо успіху в професійній діяльності!