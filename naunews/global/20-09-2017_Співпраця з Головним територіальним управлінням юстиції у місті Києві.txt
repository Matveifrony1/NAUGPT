Заголовок: Співпраця з Головним територіальним управлінням юстиції у місті Києві
Дата: 20/09/2017
URL: https://nau.edu.ua/ua/news/2017/9/spivpratsya-z-golovnim-teritorialnim-upravlinnyam-yustitsii-u-misti-kievi.html
==================================================

У рамках реалізації укладеного з Головним територіальним управлінням юстиції у місті Києві Меморандуму про співпрацю у сфері освітньої діяльності, 15 вересня 2017 року студенти Навчально-наукового Юридичного інституту взяли участь «Дні відкритих дверей», який проходив у Головному територіальному управлінні юстиції у місті Києві.
Кожного року Головним територіальним управлінням юстиції в місті Києві проводиться ряд заходів профорієнтаційного характеру, за допомогою яких громадяни, в тому числі і студентська молодь можуть ознайомитися із порядком та особливостями роботи органів юстиції.
Цього року студенти Інституту отримали можливість наочно побачити та поспілкуватися із Заступником Міністра юстиції України Гією Гецадзе, начальником Головного управління юстиції у місті Києві Станіславом Куценко,  народними депутатами України Ігорем Алєксєєвим та Андрієм Помазановим.
Подібні заходи дають змогу студентам у вільному доступі отримувати інформацію про роботу сервісів Міністерства юстиції України та сприяють працевлаштуванню молоді в даному органі державної влади.