Заголовок: На Факультеті архітектури, будівництва та дизайну відбувся семінар з наставниками академічних груп та студентами факультету
Дата: 26/05/2022
URL: https://nau.edu.ua/ua/news/2022/5/na-fakulteti-arhitekturi-budivnitstva-ta-dizaynu-vidbuvsya-seminar-z-nastavnikami-akademichnih-grup-ta-studentami-fakultetu.html
==================================================

25 травня на Факультеті архітектури, будівництва і дизайну (ФАБД) Національного авіаційного університету проведено семінар із наставниками академічних груп та здобувачами вищої освіти факультету.
На семінарі обговорені питання успішного завершення навчального 2021-2022 року, а також розклад екзаменаційної сесії.
Окремо приділено увагу випусковому курсу освітнього ступеня бакалавр. Зокрема, інтенсивній підготовці до захисту дипломних робіт.
Декан факультету Віктор Карпов нагадав студентам та викладачам про дотримання вимог академічної доброчесності всіх учасників освітнього процесу, надав детальну інформацію в яких випадках надається індивідуальний графік навчання та академічна відпустка.
Заступник декана з навчальної роботи ФАБД Геннадій Талавіра проінформував студентів-випускників щодо зведених відомостей, термінів отримання дипломів, інших організаційних питань.
Заступник декана з навчально-виховної роботи факультету Валентина Грабовчак надала інформацію студентам та кураторам стосовно приймання заяв про отримання додаткових балів і підрахунку рейтингу успішності студента на можливість отримання академічної стипендії у 2022-2023 навчальному році, а також заяв на поселення до гуртожитку.