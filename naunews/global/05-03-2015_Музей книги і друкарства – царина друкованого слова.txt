Заголовок: Музей книги і друкарства – царина друкованого слова
Дата: 05/03/2015
URL: https://nau.edu.ua/ua/news/2015/3/muzej-knigi-i-drukarstva-–-czarina-drukovanogo-slova.html
==================================================

28 лютого 2015 року студенти академічної групи ПР-103 Юридичного інституту з наставником Людмилою Шапенко відвідали Музей книги і друкарства України.
Студенти ознайомилися з архітектурними пам’ятками Києво-Печерської лаври, зокрема з будинком монастирської друкарні, що безперервно діяла впродовж 300 років, з початку ХVІІ до початку ХХ століття. Нині цей будинок став Музеєм, в якому зібрані скарби книжкової культури українського народу.
Перегляд експозицій дозволив глибоко пройнятися складною долею української книжки за обставин заборони української мови з боку Російської імперії, зрозуміти витоки писемності у східних слов’ян та створення просвітителями Кирилом і Мефодієм кирилиці й глаголиці, дізнатися про історію книгодрукування в Україні та закордонних центрах української еміграції і діаспори, а також сформувати пізнавальний інтерес та любов до книги як до неоціненного віковічного багатства.