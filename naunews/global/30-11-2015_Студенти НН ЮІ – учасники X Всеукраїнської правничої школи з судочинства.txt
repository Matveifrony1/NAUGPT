Заголовок: Студенти НН ЮІ – учасники X Всеукраїнської правничої школи з судочинства
Дата: 30/11/2015
URL: https://nau.edu.ua/ua/news/2015/11/studenti-nn-yui-–-uchasniki-x-vseukrainskoi-pravnichoi-shkoli-z-sudochinstva.html
==================================================

26-27 листопада 2015 року на базі Європейського університету пройшла Х Всеукраїнська правнича школа з судочинства, у роботі якої прийняли участь студенти Навчально-наукового Юридичного інституту Тетяна Лукашенко, Катерина Переверзєва, Аліна Омельчук, Інна Новгородська, Наталя Дудник, Тетяна Корженівська, Юлія Лобода, Марина Нечипорук, Владлена Вінніченко, Арміне Манукян, Ірина Ткач, Данило Усик, Людмила Такаджі, Галина Овдєєва, Владислава Коломієць.
Протягом двох днів для учасників правничої школи проведені майстер-класи провідних суддів-практиків різних ланок судочинства. Своїми виступами вразили студентів: Олександр Гашицький – суддя ВАСУ у відставці, начальник відділу Національної школи суддів; Ольга Ніколаєва - радник з правових питань Проекту USAID «Справедливе правосуддя». На завершення правничої школи її учасникам було запропоновано взяти участь у моделюванні судового засідання за невідомою їм фабулою. Студенти НН ЮІ НАУ прийняли активну участь у моделюванні судового засідання, де відчули себе у ролі прокурора, захисника, свідка та судді.
За результатами проведення заходу студенти були нагороджені іменними сертифікатами та пам’ятними подарунками.