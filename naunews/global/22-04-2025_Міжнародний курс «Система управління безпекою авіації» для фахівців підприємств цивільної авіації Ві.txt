Заголовок: Міжнародний курс «Система управління безпекою авіації» для фахівців підприємств цивільної авіації Вірменії та України
Дата: 22/04/2025
URL: https://nau.edu.ua/ua/news/2025/4/mizhnarodniy-kurs-sistema-upravlinnya-bezpekoyu-aviatsii-dlya-fahivtsiv-pidpriemstv-tsivilnoi-aviatsii-virmenii-ta-ukraini.html
==================================================

У період
з 14 по 18 березня 2025 року
Інститут ІСАО Київського авіаційного інституту (КАІ) провів спеціалізований курс
«Система управління безпекою авіації».
Підвищення кваліфікації пройшли керівники та фахівці Armenia International Airports CJSC (Вірменія), а також представники українських авіакомпаній: ТОВ «Супернова Ейрлайнз», ТОВ «Вулкан Ейр» та АК «Аероджет». Навчання проводив інструктор ІСАО, заступник директора Навчально-наукового інституту міжнародного співробітництва та освіти, професор
Дмитро Бугайко.
Мета курсу полягала у
вивченні сучасних підходів до забезпечення підтвердженого рівня безпеки як на національному рівні, так і на рівні окремих авіаційних підприємств.
Особливий акцент було зроблено
на практичних аспектах впровадження системи управління безпекою авіації, розвитку інструментарію ризик-менеджменту та вдосконаленні взаємодії між аеропортами та авіакомпаніями під час виконання міжнародних рейсів.
Цей навчальний курс є продовженням багаторічної плідної співпраці КАІ з авіаційними підприємствами Вірменії та України.
За результатами навчання
від усіх слухачів були отримані позитивні відгуки, що підтверджує високу якість та актуальність наданої інформації.