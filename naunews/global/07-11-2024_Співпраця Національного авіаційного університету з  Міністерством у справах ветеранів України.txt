Заголовок: Співпраця Національного авіаційного університету з  Міністерством у справах ветеранів України
Дата: 07/11/2024
URL: https://nau.edu.ua/ua/news/2024/11/spivpratsya-natsionalnogo-aviatsiynogo-universitetu-z-ministerstvom-u-spravah-veteraniv-ukraini.html
==================================================

У рамках співпраці між
Національним авіаційним університетом та Міністерством у справах ветеранів України
з 21 жовтня 2024 року по 02 листопада 2024 року
на базі трьох структур НАУ — кафедри військової підготовки, Навчально-наукового інституту неперервної освіти та Центру ветеранського розвитку проходили
офлайн курси підвищення кваліфікації за програмою «Підвищення кваліфікації педагогічних працівників закладів загальної освіти, які проводять початкову загальновійськову підготовку, здійснюють освітній процес військово-патріотичного спрямування та мають статус учасника бойових дій».
Програма розроблена на основі
Типової програми курсів підвищення кваліфікації для педагогічних працівників, які проводять початкову загальновійськову підготовку з акцентом на поглиблене вивчення основ цивільного захисту, тактичної медицини військово-прикладних видів спорту та безпілотних систем.
Програму опанували 24 слухача
, всі мають статус учасника бойових дій та працюють в закладах загальної освіти майже в усіх регіонах України.
Заняття проводились у постійному діалозі та співпраці як викладачів так і слухачів. На початку занять слухачі отримали анкету з їх побажаннями і очікуваннями від майбутньої програми а, наприкінці, отримали анкету-відгук щодо отриманої якості навчання.
У процесі опанування програмі курсів були задіяні як науковці так і практики.
Слухачі отримали
вагомий пакет сучасної науково-методичної та практичної літератури. Ознайомились з військово-прикладними видами спорту та деякими видами сучасних безпілотних систем.
2 листопада відбувся випуск
з насиченою цікавою програмою. Слухачам організували екскурсії в Авіаційному навчальному ангарі та музеї історії НАУ. Після цих заходів проведено підсумкове заняття — круглий стіл, присвячений проблемним питанням при вивченні предмета «Захист України» та шляхам їх вирішення.
А потім наступив довгоочікуваний момент — вручення сертифікатів!