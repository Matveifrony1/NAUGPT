Заголовок: Запрошуємо на презентацію П’ятого національного архітектурного студентського конкурсу STEEL FREEDOM’2018
Дата: 03/09/2018
URL: https://nau.edu.ua/ua/news/1/9/zaproshuemo-na-prezentatsiyu-p’yatogo-natsionalnogo-arhitekturnogo-studentskogo-konkursu-steel-freedom’2018.html
==================================================

5 вересня 2018 року о 15-00 год. в Навчально-науковому інституті аеропортів НАУ на кафедрі містобудування (ауд. 4-208) відбудеться презентація П’ятого Національного архітектурного студентського конкурсу STEEL FREEDOM’2018.
Конкурс заснований у 2014 році Українським Центром Сталевого Будівництва.
Головна мета конкурсу – залучити майбутніх фахівців у галузі будівництва до створення креативних проектних рішень об’єктів комерційної нерухомості зі застосуванням сталевих конструкцій.
Цього року студентам 4-6 курсів архітектурних та будівельних закладів вищої освіти буде запропоновано розробити проекти будівництва бізнес-центру та реконструкції адміністративної будівлі з прибудованим паркінгом.
На презентації організатори конкурсу планують деталізувати склад конкурсних завдань, висвітлити вимоги до проектних рішень, формування команд учасників та ін.
Майбутні архітектори та будівельники!  Участь в конкурсах - це, насамперед, ваш шанс залучитися до моделювання професійної проектної роботи, спрямованої на створення комплексних рішень складних будівельних завдань.