Заголовок: Студентка НАУ проходить стажування в Європейській організації публічного права
Дата: 13/07/2022
URL: https://nau.edu.ua/ua/news/2022/7/studentka-nau-prohodit-stazhuvannya-v-evropeyskiy-organizatsii-publichnogo-prava.html
==================================================

У рамках раніше підписаної Угоди про співробітництво між Національним авіаційним університетом та Європейською організацією публічного права (EPLO), студентка Факультету міжнародних відносин (ФМВ) НАУ Юлія Фанта розпочала літнє стажування в EPLO.
Програма стажування EPLO є однією з найуспішніших програм організації, в якій беруть участь молоді вчені та студенти з університетів усього світу. Вона є інноваційною в тому сенсі, що поєднує роботу, навчання та культуру міжнародної організації.
Упродовж двох місяців Юлія Фанта отримуватиме досвід роботи в різних сферах, таких як право, освіта, права людини, політологія, міжнародні відносини, державне управління, організація конференцій, IT, комунікації, маркетинг, веброзробка, вебдизайн та послуги з підтримки бібліотек.
Підтримка міжнародної організації студентів ФМВ НАУ свідчить про визнання потужного освітньо-наукового потенціалу нашої студентської молоді.