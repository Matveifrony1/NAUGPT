Заголовок: Між НАУ та Центральноукраїнським державним університетом імені Володимира Винниченка підписано Договір про співпрацю
Дата: 19/09/2023
URL: https://nau.edu.ua/ua/news/2023/9/mizh-nau-ta-czentralnoukrainskim-derzhavnim-universitetom-imeni-volodimira-vinnichenka-pidpisano-dogovir-pro-spivpratsyu.html
==================================================

Сьогодні в Національному авіаційному університеті відбулося підписання ректорами НАУ Максимом Луцьким та Центральноукраїнського державного університету імені Володимира Винниченка Євгеном Соболем Договору про співпрацю.
Під час підписання меморандуму також були присутні декан ЮФ НАУ Володимир Нікітін та завідувач кафедри теорії та історії держави і права ЮФ Олена Макеєва.
Метою цього Договору є співробітництво з реалізації спільних проектів, науково- практичних заходів, у тому числі обмін інформацією і досвідом в межах відповідних функцій і повноважень, підвищення кваліфікації науково-педагогічним (педагогічним) складом, здійснення практичної діяльності у сфері забезпечення підготовки здобувачів вищої освіти спеціальностей:
- 081 «Право» освітньої програми (ОП) «Правознавство»:
- 262 «Правоохоронна діяльність» ОП «Правоохоронна діяльність»
Напрямами співробітництва визначено:
- обмін інформацією про плани діяльності, проекти і програми в галузі підготовки здобувачів вищої освіти спеціальностей та освітніх програм;
- проведення спільних заходів: круглих столів, семінарів, конференцій, форумів, симпозіумів, тощо за напрямами підготовки здобувачів вищої освіти спеціальностей та освітніх програм;
- обговорення питань, які стосуються ліцензування та акредитації ;
Сподіваємось, що ця співпраця буде успішною і призведе до позитивних результатів у галузі вищої освіти і науки в Україні.