Заголовок: Відвідали виставку-хроніку присвячену Уласу Самчуку
Дата: 16/03/2015
URL: https://nau.edu.ua/ua/news/2015/3/vidvidali-vistavku-xroniku-prisvyachenu-ulasu-samchuku.html
==================================================

12 березня 2015 року викладач кафедри української мови та культури Гуманітарного інституту Г. Онуфрійчук разом зі студентами ГМІ, ІКІТ та ІЕБ відвідали презентацію літературної виставки «Що бачили очі і чула душа…», присвячену 110-й річниці від дня народження письменника Уласа Самчука. Захід відбувся у Національному музеї літератури України. У відкритті взяли участь відомий український письменник Валерій Шевчук, директор рівненського музею У. Самчука Інна Нагорна, науковець Наталя Лисенко та ін.
Окрім біографічних відомостей та цікавих спогадів про прозаїка, студенти мали нагоду послухати уривки із творів У. Самчука у неперевершеному виконанні заслуженого працівника культури України Василя Довжика.
На виставці були представлені фотоматеріали, спогади, меморії, пов’язані з життєвим та творчим шляхом письменника. У продемонстрованих художніх полотнах, організаторам вдалося відобразити страшну добу, що її Улас Самчук «сам бачив, чув, переживав» і описав у книгах «Волинь» та «Ost».