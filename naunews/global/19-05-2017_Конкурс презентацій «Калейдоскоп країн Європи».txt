Заголовок: Конкурс презентацій «Калейдоскоп країн Європи»
Дата: 19/05/2017
URL: https://nau.edu.ua/ua/news/2017/5/konkurs-prezentatsiy-kaleydoskop-krain-evropi.html
==================================================

Європейська Україна відзначає День Європи уже в п’ятнадцяте. Цього року нам є що святкувати: країна не на словах стала частиною великої європейської родини. Адже безвізовий режим відкриватиме для українців нові можливості та наочний приклад, як змінити життя на краще.
10-17 травня 2017 року, підтримуючи державну програму заходів – святкування зазначеної події в ННІМВ, Інформаційний центр ЄС спільно з кафедрою країнознавства і туризму до Дня Європи в Україні провели конкурс презентацій «Калейдоскоп країн Європи», під час якого студенти-міжнародники здійснили своєрідну віртуальну мандрівку країнами євроспілки. Результати конкурсу були  оголошені  18 травня  2017 року.
Мета конкурсу - сприяти засвоєнню набутих знань, стимулювати і активізувати пізнавальну активність студентів до вивчення географії, історії та культури країн ЄС, формувати вміння і навички підбору, аналізу та узагальнення матеріалу.
Під час презентацій власних проектів учасники конкурсу продемонстрували свої знання набуті в ННІМВ. Членам журі, до складу якого ввійшли завідувач кафедри країнознавства і туризму Г. Балабанов, професор кафедри В. Вишневський, координатор ІЦ ЄС А. Горобей було нелегко, адже кожен студент намагався  передати яскравий колорит презентованої країни, акцентуючи увагу на природних і  культурних особливостях та традиціях народу. Конкурсні роботи оцінюватимуться за критеріями оригінальності сюжету, розкриття теми, творчого підходу.
За підсумками конкурсу презентацій І місце виборола Арміне Мікоян.
Призерами конкурсу стали: Анастасія Гайченя, Яна Кота, Микита Побєгун, Лілія Стрекотенко.
Автори обраних робіт були відзначені грамотами та подарунками від Представництва ЄС в Україні, а кращі роботи розміщені на сайті ННІМВ.
Проведення заходів такого формату спрямоване на формування європейських цінностей у студентів, виховання поваги до культурного розмаїття та дотримання Прав Людини в сучасному світі.