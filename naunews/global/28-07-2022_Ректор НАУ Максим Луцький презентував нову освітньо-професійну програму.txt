Заголовок: Ректор НАУ Максим Луцький презентував нову освітньо-професійну програму
Дата: 28/07/2022
URL: https://nau.edu.ua/ua/news/2022/7/rektor-nau-maksim-lutskiy-prezentuvav-novu-osvitno-profesiynu-programu.html
==================================================

Нещодавно, у новому відкритому освітньому просторі кафедри комп’ютерних технологій дизайну і графіки Факультету архітектури, будівництва та дизайну (ФАБД) Національного авіаційного університету, ректор Максим Луцький презентував нову освітньо-професійну програму «ІТ-Дизайн».
Нова програма має на меті:
- формування фахівців, здатних розв’язувати складні спеціалізовані задачі в дизайні, що передбачають застосування певних теорій та методів розробки;
- ввести в дію креативний ресурс для розв’язання складних задач, в тому числі і програмування (веб-контент сайтів та інтерфейсів, моушен-, гейм-дизайн).
Реалізація освітнього продукту розпочнеться з початку нового навчального року з використанням новітніх мультимедійних технологій та технічних засобів.
На презентації були присутні:
- проректор з інноваційного навчання та інформатизації Олексій Михальченко;
- декан Аерокосмічного факультету Микола Кулик;
- декан Факультету транспорту, менеджменту і логістики Тетяна Мостенська;
- декан Факультету екологічної безпеки, інженерії та технологій Ірина Матвєєва;
- заступник директора Інституту інноваційних освітніх технологій Володимир Бут;
- декан Факультету архітектури, будівництва та дизайну Віктор Карпов;
- декан Факультету кібербезпеки, комп’ютерної та програмної інженерії Катерина Нестеренко;
- декан Факультету економіки та бізнес-адміністрування Сергій Смерічевський;
- завідувач кафедри комп'ютерних технологій дизайну і графіки Вікторія Василенко та інші.