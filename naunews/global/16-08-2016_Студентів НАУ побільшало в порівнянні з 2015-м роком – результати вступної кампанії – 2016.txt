Заголовок: Студентів НАУ побільшало в порівнянні з 2015-м роком – результати вступної кампанії – 2016
Дата: 16/08/2016
URL: https://nau.edu.ua/ua/news/2016/8/studentiv-nau-pobilshalo-v-porivnyanni-z-2015-m-rokom-–-rezultati-vstupnoi-kampanii-–-2016.html
==================================================

У порівнянні з 2015-м роком у поточному році вступна кампанія показала кращі результати. У 2016 році за час приймальної комісії було прийнято понад 43500 заяв, тоді як у попередньому 2015 році було зареєстровано 33721 вступну заяву.
Так, на 1-й курс освітнього ступеня «бакалавр» зараховано 2230 студентів, проти – 2139 студентів у 2015 році.
Студентів, що вступають одразу на 2-й та 3-й курси за освітнім ступенем «бакалавр» на базі освітньо-кваліфікаційного рівня «молодший спеціаліст» цього року також побільшало: статистика називає кількість у 1568 поданих заяв у 2016 році, проти – 1426 заяв у 2015 навчальному році.
Варто наголосити, що наступного 2017-го року освітньо-кваліфікаційний рівень «спеціаліст» буде прирівнюватися до освітнього рівня «магістр», тому кількість зарахованих абітурієнтів на спеціаліста у 2016 році цілком природньо зменшилася: у 2015 році було зараховано 784 осіб, тоді як у 2016 році кількість зарахованих студентів, у останній рік набору, склала 659 осіб. Також це зумовлено значним збільшенням місць державного замовлення освітньо-кваліфікаційного рівня «магістр» на держзамовлення. Цього року університету надали 1031 місце для зарахування на бюджет, а у попередньому 2015 кількість бюджетних місць для університету складала 644, що у 2 рази менше ніж у поточному.
Окрім того, слід зауважити, що набір студентів-іноземців та студентів на заочну форму навчання триває.