Заголовок: Звітна конференція Наукового товариства студентів, аспірантів, докторантів та молодих вчених
Дата: 27/02/2019
URL: https://nau.edu.ua/ua/news/2019/2/zvitna-konferentsiya-naukovogo-tovaristva-studentiv-aspirantiv-doktorantiv-ta-molodih-vchenih.html
==================================================

Відбулася звітна конференція Наукового товариства студентів, аспірантів, докторантів та молодих вчених НАУ.
З вітальним словом виступили проректор з наукової роботи Володимир Харченко та проректор з молодіжної політики та інноваційного навчання Оксана Вовк.
Голова НТСАДМВ НАУ Ксенія Семенова прозвітувала про діяльність команди Наукового товариства у 2018 році. Було проведено понад 200 наукових, освітніх та науково-популярних заходів. Активно велася співпраця з Малою академією наук. Наймасштабнішими та найбільш медійними подіями були два хакатони – Європейської космічної агенції та NASA, форум з кібербезпеки Practical Cyber Security Day, IEEE SYW Congress, Літня школа з космічних технологій та UAV HUB – подія для експертів з галузі БПЛА, організована спільно з Проектним офісом НАУ. Також цього року вдалося організувати відкриті лекції для студентів НАУ з Девідом О'Брайєном та Робертом Зубріним. Студенти НАУ традиційно брали участь у консурсі винаходів в рамках конференції Політ, спонсорами якої були Huawei, Netis, Paytomat, GlobalLogic, Lab01.
Регулярні заходи організовували резиденти Простору неформальної освіти NAU HUB – YEP, English Club NAU, NAU Startup Community, Avia Meetups, Літклуб Не той літак, візуально-аналітичні студії та інші. Серед колективних членів Наукового товариства найбільш активною була Асоціація студентів-біотехнологів НАУ. Вони організовували лекції з провідними науковцями та фестиваль наукового абсурду.
У 2018 році засновано Студентське конструкторське бюро NAU Rocket, яке вже має кілька успішних запусків ракет.
На Конференції також було озвучено бюджет найбільших заходів Товариства. На організацію заходів в НАУ від спонсорів, грантів та Громадського бюджету було залучено 2243 тис. грн. та 58 тис. грн. з бюджету університету на запити Студентської ради.
НТСАДМВ НАУ неодноразово потрапляло в сюжети національних та регіональних медіа – ICTV, Прямий, Еспресо, Голос столиці, День, Український інтерес. Згадками з ЗМІ Товариство позитивно впливало на репутацію університету.
Детальніше зі звітом і планом роботи на 2019 рік можна ознайомитися за посиланням:
http://bit.ly/YSANAU2019
Відбулися також вибори Правління НТСАДМВ НАУ на найближчі три роки. До Правління увійшли Сергій Гнатюк, Світлана Казмірчук, Роман Одарченко, Андрій Гізун, Леонід Коваленко, Валентин Майданюк, Валерія Палій, Марія Рощук, Владислав Гріга, Анна Закревська, Олег Мельничук, Віктор Самусь та Онідікачі Чіома Окору.
Також до складу Наглядової ради НТСАДМВ НАУ включено секретаря громадської ради при ДАСУ Богдана Долінце та заступника директора з комунікацій АТ "Укртрансгаз" Ігоря Кравчишина, які до того входили до складу Правління та ефективно відпрацювали свою каденцію.
Бажаємо новій команді продуктивної роботи на нових ідей!