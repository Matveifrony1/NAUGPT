Заголовок: Роль вищого навчального закладу у становленні майбутнього фахівця
Дата: 09/12/2014
URL: https://nau.edu.ua/ua/news/2014/12/rol-vishhogo-navchalnogo-zakladu-u-stanovlenni-majbutnogo-faxivczya.html
==================================================

5 грудня 2014 року доцент кафедри теорії та історії держави і права Вікторія Зуєва провела бесіду з учнями старших класів середньої загальноосвітньої школи І-ІІІ ступенів № 276 Деснянського району м. Києва на тему: «Роль вищого навчального закладу у становленні майбутнього фахівця».
Вікторія Зуєва наголосила, що роль вищої школи у вихованні молоді полягає в здійсненні цілеспрямованого процесу, який відбувається з урахуванням особливостей кожного конкретного навчального закладу. Адже науково-педагогічний склад значною мірою є носієм духовно-моральних, етичних, ділових якостей. Він визначає рівень взаємодії зі студентами та вплив на їхню свідомість з метою формування виваженої життєвої позиції, вміння здобувати необхідний досвід, здатності бути організаторами суспільно-політичного життя в країні.
Під час заходу старшокласники отримали відповіді на запитання, які переважно стосувалися умов вступу та особливостей навчання в Національному авіаційному університеті.