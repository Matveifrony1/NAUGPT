Заголовок: Американські та британські студії
Дата: 28/04/2015
URL: https://nau.edu.ua/ua/news/2015/4/amerikanski-ta-britanski-studii.html
==================================================

22-24 квітня 2015 року на  кафедрі іноземних мов і прикладної лінгвістики Гуманітарного інституту відбувся ІІІ Міжнародний симпозіум «Американські та британські студії: мовознавство, літературознавство, міжкультурна комунікація», організований спільно з Львівським національним університетом ім. Івана Франка та Відділом преси, освіти та культури Посольства США в Україні.
В симпозіумі взяли участь близько 120 учасників з семи країн світу: Німеччини, Канади, США, Нідерландів, Франції, Російської Федерації та України.
На пленарному засіданні зі вступним словом виступили директор Гуманітарного інституту Артур Гудманян, спеціаліст з англійської мови Держдепартаменту США Емілі Магазінер. Свої доповіді представили доктор філологічних наук, професор Київського національного лінгвістичного університету Наталія Висоцька, доктор біологічних наук, професор Національного університету біоресурсів і природокористування України Юрій Посудін, доктор педагогічних наук, професор Криворізького національного університету Зінаїда Бакум.
Засідання симпозіуму пройшли у трьох секціях: «Проблеми сучасної інтерпретації творів зарубіжної літератури», «Американські та британські студії», «Прикладна лінгвістика».