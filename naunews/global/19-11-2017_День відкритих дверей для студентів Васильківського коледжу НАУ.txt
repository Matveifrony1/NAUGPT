Заголовок: День відкритих дверей для студентів Васильківського коледжу НАУ
Дата: 19/11/2017
URL: https://nau.edu.ua/ua/news/2017/11/den-vidkritih-dverey-dlya-studentiv-vasilkivskogo-koledzhu-nau.html
==================================================

15 листопада 2017 року Національний авіаційний університет провів виїзний День відкритих дверей для студентів-випускників Васильківського коледжу НАУ, презентувавши навчальну, наукову, дослідницьку та міжнародну діяльність.
Інформували старшокурсників представники НН Інституту неперервної освіти та науковці випускових кафедр: збереження льотної придатності авіаційної техніки; менеджменту зовнішньоекономічної діяльності; авіоніки; систем управління літальних апаратів; авіаційних комп’ютерно-інтегрованих комплексів; соціальних технологій; авіаційних радіоелектронних комплексів.
Адміністрація Васильківського коледжу сприяла представникам університету в проведенні презентацій діяльності кафедр за спеціальностями та програмами, за якими у коледжі ведеться підготовка молодших спеціалістів.
Науковці провідних кафедр розповіли учасникам заходу про особливості підготовки фахівців в університеті, англомовне навчання, стажування, проходження практики та працевлаштування. Зацікавила студентів коледжу також інформація про кафедру військової підготовки; умови вступу на ІІ та ІІІ курси денної та заочної форм навчання; організацію студентського дозвілля; можливості заняття спортом; розмір стипендій; вартість навчання; наукову роботу молодих вчених; академічну мобільність студентів; паралельну вищу освіту тощо.
День відкритих дверей Національного авіаційного університету успішно відбувся для понад 180 випускників та студентів ІІІ курсу Васильківського коледжу НАУ.
Усі присутні отримали запрошення на День відкритих дверей НАУ, що відбудеться 2 грудня 2017 року та на індивідуальні консультації профільних кафедр.