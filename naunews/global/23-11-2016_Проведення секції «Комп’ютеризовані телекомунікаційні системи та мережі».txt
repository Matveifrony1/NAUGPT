Заголовок: Проведення секції «Комп’ютеризовані телекомунікаційні системи та мережі»
Дата: 23/11/2016
URL: https://nau.edu.ua/ua/news/2016/11/provedennya-sektsii-komp’yuterizovani-telekomunikatsiyni-sistemi-ta-merezhi.html
==================================================

22 листопада 2016 року о 13:30 в рамках науково-технічної конференції «Проблеми розвитку глобальної системи зв’язку, навігації, спостереження та організації повітряного руху CNS/ATM» відбулося засідання секції по напрямку «Комп’ютеризовані телекомунікаційні системи та мережі».
На початку конференції зі вступним словом виступив голова секції Георгій Конахович, який підкреслив історичну важливість розвитку IT індустрії в Україні.
Були обговорені ряд актуальних проблем: передача інформації в телекомунікаційних системах, кабельні та оптоволоконні системи і технології, технології транспортних телекомунікаційних систем і мережеві технології, бездротові телекомунікаційні системи та технології, інформаційні технології в телекомунікаціях.
Важливу проблему в зв'язку з воєнною ситуацією в Україні окреслив асистент кафедри телекомунікаційних систем Олександр Лавриненко, а саме впровадження пристроїв захищеного голосового радіоуправління функціями безпілотного літального апарата для вирішення поставлених завдань у військово-розвідувальних цілях.
Також важливу наукову проблему цивільних систем зв’язку порушила асистентка кафедри телекомунікаційних систем Анастасія Абакумова в доповіді: «Методика вибору оптимальної технології транспортної мережі». В результаті дослідження обраних систем на основі МАІ було встановлено, що за вибраними пріоритетами, серед порівнювальних систем  найкращою є мережа на базі технології IPoDWDM.
Під кінець наукової дискусії спільно з гостями і учасниками конференції ми проаналізували досвід зарубіжних колег і спробували знайти перспективні та нові напрями в IT індустрії.