Заголовок: Міжнародний курс ІСАО завершив свою роботу
Дата: 05/11/2018
URL: https://nau.edu.ua/ua/news/1/11/mizhnarodniy-kurs-isao-zavershiv-svoyu-robotu.html
==================================================

2 листопада 2018 року завершився міжнародний курс на тему: «Управління процесами відповідності Стандартам та Рекомендованим практикам ІСАО» (CAA Senior and Middle Managers Training Course: Managing Compliance with ICAO SARPs).
Сертифікати отримали учасникиз 25 країн (Білорусь, Вірменія, Казахстан, Киргизстан, Китай, Таджикистан, Туркменістан, Україна та Франція).
Пан Лю Цзюнь, представник посольства Китаю привітав усіх слухачів курсу та побажав їм успіху в досягненні взаєморозуміння стратегічних цілей ІСАО та очікуваних результатів на період 2017-2019 років та плідної співпраці у розробці, впровадженні та моніторингу дотримання стандартів та рекомендованих практик ІСАО.
Інструктор Ваджахат Бег, співробітник з впровадження програм ІСАО з Аеронавігаційного бюро штаб-квартири ІСАО, завдяки високому рівню компетентності та професіоналізму зумів встановити дружню атмосферу на курсі, всі учасники брали активну участь у живих дискусіях, ставили запитання та висловлювали свої пропозиції.
Крім того, корисними і цікавими були коментарі та доповнення Свена Халле, регіонального представника з впровадження аеронавігаційних систем із штаб-квартири ІСАО та Сарантіса Пуліменакоса, керівника програми з технічної підтримки з Регіонального офісу Євроконтролю Північно-Атлантичного бюро штаб-квартири ІСАО.
Після завершення курсу учасники розширили розуміння ефективного моніторингу за авіаційною безпекою та безпекою польотів, і тепер вони можуть застосувати свої знання, щоб допомогти своїм національним авіаційним адміністраціям у вдосконаленні процесу впровадження та контролю на відповідність стандартам ІСАО.
Щиру подяку за фінансову та організаційну підтримку цієї важливої події висловлюємо пані Фан Лю, Генеральному секретарю Ради ІСАО та Галині Сусловій, директору Інституту ІСАО.