Заголовок: Працівникам НАУ, які мають кошти на рахунках банку ПАТ "КБ "Хрещатик"
Дата: 07/04/2016
URL: https://nau.edu.ua/ua/news/2016/4/praczivnikam-nau-yaki-mayut-koshti-na-raxunkax-banku-pat-kb-xreshhatik.html
==================================================

На підставі постанови Правління Національного банку України від 05.04.16 № 234 «Про віднесення ПУБЛІЧНОГО АКЦІОНЕРНОГО ТОВАРИСТВА «КОМЕРЦІЙНИЙ БАНК «ХРЕЩАТИК» до категорії неплатоспроможних» виконавчою дирекцією Фонду гарантування вкладів фізичних осіб (далі – Фонд) 05.04.16 прийнято рішення № 463 про запровадження з 05.04.16 тимчасової адміністрації у ПАТ «КОМЕРЦІЙНИЙ БАНК «ХРЕЩАТИК» (далі - ПАТ "КБ "ХРЕЩАТИК").
Уповноваженою особою на здійснення тимчасової адміністрації у ПАТ "КБ "ХРЕЩАТИК" призначено працівника Фонду Костенка Ігоря Івановича.
Тимчасову адміністрацію у ПАТ "КБ "ХРЕЩАТИК" запроваджено строком на один місяць - з 05.04.16 по 04.05.16.
Протягом дії тимчасової адміністрації вкладники ПАТ "КБ "ХРЕЩАТИК" мають право отримати свої кошти за договорами банківського вкладу (депозиту), строк дії яких закінчився, та за договорами банківського рахунку (поточні і карткові рахунки). Виплати за зазначеними договорами здійснюються в розмірі вкладу, включаючи відсотки, нараховані на день початку процедури виведення Фондом банку з ринку, але не більше 200 000 грн.
Подавати до Фонду та/або до ПАТ "КБ "ХРЕЩАТИК" заяви на виплату коштів за договорами банківського рахунку та за договорами банківського вкладу, термін дії яких закінчився до введення та під час тимчасової адміністрації у ПАТ "КБ "ХРЕЩАТИК", не потрібно. За такими договорами виплата коштів здійснюватиметься за списками вкладників, які формує упоноважена особа Фонду на здійснення тимчасової адміністрації у банку.
Про час та порядок виплат вкладникам ПАТ "КБ "ХРЕЩАТИК" буде повідомлено додатково протягом 20 днів на офіційному сайті Фонду www.fg.gov.ua та на сайті ПАТ "КБ "ХРЕЩАТИК"
www.xcitybank.com.ua
.
Довідкова інформація за телефонами:
0 800 308-108 – «гаряча лінія» Фонду гарантування вкладів фізичних осіб (дзвінки по Україні безкоштовні);
0-800-305-505, (044) 490-25-00 (контакт-центр ПАТ "КБ "ХРЕЩАТИК").
https://www.xcitybank.com.ua/news/all/do-vkladnikiv-ta-inshikh-kreditoriv-banku-/