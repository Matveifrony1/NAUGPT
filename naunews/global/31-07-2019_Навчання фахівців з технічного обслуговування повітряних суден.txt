Заголовок: Навчання фахівців з технічного обслуговування повітряних суден
Дата: 31/07/2019
URL: https://nau.edu.ua/ua/news/2019/7/navchannya-fahivtsiv-z-tehnichnogo-obslugovuvannya-povitryanih-suden.html
==================================================

В Інституті неперервної освіти завершився триденний навчальний курс за програмою «Людський фактор при технічному обслуговуванні ПС». Слухачі курсів – представники Державного підприємства «АНТОНОВ» та Луцького ремонтного заводу «Мотор».
Програма навчального курсу передбачала опрацювання основних напрямів: характеристики працездатності й обмеження людини; соціальна психологія; фактори, що впливають на якість роботи; фізичне середовище; спілкування; людська помилка; ризики на робочому місці.
Заняття проводила старший викладач кафедри аеронавігаційних систем Факультету аеронавігації, електроніки та телекомунікацій Людмила Благая. Слухачі курсів відзначили змістовність тематичного курсу та актуальність презентаційних матеріалів. Вони переконані у необхідності подальшого проведення курсів за зазначеною програмою.
Організаційно-методичне забезпечення навчального процесу здійснює Навчально-консультативний центр підвищення кваліфікації ННІНО. Телефон для довідок: 406-70-34, e-mail:
kpk@nau.edu.ua