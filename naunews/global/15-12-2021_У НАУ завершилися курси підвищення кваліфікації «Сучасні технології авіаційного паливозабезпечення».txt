Заголовок: У НАУ завершилися курси підвищення кваліфікації «Сучасні технології авіаційного паливозабезпечення»
Дата: 15/12/2021
URL: https://nau.edu.ua/ua/news/2021/12/u-nau-zavershilisya-kursi-pidvishchennya-kvalifikatsii-suchasni-tehnologii-aviatsiynogo-palivozabezpechennya.html
==================================================

На замовлення ТОВ «Нью Системс АМ» та ТОВ «Скай Джет Х», в період з 06 по 09 грудня 2021 року Навчально-науковим інститутом неперервної освіти (ННІНО) Національного авіаційного університету було проведено курси підвищення кваліфікації за програмою «Сучасні технології авіаційного паливозабезпечення».
Слухачі курсів:
- інженерно-технічний склад;
- лаборанти, техніки, оператори, заправники, які займаються експлуатацією об'єктів авіапаливозабезпечення, підготовкою палива до видачі, забезпеченням заправки повітряних суден в Міжнародному аеропорту «Харків».
Програма курсів затверджена Державною авіаційною службою України (Сертифікат Державіаслужби GH011). Періодичність навчання регламентована програмою і становить 1 раз на 2 роки.
Керівник проекту - професор кафедри хімії і хімічної технології Факультету екологічної безпеки, інженерії та технологій (ФЕБІТ) НАУ, к.т.н. Матвєєва Олена Львівна.
Крім основної програми, було проведено виїзне заняття на базі паливозаправної служби аеропорту Харків, де фахівці мали змогу реалізувати отримані теоретичні знання на практиці.
По завершенню навчання слухачі курсів отримали сертифікати про підвищення кваліфікації.
Замовники курсів відзначили важливість проведення таких занять, високий науково-педагогічний рівень їх проведення, змістовність та пізнавальність тематичного курсу.