Заголовок: Шляхом до професійного становлення
Дата: 26/10/2015
URL: https://nau.edu.ua/ua/news/2015/10/shlyaxom-do-profesijnogo-stanovlennya.html
==================================================

1-22 жовтня 2015 року в Навчально-науковому Гуманітарному інституті відбулася серія занять під загальною назвою «Місія психологів та фахівців цивільного захисту у трансформації соціальних процесів». Засідання пройшли у рамках плану роботи інтерактивного клубу «Крок до успіху» та наукового студентського гуртка «Професійне становлення майбутнього фахівця ВТНЗ (психолого-педагогічні аспекти)». Їх організували старші викладачі кафедри педагогіки та психології професійної освіти Т. Ільїна та Л. Хоменко-Семенова. Гостями заходів були представники ГО «Українська асоціація фахівців з подолання наслідків психотравмуючих подій – Психологічна кризова служба» та члени Європейської федерації психоаналітичної психотерапії.
Метою заходів - підвищення психологічної грамотності студентів-психологів Навчально-наукового Гуманітарного інституту та студентів-майбутніх фахівців з цивільного захисту Навчально-наукового інституту Екологічної безпеки при роботі з людьми, що перебувають під впливом бойового стресу та постраждалими через дії в зоні АТО.
Майбутні фахівці отримали інформацію про природні реакції людини, що перебуває під впливом будь-якої стресової ситуації  та психологічні особливості людей, що перебували під впливом бойового стресу в зоні АТО.
Учасникам були надані професійні рекомендації щодо стресових та психотравматичних подій у власному житті та продемонстровані шляхи їх подолання.
Студенти висловили вдячність за проведені семінари та побажання продовжити зустрічі, зокрема на тему «Перша психічна допомога, кризова інтервенція».