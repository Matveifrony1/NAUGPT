Заголовок: У Національному авіаційному університеті відбулася пізнавальна зустріч про Чорнобильську катастрофу в контексті політики національної пам’яті
Дата: 29/04/2024
URL: https://nau.edu.ua/ua/news/2024/4/u-natsionalnomu-aviatsiynomu-universiteti-vidbulasya-piznavalna-zustrich-pro-chornobilsku-katastrofu-v-konteksti-politiki-natsionalnoi-pam’yati.html
==================================================

26 квітня
в першому корпусі НАУ, за організації відділу по роботі зі студентами відбулась зустріч з головним спеціалістом відділу аналізу тоталітарних режимів Управління наукового забезпечення політики національної пам’яті
Віталієм Бака
.
Відбулася відкрита лекція на тему:
«Чорнобильська катастрофа в політиці національної пам’яті»
. На заході
були присутні
студенти, викладачі та співробітники університету.
У доповіді були оглянуті
важливість й сутність політики національної пам'яті, зазначено вагомість Чорнобильської катастрофи у світовій та українській історії.
Зокрема
Віталій Бака розповів про
передумови створення ЧАЕС. Також доповідач згадав про інформацію з архіву СБУ, в якій йшлося про низку проблем, які були наявні ще до катастрофи.
За словами Віталія,
однією з основних проблем, яка і спричинила велику кількість жертв, була непроінформованість населення. Уперше ж про катастрофу заговорили шведи, коли помітити над Стокгольмом перевищення радіаційного фону.
Дуже показовою історією щодо злочинів партійної еліти є не скасований першотравневий парад у Києві. Врешті, як зазначив спеціаліст, саме Чорнобильська катастрофа і стала однією з причин розпаду СРСР.
Наприкінці ж лекції
слухачі поставили низку запитань
про тогочасні події лектору, а також подякували за надану інформацію.