Заголовок: На Факультеті міжнародних відносин проведено засідання секцій XI Всесвітнього конгресу «Авіація в XXI столітті» — «Безпека в авіації та космічні технології»
Дата: 04/10/2024
URL: https://nau.edu.ua/ua/news/2024/10/na-fakulteti-mizhnarodnih-vidnosin-provedeno-zasidannya-sektsiy-xi-vsesvitnogo-kongresu-aviatsiya-v-xxi-stolitti-—-bezpeka-v-aviatsii-ta-kosmichni-tehnologii.html
==================================================

Професорсько-викладацький склад, студенти та аспіранти Факультету міжнародних відносин взяли участь у
XI Всесвітньому конгресі «Авіація в XXI столітті»
— «Безпека в авіації та космічні технології» за напрямком
«Сучасні міжнародні відносини в умовах глобальних викликів».
Робота конгресу була
організована за секціями:
«Міжнародне економічне співробітництво України у авіаційній та космічній сферах»;
«Міжнародні відносини в умовах глобальних викликів сучасності»;
«Трансформація журналістики та реклами в контексті сучасних трендів інформаційного світу»;
«Авіація та космонавтика в епоху турбулентності: міжнародно-правова відповідь»;
«Мультимедійні технології та системи».
Учасники заходу
представили 68 доповідей
на актуальні для суспільства теми, особливо в контексті поточних викликів війни. Доповіді стосувалися глобальних горизонтів міжнародного співробітництва України в авіаційній і космічній сферах; викликів в управлінні аеропортами в умовах інноваційного розвитку, особливостей інтеграції українських авіакомпаній в європейський ринок авіаперевезень в умовах війни; багатосторонньої економічної дипломатії ІСАО і проблем розвитку авіаційної галузі України.
На секціях також обговорено
особливості трансформації бізнес-моделей українських авіакомпаній в умовах війни; енергетичну дипломатію в сучасних українсько-американських відносинах; публічні політичні комунікації та просування національних аерокосмічних проєктів у міжнародному середовищі. Окрім цього розглянули питання документальної журналістики як зброї інформаційної війни; основних пріоритетів міжнародно-правового співробітництва в сфері цивільної авіації тощо.