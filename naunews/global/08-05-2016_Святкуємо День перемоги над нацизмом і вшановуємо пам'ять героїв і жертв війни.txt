Заголовок: Святкуємо День перемоги над нацизмом і вшановуємо пам'ять героїв і жертв війни
Дата: 08/05/2016
URL: https://nau.edu.ua/ua/news/2016/5/svyatkuemo-den-peremogy-nad-naczizmom-i-vshanovuemo-pamyat-geroiv-i-zhertv-viyny.html
==================================================

Дорогі друзі і колеги, вітаю всіх Вас із Днем перемоги над нацизмом!!!
Сьогодні ми вшановуємо подвиги героїв і світлу пам'ять загиблих заради миру в боротьбі з нацистами і фашистами.
Примирення народів, країн, націй, родин і окремих людей, а також єднання в боротьбі зі злом, тероризмом і військовою агресією - ось на що мають бути спрямовані наші зусилля заради збереження та розвитку людства.
Україна має величезні втрати як у Другій світовій війні, так і в нинішній боротьбі з іноземною агресією на Сході країни.
Немає нічого дорожчого за людське життя і тому наше єднання навколо його збереження, створення комфортних умов для здобуття освіти, соціально-культурного розвитку та професійної самореалізації кожної людини, незалежно від національності та віросповідання,  - це є запорука недопущення війн і самознищення людства.
Бажаю всім нам миру, добра та благополуччя!
З повагою,
в.о. ректора НАУ, професор, доктор технічних наук, заслужений діяч науки і техніки України, Володимир Харченко.