Заголовок: В АКЛ НАУ пройшов День самоврядування
Дата: 11/12/2017
URL: https://nau.edu.ua/ua/news/2017/12/v-akl-nau-proyshov-den-samovryaduvannya.html
==================================================

Протягом декількох місяців заступник директора з виховної роботи Тетяна Іванюк, педагог-організатор Анастасія М’ячкова разом з органами учнівського самоврядування готувались до Дня самоврядування в АКЛ НАУ.
Навчальний процес Авіакосмічного ліцею проходив під чітким контролем адміністрації школи у складі директора школи – Євгенія Хачатурова та його помічників: заступника директора з навчально-виховної роботи Сергія Стецька та заступника з виховної роботи  АнастасіїДудки. А вчителями, які проводили уроки були також учні. Вони заздалегідь ознайомилися з навчальною програмою та разом з учителями готували урок: складали конспекти уроків, підбирали цікавий матеріал. Отже, «майбутні вчителі» проявили неабиякий хист у підготовці та під час проведення уроків.
Цього дня кожен мав певні обов’язки та доручення, свій сектор роботи, за який він ніс відповідальність протягом робочого дня. Це дало змогу ліцеїстам побути дорослими та самостійними, приймати рішення, розв’язувати проблеми та задачі різного характеру – це був хороший тренінг на майбутнє.
Завершився День самоврядування в ліцеї підсумковою нарадою керівників та лідерів учнівського самоврядування, під час якої старшокласники поділилися враженнями про захід, обговорили результати своєї діяльності.
Традиційно в АКЛ НАУ, разом із Днем самоврядування, була проведена акція «Кольорова терапія» (4-8 грудня), у якій брали участь не тільки учні, а й педагогічний колектив. Умови акції прості: щодня, починаючи з понеділка потрібно одягати річ або аксесуар певного кольору. Це стало дуже актуальним для винахідливих та стильних модниць та модників ліцею. У понеділок (4.12) ліцеїсти розфарбувались червоним кольором, який традиційно вважається кольором лідера. У вівторок (5.12) - синій колір – колір неба, атрибут філософської думки та внутрішньої сили. Середа (6.12) пройшов у ліцеї під позитивним та апетитним кольором – жовтим. У четвер (7.12) відбувся День самоврядування, де усі були в святковому вбранні. П'ятницю (8.12) учні АКЛ НАУ зустріли з фіолетовим кольором.