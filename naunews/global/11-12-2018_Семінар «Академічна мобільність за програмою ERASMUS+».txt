Заголовок: Семінар «Академічна мобільність за програмою ERASMUS+»
Дата: 11/12/2018
URL: https://nau.edu.ua/ua/news/1/12/seminar-akademichna-mobilnist-za-programoyu-erasmus.html
==================================================

Презентацію можливостей програми Еразмус+ для студентів і викладачів, участь у різних освітніх заходах, спільних проектах та партнерствах, розповсюдження інформації про цілі програми, ознайомлення з процедурою подання документів й обміну досвідом участі викладачів і студентів в програмах Erasmus+ КА1 обговорили учасники семінару «Академічна мобільність за програмою ERASMUS+». Організатором заходу виступив Інститут новітніх технологій та лідерства.
Катерина Бабікова, директор Інституту новітніх технологій та лідерства наголосила на тому, що головна мета Проекту в рамках програми Erasmus + KA1, партнерами якого є близько 20 університетів Європи, – це надання допомоги Україні у створенні більш функціональної системи підготовки фахівців в контексті відповідних соціально політичних умов; виділення системи професійних компетентностей; впровадження в систему вищої освіти інноваційних підходів, курсів і методів навчання; застосування нових форм співпраці між університетами, професійними навчальними закладами та відповідними сферами виробництва.
Маргарита Бугера,керівник сектору академічної мобільності розповіла про участь НАУ в програмі мобільності Erasmus+, організацію проведення нових конкурсів Erasmus+ КА1. Також вона повідомила про вимоги до студентів та викладачів, які бажають взяти участь у програмі мобільності, підготовку необхідних документів на навчання, викладання та стажування за програмами академічної мобільності нових учасників, критерії відбору, перезарахування результатів навчання.
Присутні дійшли спільної думки, що участь українських університетів в Програмі Еразмус+ є цілком виправданою і необхідною.