Заголовок: Перші підсумки вступної кампанії НАУ 2022
Дата: 19/09/2022
URL: https://nau.edu.ua/ua/news/2022/9/pershi-pidsumki-vstupnoi-kampanii-nau-2022.html
==================================================

Завершився перший етап цьогорічної вступної кампанії.
На сторінці «Вступ 2022» офіційного сайту Національного авіаційного університету оприлюднено накази про зарахування вступників освітнього ступеня Бакалавр. Загалом до НАУ зараховано понад 2,5 тис. вступників.
Серед найпопулярніших спеціальностей за результатами зарахування стали кібербезпека, менеджмент та психологія. Також, багато вступників обрали напрямки підготовки "Авіаційний транспорт" та "Транспортні технології".
Крім того, порівняно з минулим роком, майже вдвічі збільшилось вступників за спеціальністю «Дизайн» та правничими напрямками підготовки.
Слід зазначити, що середній конкурсний бал для вступу у НАУ цього року склав 159,7.
Наразі, вступна кампанія триває.