Заголовок: Профорієнтаційні заходи для майбутніх студентів Аерокосмічного факультету
Дата: 15/03/2021
URL: https://nau.edu.ua/ua/news/2021/3/praforientatsiyni-zahodi-dlya-maybutnih-studentiv-aerokosmichnogo-fakultetu.html
==================================================

В рамках профорієнтаційної роботи 12 березня на кафедрі Гідрогазових систем Аерокосмічного факультету пройшла зустріч зі студентами спеціальності 133 «Галузеве машинобудування» Київського коледжу комп’ютерних технологій та економіки НАУ.
Студентів ознайомили із теоретичними та практичними засадами використання вивчених знань на базі університету.
Так, викладач кафедри Тарасенко Т.В. провів оглядову екскурсію по навчальним лабораторіям кафедри та розповів про принципи роботи кожного стенду представлених в лабораторіях, про технічне забезпечення у відповідній сфері та методи обробки та використання практичних та лекційних знань.
Викладач Макаренко Р.О. наочно продемонстрував в комп’ютерному класі як, студенти вивчають такі дисципліни як «3D моделювання» та «САПР».
Основа успіху майбутніх професіоналів полягає у практичному забезпеченні університету та, власне напрацювання та, удосконалення навичок кваліфікованого спеціаліста.
Тож для студентів коледжу провели екскурсію в навчальному ангарі, де розміщені літаки та вертольоти, які є працездатними, препарованими, адаптованими до навчального процесу і мають наземне технологічне обладнання, що дає можливість підходу до будь якої зони ЛА з метою відпрацювання та тренажу ремонтних і регламентних робіт в навчальних, наукових та виробничих цілях.