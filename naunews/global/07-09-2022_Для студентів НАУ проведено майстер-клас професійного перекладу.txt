Заголовок: Для студентів НАУ проведено майстер-клас професійного перекладу
Дата: 07/09/2022
URL: https://nau.edu.ua/ua/news/2022/9/dlya-studentiv-nau-provedeno-mayster-klas-profesiynogo-perekladu.html
==================================================

1 вересня на Факультеті лінгвістики та соціальних комунікацій (ФЛСК) Національного авіаційного університету для здобувачів вищої освіти спеціальності 035 «Філологія» було проведено майстер-клас з досвідченим фахівцем Дариною Мелашенко.
Під час заходу перекладач поділилась своїм досвідом професійної діяльності. Одним з викликів для неї як для перекладача став переклад книги відомого філософа Ніцше «По той бік добра і зла».
Не менш цікаво присутнім було почути і про практику усного перекладу. Так, одним із кейсів був переклад психологічних семінарів, які мали різний формат, а саме як варіант освітніх заходів, так і безпосередньо психологічна практика. При такій роботі певним викликом можуть стати особисті емоції, оскільки тема перекладу може бути сприйнята надто близько, якщо вона актуальна для самого перекладача, або емоційна напруга може бути викликана неочікуваними емоціями людини, яка звернулась за психологічною допомогою.
Тема зустрічі викликала жваве обговорення.
Висловлюємо вдячність Дарині Мелашенко за цікавий та змістовний майстер-клас.