Заголовок: Відбулася зустріч першокурсників Юридичного факультету НАУ з головою Профбюро факультету
Дата: 12/10/2022
URL: https://nau.edu.ua/ua/news/2022/10/vidbulasya-zustrich-pershokursnikiv-yuridichnogo-fakultetu-nau-z-golovoyu-profbyuro-fakultetu.html
==================================================

Голова Профбюро Юридичного факультету (ЮФ) Національного авіаційного університету Олена Леуська для студентів першого курсу провела онлайн-лекцію у вигляді презентації на тему «ППОСАД НАУ. Що це таке та як стати членом організації».
Голова організації конструктивно та на прикладах донесла до присутніх інформацію про діяльність, завдання, цілі Профбюро ЮФ, його структуру та безпосередньо обов’язки членів Первинної профспілкової організації студентів, аспірантів та докторантів НАУ. Акцентовано також увагу молоді на минулорічних досягненнях та організованих заходах, поїздках, конкурсах тощо.
«Профбюро Юридичного факультету – це дружній колектив однодумців, які здійснють соціальну підтримку студентів, вчасно інформують про новини університету, створюють цікавий та корисний відпочинок для здобувачів освіти. Також ми працюємо над благодійністю та соціальним розвитком. Співпраця з нами допомагає навчитися нести відповідальність, розвиває комунікативні навички та вміння працювати в команді, допомагати в складних життєвих обставинах. Запрошуємо кожного з Вас до активної та продуктивної роботи для досягнення спільної мети», - зазначила Олена Леуська.
Наприкінці заходу обрано профоргів груп, які і будуть підтримувати зв'язок між групою та Профбюро факультету.