Заголовок: Ректор НАУ Максим Луцький зустрівся з Надзвичайним і Повноважним Послом Республіки Куба в Україні пані Натача Діас Агілера
Дата: 14/01/2022
URL: https://nau.edu.ua/ua/news/2022/1/rektor-nau-maksim-lutskiy-zustrivsya-z-nadzvichaynim-i-povnovazhnim-poslom-respubliki-kuba-v-ukraini-pani-natacha-dias-agilera.html
==================================================

Сьогодні до Національного авіаційного університету завітала кубинський дипломат Натача Діас Агілера.
Гостей зустрічали:
- Максим Луцький, ректор НАУ;
- Ірина Зарубінська, проректор з міжнародного співробітництва і освіти НАУ.
До зустрічі також долучилися:
- Петро Куликов, президент Спілки ректорів закладів вищої освіти України, ректор Київського національного університету будівництва та архітектури;
- Євген Кутявин, віцепрезидент Асоціації Аеропортів України.
Під час візиту, Максим Луцький й Натача Діас Агілера обговорили співробітництво у сфері освіти і науки між навчальними закладами України та Республіки Куба і організацію співпраці між університетами обох країн.
В ході зустрічі Максим Луцький, як ректор провідного авіаційного університету України, висловив готовність до співпраці з навчальними закладами Куби в рамках програми академічної мобільності студентів і викладачів.
Гості також ознайомились з науково-технічним потенціалом університету та відвідали навчальний ангар і музей Національного авіаційного університету.