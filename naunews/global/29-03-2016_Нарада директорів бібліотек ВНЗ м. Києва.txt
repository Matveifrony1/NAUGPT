Заголовок: Нарада директорів бібліотек ВНЗ м. Києва
Дата: 29/03/2016
URL: https://nau.edu.ua/ua/news/2016/3/narada-direktoriv-bibliotek-vnz-m-kieva.html
==================================================

24 березня 2016 року к.соц.ком. Вахнован В.Ю., директор НТБ НАУ, к.т.н., доцент Іванкевич О.В., заступник директора з питань інформаційно-технічного забезпечення НТБ НАУ взяли участь у засіданні директорів університетських бібліотек та засіданні секції університетських бібліотек УБА, яке відбулося у Науковій бібліотеці ім. М. Максимовича КНУ ім. Тараса Шевченка. Присутні обговорювали прийняття урядом Стратегії розвитку бібліотечної справи в Україні до 2025 р., зміни в нормативно-законодавчій бази, започатковані проекти «БібліоСинергія» та «Нульова терпимість до плагіату».
Було наголошено, що бібліотеки вишів мають значний потенціал, який можна ефективно реалізувати тільки шляхом інтеграції бібліотек в єдине інформаційне середовище, шляхом їх долучення до консорціумів e-VERUM та ElibUkr. Крім того, в рамках надання бібліотеками експертно-консультативних послуг важливим є використання ресурсу ujs.org.ua, як важливого джерела інформації щодо підвищення рівня української наукової періодики.
Під час заходу відбувся плідний обмін досвідом роботи та були обговорені перспективи діяльності вузівських бібліотек України.