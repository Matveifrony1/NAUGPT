Заголовок: НАУвці серед учасників круглого столу «Європейський Союз за розумне та стійке зростання. ЄС для Грузії»
Дата: 14/07/2022
URL: https://nau.edu.ua/ua/news/2022/7/nauvtsi-sered-uchasnikiv-kruglogo-stolu-evropeyskiy-soyuz-za-rozumne-ta-stiyke-zrostannya-es-dlya-gruzii.html
==================================================

11 липня науково-педагогічні працівники та здобувачі третього (аспіранти) освітньо-наукового рівня за спеціальністю 081 «Право» Юридичного факультету (ЮФ) Національного авіаційного університету взяли участь у круглому столі на тему «Європейський Союз за розумне та стійке зростання. ЄС для Грузії», який організовано Сухумським державним університетом (Грузія).
Головним меседжем ректора Сухумського державного університету Зураба Хонелідзе стало значення якості освіти як запоруки успіху у всіх сферах діяльності. «Обираючи свободу», зазначив ректор - «немає значення якої національності та представниками якої країни є здобувачі вищої освіти, головним залишається право на якісну освіту, з якої в країні все починається».
Під час проведення круглого столу були обговоренні питання інвестиційного, трудового, фінансового права тощо. Учасниками розглянуті актуальні екологічні проблеми та запропоновані зміни законодавства відповідно до стандартів ЄС, визначені новітні підходи до регулювання криптовалюти, висловлені думки щодо впровадження нових технологій в агробізнесі, проаналізовано сучасні тенденції в управлінні персоналом.
Аспіранти ЮФ НАУ у своїх доповідях зауважили на необхідності впровадження міжнародних стандартів до локального законодавства та забезпеченні ефективного механізму контролю за їх виконанням, а також окреслили основні пріоритетні завдання реформування трудового законодавства на шляху до Європейського Союзу.
Аспірантами та докторантами з Грузії, Німеччини, Литви, США та інших країн висловлено слова підтримки учасникам з України. «Сподівань, що скоро все налагодиться, а після Вашої перемоги ми зможемо всі разом спокійно працювати та здійснювати наукові дослідження», - зазначили вони.
Такі заходи сприяють науковій міжнародній співпраці та формуванню позитивного іміджу Юридичного факультету Національного авіаційного університету на міжнародному рівні.