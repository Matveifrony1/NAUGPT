Заголовок: Визнання здобутків НАУ на міжнародних виставках
Дата: 26/10/2018
URL: https://nau.edu.ua/ua/news/1/10/viznannya-zdobutkiv-nau-na-mizhnarodnih-vistavkah.html
==================================================

23–25 жовтня 2018 року Національний авіаційний університет взяв участь у роботі Х Міжнародної виставки «Інноватика в сучасній освіті» та  VІІІ Міжнародної виставки освіти за кордоном «WorldEdu».
Представники НАУ презентували відвідувачам:освітні програми, проекти та можливості їх ефективної реалізації; багаторічний власний досвід навчальної та наукової діяльності в системі вищої освіти; інновації з підвищення якості вищої освіти;надання якісних освітніх послуг; досвід міжнародної співпраці в реалізації спільних освітніх проектів;  технології якісної підготовки до ЗНО; перспективи навчання англійською мовою; навчання на кафедрі військової підготовки; видавничу діяльність та науково-методичний супровід навчального процесу.
Приємним моментом першого дня роботи виставки стало нагородження Національного авіаційного університету законкурсну роботу з тематичної номінації «Міжнародна співпраця як фактор сучасного розвитку закладу освіти в умовах глобалізації та інтернаціоналізації освіти» (керівник проекту – Наталія Муранова, директор НН ІНО). Отримав почесну нагороду: золоту медаль та Диплом Артур Гудманян, проректор з навчальної роботи НАУ.
Університет також відзначено Дипломом за  активну участь і презентацію інноваційних технологій навчання, а ректора НАУ Володимира Ісаєнка – Подякою за активну організаторську роботу з упровадження інноваційних технологій в освітню практику.
У виставковому павільйоні університет представляли співробітники та студенти Гуманітарного інституту,Інституту аеронавігації, електроніки та телекомунікацій; Інституту неперервної освіти, представники Приймальної комісії, редакційно-видавничого відділу, НТБ, Коледжу інформаційних технологій та землевпорядкування, кафедри військової підготовкиНАУ.
Активна участь у заходісприяла налагодженню ділових контактів НАУ як з вітчизняними, так і з зарубіжними партнерами.