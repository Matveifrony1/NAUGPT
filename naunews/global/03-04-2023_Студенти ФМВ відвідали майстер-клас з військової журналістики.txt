Заголовок: Студенти ФМВ відвідали майстер-клас з військової журналістики
Дата: 03/04/2023
URL: https://nau.edu.ua/ua/news/2023/3/studenti-fmv-vidvidali-mayster-klas-z-viyskovoi-zhurnalistiki.html
==================================================

Кореспондент Військового телебачення В’ячеслав Назаренко провів майстер-клас «Особливості роботи журналіста у висвітленні воєнних дій» для студентів Факультету міжнародних відносин НАУ.
Гість розказав про сучасний інформаційний простір, роль журналіста в формуванні громадської думки та етичні норми при роботі з чутливою інформацією.
В’ячеслав Назаренко поділився правилами, яких варто дотримуватися при висвітленні війни та на що потрібно звернути увагу при підготовці журналістських матеріалів. Воєнний журналіст розповів про власний досвід перебування у сірій зоні та важливість взаємодії з військовими на позиціях.
Доповідач відповів на численні питання студентів та викладачів, зокрема, про роботу воєнним журналістом та стресостійкість, яка потрібна, щоб працювати на фронті, чому вирішив займатися воєнною журналістикою та які професійні навички необхідно мати для роботи військового журналіста, а також про важливість дотримання етичних норм і репутаційну відповідальність медіа.