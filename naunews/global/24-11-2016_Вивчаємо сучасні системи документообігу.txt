Заголовок: Вивчаємо сучасні системи документообігу
Дата: 24/11/2016
URL: https://nau.edu.ua/ua/news/2016/11/vivchaemo-suchasni-sistemi-dokumentoobigu.html
==================================================

22 листопада 2016 року завідувач кафедри історії та документознавства Навчально-наукового Гуманітарного інституту І. Тюрменко та викладачі кафедри – доцент В. Юрченко, старший викладач О. Ількова провели відкриті лекції для студентів Коледжу інформаційних технологій та землевпорядкування Національного авіаційного університету, які навчаються за спеціалізацією «Діловодство». Предметом лекції став аналіз сучасних тенденцій в реалізації систем документообігу, зокрема електронного. Лекція викликала жваву дискусію присутніх та спонукала їх до роздумів щодо оптимізації документообігу на підприємствах і в установах.
На завершення зустрічі викладачі надали інформацію про спеціальність «Інформаційна, бібліотечна та архівна справа», розповіли про бази практик, можливості працевлаштування та переваги професії на ринку праці. Із заступником директора з навчальної роботи Світланою Гапон та викладачем коледжу Антоніною Богінською були обговорені питання щодо узгодження навчальних планів задля надання можливості випускникам коледжу продовжити своє навчання за цією спеціальністю та отримати вищу освіту в Національному авіаційному університеті.