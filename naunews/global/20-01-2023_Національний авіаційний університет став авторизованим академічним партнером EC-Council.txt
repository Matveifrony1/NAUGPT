Заголовок: Національний авіаційний університет став авторизованим академічним партнером EC-Council
Дата: 20/01/2023
URL: https://nau.edu.ua/ua/news/2023/1/natsionalniy-aviatsiyniy-universitet-stav-avtorizovanim-akademichnim-partnerom-ec-council.html
==================================================

За ініціативи завідувача кафедри телекомунікаційних та радіоелектронних систем ФАЕТ НАУ Романа Одарченка та декана Факультету комп'ютерних наук та технологій Сергія Гнатюка Національний авіаційний університет став авторизованим академічним партнером EC-Council. Завдяки цьому для наших студентів відкрились нові можливості сертифікації в галузі кібербезпеки, а саме стала більш доступною ціла лінійка курсів від
EC-Council
.
Викладачі НАУ отримують можливість доступу до унікальних навчальних матеріалів для їх імплементації в навчальний процес.
Відтепер студенти університету можуть значно підвищити свою кваліфікацію, отримавши затребувані навички за допомогою сертифікації кібербезпеки від EC-Council.
Всесвітньо визнані сертифікати EC-Council з кібербезпеки в галузі етичного хакерства, захисту мереж, комп'ютерної криміналістики та багатьох інших галузей, дають всебічне розуміння останніх концепцій безпеки, передового досвіду та технологій.
EC-Council пропонує програми сертифікації з кібербезпеки для фахівців різних рівнів, від новачка до професіонала. Тому кожен студент та викладач НАУ знайдуть для себе потрібну сертифікаційну програму.
Національний авіаційний університет і надалі продовжуватиме готувати висококваліфікованих фахівців з кібербезпеки!