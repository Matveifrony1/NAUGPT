Заголовок: Делегація НАУ відвідала з робочим візитом Тайчжоу
Дата: 09/11/2019
URL: https://nau.edu.ua/ua/news/2019/11/delegatsiya-nau-vidvidala-z-robochim-vizitom-taychzhou.html
==================================================

Делегація НАУ на чолі з ректором Володимиром Ісаєнком перебувала з дводенним візитом  у місті Тайчжоу (КНР).
Представники університету взяли участь у роботі Міжнародної конференції по співпраці талантів, під час якої презентували свої проекти потенційним інвесторам та партнерам. Серед учасників конференції представники  України, Білорусі, Великобританії, Індії, Італії, Китаю, Малайзії, Нідерландів, Німеччини, США та іншіх країн світу.
Володимир Ісаєнко разом з генеральним директором компанії Golden Egg Лі Люменом зустрівся з Міністром трудових ресурсів та соціального забезбечення Тайчжоу Сю Шибіном, заступником Міністра Чень Дунюном, керівником офісу трудових ресурсів та соціального забезпечення Ма Дечіу та керівником відділу розвитку талантів та маркетингу Хун Занєм. Сторони обговорили подальшу  співпрацю нашого університету та міста Тайчжоу, зокрема, щодо створення спільних проектів та навчання китайських студентів в НАУ.
В рамках роботи Міжнародної конференції делегація університету здійснила візит до Тайчжоуського університету.   Під час зустрічі з керівництвом університету обговорено питання налагодження та розширення співробітництва в галузі підготовки та перепідготовки фахівців авіаційної галузі, БПЛА, еко-біо технології та вивчення української мови китайськими студентами. Сторони домовились  укласти угоду про співробітництво з науково-дослідної та освітньої діяльності, яку планується підготувати та підписати під час візиту делегації університету Тайчжоу в середині грудня цього року.
Також представники університету відвідали машинобудівельний завод Geely. Делегацію ознайомили з історією створення компанії,  виробництвом та процесами менеджменту та логістики. Керівництво компанії Geely зазначило, що розглядає можливості  співробітництва з НАУ в напрямку запровадження проекту розробки екологічного палива для двигунів.