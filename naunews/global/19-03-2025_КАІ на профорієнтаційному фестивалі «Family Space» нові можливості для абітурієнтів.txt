Заголовок: КАІ на профорієнтаційному фестивалі «Family Space»: нові можливості для абітурієнтів
Дата: 19/03/2025
URL: https://nau.edu.ua/ua/news/2025/3/kai-na-proforientatsiynomu-festivali-family-space-novi-mozhlivosti-dlya-abiturientiv.html
==================================================

Державний університет «Київський авіаційний інститут»
активно проводить профорієнтаційну
роботу як у межах університету, так і в закладах середньої освіти, закладах фахової передвищої освіти, центрах та організаціях, які працюють з потенційними абітурієнтами.
15 березня 2025 року
команда КАІ у складі всіх факультетів взяла участь у профорієнтаційному фестивалі
«Family Space»,
який відбувся у Київському Палаці дітей та юнацтва.
До фестивалю доєдналися
провідні заклади вищої освіти Києва:
Національна академія Служби безпеки України;
НТУУ «Київський політехнічний інститут імені Ігоря Сікорського» (КПІ);
Київський національний університет будівництва і архітектури (КНУБА);
Київський інститут Національної гвардії України (КІНГУ);
Державний університет інформаційно-комунікаційних технологій (ДУІКТ);
Київський національний університет імені Тараса Шевченка;
Київський національний економічний університет;
Київський міський центр зайнятості;
Київський військовий ліцей імені Івана Богуна;
Український державний університет імені Михайла Драгоманова;
Оптико-механічний фаховий коледж КНУ ім. Шевченка.
Фестиваль став чудовою нагодою для учнів 9-11 класів та їхніх батьків
познайомитися з освітніми можливостями,
запитуваними професіями та умовами вступу у 2025 році.
Декани КАІ представили спеціальності факультетів
у межах коротких міжуніверситетських спічів, викладачі та студенти університету, які також активно доєдналися до заходу, представили свої факультети у презентаційних виставках, розповіли про потужний потенціал та переваги навчання в Київському авіаційному інституті, висвітлили матеріально-технічну базу, особливості освітнього процесу, дозвілля, досягнення і можливості студентів, ґрунтовну роботу зі стейкхолдерами та працевлаштування випускників університету.
Профорієнтація – це інвестиція у майбутнє! Вибір правильної професії допомагає реалізувати потенціал, досягти успіху та знайти роботу, яка приносить задоволення.
КАІ продовжує підтримувати молодь у виборі професійного шляху та відкривати нові горизонти для майбутніх студентів!