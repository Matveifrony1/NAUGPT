Заголовок: Ізотерапевтичні зустрічі
Дата: 12/11/2014
URL: https://nau.edu.ua/ua/news/2014/12/izoterapevtichni-zustrichi.html
==================================================

Викладачі кафедри авіаційної психології Гуманітарного інституту О. Власова-Чмерук, В. Злагодух, О. Сапельнік та О. Струневич беруть участь у спеціальній програмі з підготовки ізотерапевтів. Це здійснюється з метою набуття фахівцями нового досвіду та підвищення рівня професіоналізму. Програма організована Західноукраїнською асоціацією арт-психологів та арт-терапевтів (м. Рівне). Під час систематичних зустрічей викладачі передають свій досвід та розширюють арсенал практичних психологічних технік і методик, які можуть бути використані в роботі з клієнтами. Арт-терапевтичні техніки також стають предметом обговорення на заняттях зі студентами-психологами. Участь у таких програмах є прикладом науково-практичної співпраці з викладачами інших університетів України. При цьому створюються нові можливості і для співпраці викладачів та студентів Національного авіаційного університету.
Цікаві можливості арт-терапевтичних практик пов'язані з заходами постстресової реабілітації, переробки проблемного життєвого та професійного досвіду, що завжди входило до сфери інтересів кафедри авіаційної психології.