Заголовок: Аерокосмічний факультет розширює співпрацю зі стейкхолдерами
Дата: 27/11/2023
URL: https://nau.edu.ua/ua/news/2023/11/aerokosmichniy-fakultet-rozshiryue-spivpratsyu-zi-steykholderami.html
==================================================

24 листопада 2023 року відбулася зустріч стейкхолдерів з гарантом магістерської освітньо-професійної програми (ОПП) 131 «Прикладна механіка, стандартизація та оцінка якості технічних систем» к.т.н., доцентом, доцентом кафедри прикладної механіки та інженерії матеріалів Аерокосмічного факультету НАУ Мельником Володимиром Борисовичем.
В зустрічі взяли участь колишні випускники ОПП «Якість, стандартизація та сертифікація»: Якіменко Ілля Миколайович заступник директора з льотної придатності ТОВ «Авіатеч», Василик Михайло Вікторович інженер – технолог з приладів та устаткування ТОВ «Ейр сервіс», Радько Олег Віталійович к.т.н., доцент, с.н.с., професор кафедри авіації Інституту авіації та протиповітряної оборони Національного університету оборони України, Розуменко Олександр Вікторович інженер 1-ї категорії з підтримання льотної придатності ДП «Антонов».
На зустрічі обговорювались питання підвищення компетентностей здобувачів вищої освіти за ОПП 131 «Прикладна механіка, стандартизація та оцінка якості технічних систем», які необхідні для здобуття другого(магістерського) рівня вищої освіти, і форми атестації ЗВО згідно Стандарту вищої̈ освіти України за спеціальністю 131 «Прикладна механіка» № 742 від «30» квітня 2021 р.
Спеціальні (фахові) компетентності та програмні результати навчання випускника, що визначають специфіку підготовки здобувачів вищої освіти за даною ОПП, уточнено з урахуванням роботодавців та випускників кафедри прикладної механіки та інженерії матеріалів. Нормативний зміст підготовки здобувачів вищої освіти за цією ОПП сформульований у термінах результатів навчання, формах атестації, вимогах до кваліфікаційної роботи, а також у вимогах, зазначених в системі внутрішнього забезпечення якості засвоєння ОПП.
Учасники зустрічі особливо підкреслили важливість врахування в робочих навчальних програмах та при розробці навчально-методичної літератури 20-річного досвіду підготовки фахівців з даного напрямку, підсилення авіаційної складової, залучення до навчального процесу колишніх випускників та роботодавців.
За результатами зустрічі учасниками підписано колективну рецензію на ОПП 131«Прикладна механіка, стандартизація та оцінка якості технічних систем».