Заголовок: Студенти ВСП «КФКТЕ НАУ» відвідали онлайн-екскурсію до Національного банку України
Дата: 11/05/2022
URL: https://nau.edu.ua/ua/news/2022/5/studenti-vsp-kfkte-nau-vidvidali-onlayn-ekskursiyu-do-natsionalnogo-banku-ukraini.html
==================================================

З метою урізноманітнення форм практичного навчання та ознайомлення зі специфікою роботи банківської системи України, для студентів спеціальностей «Економіка» та «Фінанси, банківська справа та страхування» Відокремленого структурного підрозділу «Київський фаховий коледж комп’ютерних технологій та економіки Національного авіаційного університету» було проведено віртуальну екскурсію Національного банку України.
Під час заходу, провідний фахівець НБУ Марта Косів ознайомила студентів з функціями, які виконує Національний банк в цілому та за умов воєнного стану зокрема. Також, вона розповіла про особливості грошового обігу і його захист, управління власними фінансами та продемонструвала повну колекцію нумізматичної продукції, випущеної Національним банком України.
Особливу увагу присутніх привернула експозиція музею НБУ, що розповідає про грошовий обіг на українських землях із давніх часів до сьогодення, зокрема колекція домонетних форм грошей, античних та середньовічних монет, банкнот періоду Української Народної Республіки, радянського часу та сучасної незалежної України.