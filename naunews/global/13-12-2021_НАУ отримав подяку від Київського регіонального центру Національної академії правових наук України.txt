Заголовок: НАУ отримав подяку від Київського регіонального центру Національної академії правових наук України
Дата: 13/12/2021
URL: https://nau.edu.ua/ua/news/2021/12/nau-otrimav-podyaku-vid-kiivskogo-regionalnogo-tsentru-natsionalnoi-akademii-pravovih-nauk-ukraini.html
==================================================

Директор Центру Олексій Кот висловив свою повагу і подякував очільнику Національного авіаційного університету Максиму Луцькому та науково-педагогічним працівникам НАУ за сприяння в організації анкетування студентів, що проводились Київським регіональним центром національної академії правових наук України в межах фундаментальної наукової теми: «Розвиток правничої освіти як складова правової реформи».
Участь в організації анкетування студентів НАУ взяли:
Сопілка Ірина Миколаївна — декан Юридичного факультету, доктор юридичних наук, професор, заслужений юрист України;
Вишновецька Світлана Василівна — завідувач кафедри цивільного права і процесу, доктор юридичних наук, професор;
Дідук Алла Григорівна — професор кафедри цивільного права і процесу, кандидат юридичних наук, доцент.
Результати проведеного анкетування було викладено в презентованому університетові науково-практичному посібнику «Удосконалення викладання галузевих юридичних дисциплін».