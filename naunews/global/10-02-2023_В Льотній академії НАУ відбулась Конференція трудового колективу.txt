Заголовок: В Льотній академії НАУ відбулась Конференція трудового колективу
Дата: 10/02/2023
URL: https://nau.edu.ua/ua/news/2023/2/v-lotniy-akademii-nau-vidbulas-konferentsiya-trudovogo-kolektivu.html
==================================================

8 лютого 2023 року відбулась Конференція трудового колективу Льотної академії НАУ, на яку завітав перший проректор Національного авіаційного університету Олексій Михальченко.
На початку заходу присутні заслухали звіт в.о. начальника Льотної академії НАУ за 2022 рік, та доповідь, щодо внесення змін і доповнень до Колективного договору Льотної академії і Положення про Льотну академію НАУ.
Перший проректор Національного авіаційного університету Олексій Михальченко, привітав присутніх та окреслив шляхи спільного розвитку НАУ та Льотної академії НАУ. Крім того, приділив увагу новим можливостям, які отримують викладачі та здобувачі освіти академії завдяки співпраці НАУ з Токійським столичним університетом та Японською авіаційною академією.
Завдяки попереднім домовленостям адміністрації НАУ, стали можливими: програми академічної мобільності для студентів та викладачів, підготовка кваліфікованих пілотів в умовах «закритого неба» в Україні, стажування авіаційних фахівців різних рівнів тощо.
Подібне співробітництво відкриває нові можливості та перспективи для українських студентів.