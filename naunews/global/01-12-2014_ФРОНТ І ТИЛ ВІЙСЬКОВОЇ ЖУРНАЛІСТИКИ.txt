Заголовок: ФРОНТ І ТИЛ ВІЙСЬКОВОЇ ЖУРНАЛІСТИКИ
Дата: 01/12/2014
URL: https://nau.edu.ua/ua/news/2014/11/front-i-til-vijskovoi-zhurnalistiki.html
==================================================

4 грудня 2014 року відбудеться щорічний ІV Іспансько-український форум із журналістики. Організаторами форуму виступили Посольство Королівства Іспанія в Україні, Інститут журналістики Київського національного університету імені Тараса Шевченка та Академія української преси.
Темою цьогорічного форуму буде «Військова журналістика. Інформація проти пропаганди». Іспанські та українські журналісти обговорюватимуть роль, функції та варіанти розвитку військової журналістики в Україні у контексті актуальних подій і з огляду на досвід учасників форуму.
Цього року гостями з Іспанії будуть Педро Родрігес, кореспондент «Diario ABC», і Ана Алонсо, голова міжнародного відділу газети «El Mundo». Повний список журналістів-учасників подається у програмі форуму.
Нагадаємо, що минулого року українські журналісти та їх іспанські колеги обговорювали роль медіа в європейському інтеграційному процесі. Основні дискусійні панелі форуму були присвячені «перспективам європейського інтеграційного проекту та ролі засобів масової інформації», а також «медіабізнесу у період економічної трансформації, можливостям і викликам для Європи, урокам для України».
Запрошеними іспанськими журналістами на попередньому форумі були Адріана Трійас і Рамон-Перес Маура.
Форум відбудеться  у великій актовій залі Інституту журналістики КНУ імені Тараса Шевченка за адресою: м. Київ, вул. Мельникова, 36/1.
Початок о 10:00.
Вхід вільний.
Деталі за телефоном: 095-429-00-50.