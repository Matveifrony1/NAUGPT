Заголовок: Впровадження інноваційних методик викладання дисциплін публічно-правового циклу в контексті нових стандартів освітньої діяльності в Україні
Дата: 29/03/2018
URL: https://nau.edu.ua/ua/news/1/3/vprovadzhennya-innovatsiynih-metodik-vikladannya-distsiplin-publichno-pravovogo-tsiklu-v-konteksti-novih-standartiv-osvitnoi-diyalnosti-v-ukraini.html
==================================================

22 березня 2018 р. в НН юридичному інституті проведено науково-методичний семінар «Впровадження інноваційних методик викладання дисциплін публічно-правового циклу в контексті нових стандартів освітньої діяльності в Україні».
У ньому взяли участь науковці: Дмитро Голосніченко - д.ю.н., доцент, професор кафедри господарського, адміністративного і фінансового права Національного технічного ун-ту України «КПІ» ім. Ігоря Сікорського, Руслан Пусцов - к.ю.н., доцент, доцент кафедри кримінального права і процесу Інституту політології та права Національного педагогічного ун-ту ім. М.П. Драгоманова, Олена Мікічурова - к.ю.н., доцент кафедри міжнародного права Київського національного торговельно-економічного ун-ту, Валентин Чабан - к.ю.н., доцент, професор кафедри адміністративного права і процесу Національної академії внутрішніх справ, Тарас Стеценко  - юрисконсульт Науково-виробничої компанії «ПАК Технолоджі Україна», викладач кафедри конституційного та адміністративного права Національного транспортного ун-ту України, а також викладачі та студенти НН юридичного інституту НАУ.
Під час дискусії відбулося обговорення методики викладання адміністративно-деліктного права, особливостей підготовки юристів у непрофільних ВНЗ, застосування практики суду ЄС при викладанні основ європейського права, методики викладання адміністративного процесу, ділової гри як однієї з інноваційних методик викладання дисциплін у  вищій юридичній освіті.
За результатами проведення круглого столу зроблено висновок про важливість впровадження інноваційних методик викладання дисциплін публічно-правового циклу в контексті нових стандартів освітньої діяльності в Україні.