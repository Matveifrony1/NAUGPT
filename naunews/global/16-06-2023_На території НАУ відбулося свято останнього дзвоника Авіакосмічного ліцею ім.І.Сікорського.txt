Заголовок: На території НАУ відбулося свято останнього дзвоника Авіакосмічного ліцею ім.І.Сікорського
Дата: 16/06/2023
URL: https://nau.edu.ua/ua/news/2023/6/na-teritorii-nau-vidbulosya-svyato-ostannogo-dzvonika-aviakosmichnogo-litseyu-imisikorskogo.html
==================================================

16 червня біля Центру культури і мистецтва авіаційного університету пройшли урочистості з нагоди свята останнього дзвоника Авіакосмічного ліцею ім.І.Сікорського НАУ.
На заході, окрім директора Галини Земляної та викладацько-адміністративного складу ліцею були присутні ректор НАУ Максим Луцький, перший проректор Національного авіаційного університету Олексій Михальченко, представники Солом'янської районної в м.Києві адміністрації, декани факультетів університету та родини учнів.
До випускників та їх батьків з вітальним словом звернулися Галина Земляна, яка подякувала присутнім за те, що навіть в умовах воєнного стану вони не полишали йти до своєї мети та продовжували навчання.
Максим Луцький під час своєї промови привітав випускників з успішним завершенням навчання та новим етапом життя і закликав « приєднуватися до великої родини Національного авіаційного університету, де кожен знаходить чудових викладачів, сучасні навчальні програми та багато можливостей для професійного розвитку».
Старшокласники, своєю чергою, показали творчі танцювальні номери для всіх присутніх.
Попереду багато цікавого і до зустрічі в НАУ!