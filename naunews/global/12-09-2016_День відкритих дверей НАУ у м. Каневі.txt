Заголовок: День відкритих дверей НАУ у м. Каневі
Дата: 12/09/2016
URL: https://nau.edu.ua/ua/news/2015/11/den-vidkritih-dverey-nau-u-m-kanevi.html
==================================================

8 вересня 2016 року в м. Каневі Черкаської обл. відбувся виїзний День відкритих дверей НАУ за сприяння та на запрошення відділу освіти Канівської міської ради, відповідно до угоди про співробітництво.
Університет представляли Інститут доуніверситетської підготовки та кафедра авіаційної психології НН Гуманітарного інституту.
На зустріч завітало майже 200 випускників міста, їхні батьки та вчителі з п’яти навчальних закладів освіти.
Відкрила захід начальник відділу освіти Канівської міської ради Надія Голда, яка підкреслила важливість співпраці закладів освіти м. Канева з Національним авіаційним університетом. Вона відзначила, що за останні 13 років, що діють підготовчі курси НАУ в м. Каневі, до університету вступило понад 180 найкращих випускників міста, а деякі з них навіть уже займають керівні посади у різних галузях.
Представники університету продемонстрували присутнім відеофільм, вручили спецвипуски газет «Авіатор», рекламно-інформаційні буклети НН інститутів та представили презентацію, що супроводжувалася змістовною доповіддю.
У цілому було представлено: надання якісних освітніх послуг університетом, реалізацію освітніх програм, досвід міжнародної співпраці у реалізації спільних освітніх проектів, післядипломну освіту, підготовчі курси, підготовку до ЗНО – 2017, англомовний проект, другу вищу освіта, навчання на кафедрі військової підготовки, особливості вступної кампанії – 2016. Відвідувачі поспілкувалися з представниками університету та отримати кваліфіковану консультацію з важливих для них питань.
По завершенні зустрічі їх було запрошено на День відкритих дверей НАУ, що відбудеться 17 вересня 2016 року у ЦКМ.