Заголовок: Станьте керівником математичного гуртка для дітей
Дата: 21/05/2024
URL: https://nau.edu.ua/ua/news/2024/5/stante-kerivnikom-matematichnogo-gurtka-dlya-ditey.html
==================================================

Чи замислювались колись про те, щоб поєднати свою любов до математики з роботою з дітьми? Інститут математики НАН України за підтримки фонду Nova Ukraine дають вам унікальну можливість —
стати керівником математичного гуртка в дитячому таборі!
27 та 29 травня, 3 та 5 червня
о 14:45,
в Києві відбудуться
експериментальні курси з підготовки керівників математичних гуртків.
Протягом 4 занять тривалістю 3 години кожне ви матимете нагоду отримати цінні знання та практичний досвід від провідних фахівців.
Програма курсів включає
лекцію від психологині
Ірини Губеладзе
та заняття з популярної математики від співробітників Інституту математики
. Ви дізнаєтесь, як
зацікавити дітей розважальною математикою, головоломками, математичними фокусами та квестами на природі. Більше того, учасники матимуть можливість проводити власні заняття під час тренінгу та отримувати цінні поради від досвідчених наставників.
Курси безкоштовні
та відкриті для студентів фізико-математичних спеціальностей, вихователів дитячих таборів та виховників «Пласту» з математичним досвідом і зацікавленістю. Після завершення ви
отримаєте сертифікат,
який засвідчить ваші нові компетенції (хоча це не вчительське підвищення кваліфікації).
Планується набрати
10-20 учасників
, проте якщо буде більше бажаючих, то відбудуться додаткові курси.
Пріоритет матимуть
кандидати, які планують працювати в дитячих таборах цього літа.
Не гайте часу та реєструйтесь за
посиланням
.
Долучайтесь до математичного диво-світу!