Заголовок:Програмно-апаратний комплекс для вимірювання основних мікрокліматичних характеристик в рослинному покриві «LOTUS-1»

Дата: ----------
URL: https://nau.edu.ua/ua/menu/science/naukova-robota/naukovi-rozrobki/programno-aparatniy-kompleks-dlya-vimiryuvannya-osnovnih-mikroklimatichnih-harakteristik-v-roslinnomu-pokrivi-lotus-1.html
==================================================
Програмно-апаратний комплекс для вимірювання основних мікрокліматичних характеристик в рослинному покриві «LOTUS-1»


 

Призначення та сфера застосування

Оперативне вимірювання мікрокліматичних характеристик рослинності (температури і вологості повітря, а також прямої і зворотної інтенсивності сонячного освітлення) в різних ярусах рослинного покриву.

 

Важливі показники, які характеризують рівень отриманого наукового результату

В приладі застосовуються технології підключення датчиків температури, вологості і освітленості по протоколу 1-Wire, з фіксацією отриманих результатів. У якості датчиків температури і вологості були обрані мікросхеми DHT22 фірми «Aosong Electronics».

В інтервалі -10 °C... +85 °C виробник гарантує абсолютну похибку вимірювання не гірше ± 0,5°С. Для визначення освітленості - МАХ 44009 виробник «Maxim» як найбільш досконалі. Мікросхеми перетворять значення температури, вологості і освітленості в цифровий код, не вимагають калібрування і можуть використовуватися в температурному діапазоні від - 40 °С до
+ 85 °С.

 

Порівняння зі світовими аналогами, основні переваги розробки

Створення ефектних засобів контролю, які працюють з мінімальною участю людини при проведенні екологічних досліджень - складна проблема, вирішення якої є предметом інтересу в усьому світі. Такі пости відносяться до стаціонарного типу автоматичних постів екологічного контролю навколишнього середовища і розміщуються в спеціально обладнаних павільйонах або теплоізольованих контейнерах.

 

Стан захисту інтелектуальної власності

Готуються документи на отримання патенту України.

 

Затребуваність на ринку

Затребуваність на ринку екологічних та сільськогосподарських дослідженнях з метою оцінки змін екологічних умов рослинності та мікрокліматичних змін в залежності від умов оточуючого середовища є надзвичайно високою. Основною конкурентною перевагою розробленого приладу є його модульність, яка дозволяє використовувати один і той же блок для наземних досліджень та оснастити безпілотні літальні апарати.

 

Стан розробки

Виготовлений експериментальний зразок, відпрацьовані принципові схеми, натурними дослідженнями підтверджені заплановані характеристики. Планується вдосконалення приладу шляхом додавання нових датчиків до схеми приладу.

 

 


