Заголовок:Тарас Григорович Шевченко в моїй країні вшановуємо, вклоняємося українському генієві

Дата: ----------
URL: https://imco.nau.edu.ua/2024/03/21/%d1%82%d0%b0%d1%80%d0%b0%d1%81-%d0%b3%d1%80%d0%b8%d0%b3%d0%be%d1%80%d0%be%d0%b2%d0%b8%d1%87-%d1%88%d0%b5%d0%b2%d1%87%d0%b5%d0%bd%d0%ba%d0%be-%d0%b2-%d0%bc%d0%be%d1%97%d0%b9-%d0%ba%d1%80%d0%b0%d1%97/
==================================================
Тарас Григорович Шевченко в моїй країні: вшановуємо, вклоняємося українському генієві
21.03.2024 imco

          На кафедрі філологічних та природничих дисциплін Навчально-наукового інституту міжнародного співробітництва та освіти 08 березня 2024 року відбувся онлайн-захід на тему «Тарас Григорович Шевченко в моїй країні: вшановуємо, вклоняємося українському генієві».

Слухачі підготовчого відділення для іноземних громадян і студенти-іноземці першого курсу освітніх ступенів «Бакалавр» і «Магістр» разом з викладачами кафедри та адміністрацією інституту долучились до заходу, присвяченого 210-й річниці від дня народження Тараса Шевченка. Під час заходу з цікавими повідомленнями виступили студенти з Китаю, Ліберії, Узбекистану та Марокко. Вони розповіли, як у їхніх країнах вшановують всесвітньо відомого українського письменника, художника та громадського діяча Тараса Григоровича Шевченка. Студентські повідомлення супроводжувалися відеопрезентаціями. Виступи студентів були змістовними, мали пізнавальний характер і викликали жваве обговорення. Яскравим моментом заходу стало читання присутніми поезії “Заповіт” українською, англійською, французькою, китайською та арабською мовами. Під час виступу деякі учасники були вдягнені в національний український одяг, що свідчить про інтерес іноземців до української культури і традицій.

21_03_24_3
21_03_24_4
21_03_24_5
21_03_24_1
21_03_24_2
21_03_24_3
