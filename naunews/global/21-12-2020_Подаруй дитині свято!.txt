Заголовок: Подаруй дитині свято!
Дата: 21/12/2020
URL: https://nau.edu.ua/ua/news/2020/gruden/podaruy-ditini-svyato.html
==================================================

19 грудня – одна з найочікуваніших дат у році, день, перед яким усі діти намагаються бути якомога чемними, - Святителя Миколая Чудотворця.
18 грудня 2020 року студентами Навчально – наукового інституту неперервної освіти, Факультету кібербезпеки, комп’ютерної та програмної інженерії та представниками відділу по роботі зі студентами був організований виїзд до дитячого будинку  у місті Києві.
Візит відбувався в рамках благодійної акцій «ПОДАРУЙ ДИТИНІ СВЯТО», яка передбачала збір коштів, подарунків для дітей.
Метою зустрічі було привітати дітей з прийдешніми святами, а саме Днем Святого Миколая та Новим роком, поділитися теплом, увагою, турботою, якої не вистачає в повсякденному житті.
Завдяки небайдужості студентів було зібрано кошти, закуплено солодощі та канцелярські товари. До акції долучилися спонсори, які закупили подарунки, фрукти, засоби для інтимної гігієни та багато іншого.
Спілкування з дітьми та персоналом дитячого будинку пройшло в затишній атмосфері, в сподіваннях на майбутню дружню підтримку тим, кому вона вкрай необхідна. Головною родзинкою зустрічі були Дід Мороз та Снігуронька. Гості з Лапландії проводили хороводи, танцювали та слухали вірші дітей.
Дякуємо всім, хто долучився до акції! Окрема подяка в. о. проректора з економіки та господарської робити Сотнікову Дмитру Анатолійовичу за допомогу в організації транспорту.
ДАВАЙТЕ ТВОРИТИ ДОБРО РАЗОМ!