Заголовок: Арт-терапія як інструмент самопізнання
Дата: 27/11/2014
URL: https://nau.edu.ua/ua/news/2014/11/art-terapiya-yak-instrument-samopiznannya.html
==================================================

25 листопада 2014 року студенти Гуманітарного інституту взяли участь у арт-терапевтичному тренінгу, який проводився психологом кафедри педагогіки та психології професійної освіти Вікторією Фурман та  директором Art-centr «Мистецький коридор» Робертом Окоповим.
Студенти мали можливість ознайомитися з теоретичними аспектами арт-терапевтичного напрямку та безпосередньо стати активним учасником терапії мистецтвом (арт-терапії).
Захід проходив у вигляді трьох сесій:
- перша мала інформаційно-ознайомлювальний характер;
- під час другої студентам була надана можливість заглибитись у власний внутрішній світ, завдяки проективним методам діагностики отримати моніторинг індивідуальних особливостей власного Я;
- завдяки третій, головним засобом вираження якої є живопис, студенти мали можливість розкрити свій потенціал та заглибитись у власний внутрішній світ. Відбулося активне обговорення результатів роботи. Учасники ділились власними відчуттями, спостереженнями та враженнями.
Проведений захід сприяє не тільки формуванню професійного Я студентів, а й самовираженню, розкриттю творчого потенціалу, дистанціюванню від зовнішнього світу з метою спостереження власного внутрішнього.