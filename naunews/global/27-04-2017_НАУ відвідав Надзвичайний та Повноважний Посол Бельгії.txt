Заголовок: НАУ відвідав Надзвичайний та Повноважний Посол Бельгії
Дата: 27/04/2017
URL: https://nau.edu.ua/ua/news/2017/4/nau-vidvidav-nadzvichayniy-ta-povnovazhniy-posol-belgii.html
==================================================

27 квітня 2017 року Національний авіаційний університет відвідав  Надзвичайний та Повноважний Посол Королівства Бельгія в Україні пан Люк Якобс. Його супроводжував директор бельгійської компанії «ДЕПІКОН» пан Ханс Депреса.
З гостями зустрівся проректор з міжнародного співробітництва НАУ Валерій Чепіженко, який розповідав про навчально-наукову базу університету та перспективи розвитку міжнародного співробітництва з вищими навчальними закладами Бельгії.
У рамках цього візиту гості відвідали навчальний ангар, авіаційні тренажери для підготовки та перепідготовки пілотів, операторів безпілотних літальних апаратів та спеціалістів в галузі аеронавігації, а також музей історії НАУ.
Окрім цього, в актовій залі пан Люк Якобс та пан Ханс Депреса зустрілися зі студентами НАУ. В ході розмови гості розповідали студентам про можливості навчання та підвищення кваліфікації на базі бельгійських ВНЗ, проходження виробничої практики на підприємствах, що працюють в авіаційній галузі. Судячи з великої кількості питань від студентів, підняті гостями теми щиро зацікавили українську молодь.
Під час цієї зустрічі сторони досягли ряду домовленостей щодо вивчення питання про співпрацю в сфері підготовки та підвищення кваліфікації фахівців Національного авіаційного університету в Бельгії, організації повноцінного обміну студентами та активного проведення спільних науково-дослідних розробок.