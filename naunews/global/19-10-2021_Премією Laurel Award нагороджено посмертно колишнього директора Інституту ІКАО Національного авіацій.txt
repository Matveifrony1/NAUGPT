Заголовок: Премією Laurel Award нагороджено посмертно колишнього директора Інституту ІКАО Національного авіаційного університету Галину Суслову
Дата: 19/10/2021
URL: https://nau.edu.ua/ua/news/2021/10/premieyu-laurel-award-nagorodzheno-posmertno-kolishnogo-direktora-institutu-ikao-natsionalnogo-aviatsiynogo-universitetu-galinu-suslovu.html
==================================================

12 жовтня у Монреалі під час відкриття пленарного засідання Конференції високого рівня ІКАО з питань COVID-19 HLCC 2021 було вручено Дев’яту нагороду Комісії аеронавігації ІКАО імені Вальтера Бінагі Лореля.
Премія «Laurel Award» зазвичай вручається кожні два роки, як вдячність окремій особі чи групі осіб, що зробили видатний внесок у роботу Комісії аеронавігації ІКАО щодо покращення безпеки, регулярності та ефективності міжнародної цивільної авіації.
Цьогоріч, Президент Комісії з аеронавігації пан Набіл Наумі нагородив доктора Вінсента Орландо, висунутого Сполученими Штатами Америки, та пані Галину Суслову, що була кандидатом від України.
Премія Laurel Award пані Сусловій була посмертно вручена за її видатні заслуги у Міжнародній цивільній авіації, чисельні внески у основний статут Комісії щодо сприяння підвищенню безпеки, ефективності та спроможності у міжнародній цивільній авіації, а також впровадження стандартів ІКАО в Україні.
Премію отримала дочка Галини Андріївни Суслової – Олена Миколаївна Долгова.
Детальніше можна ознайомитися на офіційному
сайті ІКАО
.