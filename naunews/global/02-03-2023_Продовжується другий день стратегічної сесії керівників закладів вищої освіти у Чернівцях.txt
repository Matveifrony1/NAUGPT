Заголовок: Продовжується другий день стратегічної сесії керівників закладів вищої освіти у Чернівцях
Дата: 02/03/2023
URL: https://nau.edu.ua/ua/news/2023/3/prodovzhuetsya-drugiy-den-strategichnoi-sesii-kerivnikiv-zakladiv-vishchoi-osviti-u-chernivtsyah.html
==================================================

Сьогодні учасники знову зібралися у стінах Чернівецького національного університету імені Юрія Федьковича, щоб обговорити пріоритетні питання вищої освіти України.
Серед присутніх: Міністр освіти і науки Сергій Шкарлет, представники Національної академії педагогічних наук України, Національного агентства із забезпечення якості вищої освіти, Державної служби якості освіти, міжнародні експерти та керівники закладів вищої освіти.
Якісна вища освіта вкрай необхідна для формування та виховання кваліфікованих спеціалістів, які зможуть посісти вагоме місце на ринку праці не тільки України, а й світу.
Ректор НАУ Максим Луцький, як і інші очільники закладів вищої освіти України, розповіли про особливості вступної кампанії, освітніх процесів в умовах постковідного та воєнного стану та окреслили шляхи розвитку галузі. Окремо зосередились на обговоренні питання процедури переведення на бюджет осіб, які є учасниками бойових дій або їхніми дітьми, внутрішньопереміщеними з територій, де йдуть активні бойові дії чи знаходяться в тимчасовій окупації тощо.
Всебічний діалог формує міцний фундамент для подальших якісних змін освітньої галузі.