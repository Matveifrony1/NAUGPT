Заголовок: Захист дисертації доктора філософії на кафедрі конструкції літальних апаратів
Дата: 02/05/2025
URL: https://nau.edu.ua/ua/news/2025/5/23937.html
==================================================

28 березня 2025 року
на кафедрі конструкції літальних апаратів відбулася наукова подія — захист дисертації доктора філософії з галузі знань 13 — Механічна інженерія за спеціальністю 134 – Авіаційна та ракетно-космічна техніка.
Виконуючий обов’язки генерального директора АТ «АНТОНОВ»
Євген Гаврилов
успішно захистив дисертацію на тему
«Комплексний метод контролю побічних негативних ефектів при застосуванні плівкоутворюючих антикорозійних сполук».
Науковим керівником дослідження виступив доктор технічних наук, професор кафедри конструкції літальних апаратів
Михайло Карускевич.
Наукова робота
Євгена Гаврилова
має вагоме значення для розвитку авіаційної галузі. Дослідження спрямоване на удосконалення антикорозійного захисту конструкцій повітряних суден та попередження побічних ефектів від застосування нових антикорозійних сполук. Такі розробки є критично важливими для підвищення безпеки польотів та збільшення терміну експлуатації літаків.
Особливу цінність представляє практичне впровадження результатів дослідження. Наукові розробки Євгена Павловича вже знайшли застосування у навчальному процесі за дисципліною
«Втома, корозія та руйнування авіаційних конструкцій»
, а також безпосередньо у виробничому процесі створення літаків на державному підприємстві «АНТОНОВ».
Захист дисертації є свідченням продуктивної співпраці між науковими установами та виробництвом, що дозволяє ефективно впроваджувати інноваційні розробки у авіаційну промисловість України.
Колектив кафедри щиро вітає
Михайла Карускевича та Євгена Гаврилова з успішним захистом дисертації
та бажає подальших наукових досягнень та професійних успіхів!