Заголовок: Інформація для студентів, які проживають в гуртожитках Студмістечка НАУ
Дата: 10/06/2019
URL: https://nau.edu.ua/ua/news/2019/6/informatsiya-dlya-studentiv-yaki-prozhivayut-v-gurtozhitkah-studmistechka-nau.html
==================================================

У зв’язку з численними зверненнями студентів щодо приведення у відповідність до санітарно-побутових норм умови проживання у гуртожитках Студмістечка НАУ, було проведено роботу з встановлення переліку першочергових заходів для усунення виявлених недоліків.
Відповідно до наказів ректора від 15.02.2019 № 070/од, 10.03.2019 № 118/од, 12.04.2019 № 167/од, від 20.05.2019 № 206/од, від 05.06.2019 № 251/од, розпорядження від 16.04.2019 № 053/роз створено постійно діючу комісію з обстеження санітарно-побутових умов проживання студентів у гуртожитках Студмістечка НАУ, за результатами роботи якої буде проведено поточні ремонти, а також дезінфекцію та дератизацію приміщень. Комісія підтвердила доцільність консервації сміттєзбірників у гуртожитках. Станом на сьогодні всі сміттєзбірники закрито.
Проте, з метою ефективного проведення у літній період комплексних робіт, які включають генеральне прибирання, поточний ремонт місць загального користування, якісну дезінфекцію та дератизацію, передбачається, що місця для поселення в гуртожитки НАУ на період літніх канікул буде надано виключно таким категоріям студентів: тим, які відносяться до соціально-незахищених категорій; тим, статус яких відповідає Постанові Кабінету Міністрів України від 23.11.2016 № 975 «Про надання державної цільової підтримки деяким категоріям громадян для здобуття професійно-технічної та вищої освіти»;  також тим, хто працюватиме в структурних підрозділах університету у літній період, студентам – іноземцям і студентам – учасникам студентських будівельних загонів на час виконання ними ремонтних робіт у гуртожитках.
Відповідно до п. 3.8.35 «Положення про гуртожитки Студентського містечка НАУ» та п.2.4.32 «Угоди на проживання в гуртожитку НАУ» мешканці гуртожитку зобов’язані: «Виселятись на період літніх канікул у встановленому порядку після закінчення навчального процесу».
Поселення студентів на наступний навчальний рік буде здійснюватися за усталеним порядком (як зазвичай у минулі роки), тобто з 01.09.2019 до закінчення навчального року.
Студенти 1-го курсу (бакалаври та магістри) мають право першочергового поселення на наступний навчальний рік.
Бажаємо студентам – учасникам студентських будівельних загонів, які будуть працювати над благоустроєм своїх гуртожитків, плідної праці, а всім іншим гарно провести літні канікули.
Разом з тим повідомляємо, що обов’язки директора Студмістечка виконує Безносюк Олег Борисович (дирекція Студмістечка, корпус 3, кімната 8). Офіційний канал в телеграмі «Студентське містечко НАУ» (t.me/SM_NAU), Facebook (@studmistnau).