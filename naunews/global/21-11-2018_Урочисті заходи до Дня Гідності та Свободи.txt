Заголовок: Урочисті заходи до Дня Гідності та Свободи
Дата: 21/11/2018
URL: https://nau.edu.ua/ua/news/1/11/urochisti-zahodi-do-dnya-gidnosti-ta-svobodi.html
==================================================

Сьогодні ми відзначаємо п’яту річницю народження оновленої української держави – День Гідності та Свободи. В Національному авіаційному університеті віддали шану всім, хто захищав громадянські права і свободу, європейський вибір і демократичні цінності, хто навіки лишився в Небесній Сотні, загинув, захищаючи цілісність і державний суверенітет України.
Викладачі, студенти та працівники НАУ поклали квіти до меморіальної дошки героя Небесної сотні, Героя України Андрія Цепуна, випускника Національного авіаційного університету.