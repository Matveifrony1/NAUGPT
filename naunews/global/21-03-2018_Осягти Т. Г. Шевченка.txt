Заголовок: Осягти Т. Г. Шевченка
Дата: 21/03/2018
URL: https://nau.edu.ua/ua/news/1/3/osyagti-t-g-shevchenka.html
==================================================

У березневі дні українська спільнота традиційно вшановує свого Пророка – Тараса Григоровича Шевченка. Цьогоріч минає 204-а річниця від дня його народження. З плином часу постать генія все більше зацікавлює молоде покоління патріотів, пробуджує любов до Батьківщини, вселяє надію у світле майбутнє України.
Натхнені Шевченківським словом, бібліотекарі НТБ НАУ разом зі студентами університету, поринули у світ Кобзаря, взявши участь у Шевченківських днях – «Осягти Т. Г. Шевченка». Урочистості проходили 12 – 17 березня 2018 року в приміщенні Науково-технічної бібліотеки НАУ і були присвячені 204-ї річниці від дня народження поета. Зацікавлені різними просвітницькими пропозиціями бібліотекарів відвідувачі з настроєм долучилися до літературного міксу та флеш-мобу, познайомилися з книжково-ілюстративною виставкою «Віч-на-віч з Тарасом Шевченком», пізнали для себе нові грані геніальності митця.
Організувала дійство завідувач сектором НТБ Оксана Лазаренко. Їй допомагали завідувач відділом НТБ Ольга Федорченко та бібліотекар І категорії Наталія Перевертун.
Осмисливши феноменальність й символічність Кобзаря, сучасний український письменник Володимир Базилевський, написав:
«
Шевченко – явище унікальне…
Просторо в цьому імені. У ньому вся історія наша, все буття, ява й найпотаємніші сни. Нас просто не існує без нього. Уявити себе без Шевченка – все одно, що без неба над головою
. Він вершина парості родового дерева, виразник і хранитель народного духу
».
Тарас Шевченко заслужив всенародну пошану й любов, бо усе своє життя віддав боротьбі за волю й щастя людей. Сучасникам і прийдешнім поколінням українців залишив послання у майбутнє:
І мене в сім’ї великій,
В сім’ї вольній, новій,
Не забудьте пам
’янути
Незлим, тихим словом.
Дорожімо Шевченковим словом!
Будьмо гідними наступниками й продовжувачами безсмертних традицій Кобзаря!