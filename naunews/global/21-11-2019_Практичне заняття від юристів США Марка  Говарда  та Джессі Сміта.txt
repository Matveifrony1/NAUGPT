Заголовок: Практичне заняття від юристів США Марка  Говарда  та Джессі Сміта
Дата: 21/11/2019
URL: https://nau.edu.ua/ua/news/2019/11/praktichne-zanyattya-vid-yuristiv-ssha-marka-govarda-ta-dzhessi-smita.html
==================================================

Юрист Служби доходів Марк Говард та юрист-фахівець в галузі податкового права Джессі Сміт (США) провели практичне заняття для студентів Юридичного факультету.
Американські правники ознайомили студентів  із процедурою відбору журі присяжних  відповідно до  законодавства США, основними  причинами відмови громадян від участі у журі  та специфікою внесення заперечень сторонами  у судовому процесі. Марк  Говард  та Джессі Сміт поділилися власним досвідом участі у судовому процесі в якості  членів журі та акцентували увагу на відповідальності журі присяжних.
Студенти дізнались про особливості класичної моделі журі присяжних, зокрема, щодо розмежування завдання присяжних, які повинні вирішити чи винен обвинувачений і завдання суддів, які визначають кваліфікацію злочину і призначають міру покарання.
Для того щоб закріпити фахові  вміння і навички майбутніх юристів, американськими фахівцями було змодельоване судове засідання, де  студенти шляхом індивідуального виконання функцій членів журі та суддів,  вчилися приймати рішення відповідно до сформованих завдань.
Практичне заняття із закордонними фахівцями стало важливою складовою, яка пов'язує теоретичне навчання та навчальну практику з дисциплін, які вивчаються під час навчання в університеті.