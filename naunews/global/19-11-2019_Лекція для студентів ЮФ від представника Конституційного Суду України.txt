Заголовок: Лекція для студентів ЮФ від представника Конституційного Суду України
Дата: 19/11/2019
URL: https://nau.edu.ua/ua/news/2019/11/lektsiya-dlya-studentiv-yuf-vid-predstavnika-konstitutsiynogo-sudu-ukraini.html
==================================================

У рамках співпраці зі стейкхолдерами-роботодавцями  представник Конституційного Суду України Наталія Муха прочитала лекцію для студентів першого курсу Юридичного факультету.
Лектор ознайомила першокурсників зі специфікою роботи Конституційного Суду України як єдиного органу конституційної юрисдикції, що забезпечує верховенство Конституції України та гарантує захист засад конституційного ладу нашої держави.
У ході свого виступу юрист-практик детально розповіла про завдання та функції структурних підрозділів Секретаріату Конституційного Суду України, зокрема, щодо здійснення ними організаційної, інформаційно-аналітичної, наукової, бюджетно-фінансової, міжнародної діяльності, а також діяльності із захисту гарантованих Основним Законом прав і свобод людини і громадянина.
Наталія Муха, відповідаючи на запитання майбутніх правників та обговорюючи сучасні проблеми державо- та правотворення, наголосила на важливості практичного втілення принципу верховенства права як підґрунтя, необхідного для побудови в Україні правової і демократичної держави.