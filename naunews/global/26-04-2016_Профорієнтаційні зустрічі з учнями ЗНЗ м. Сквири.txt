Заголовок: Профорієнтаційні зустрічі з учнями ЗНЗ м. Сквири
Дата: 26/04/2016
URL: https://nau.edu.ua/ua/news/2016/4/proforientaczijni-zustrichi-z-uchnyami-znz-m-skviri.html
==================================================

25 квітня  2016 року Інститут доуніверситетської підготовки організував поїздку та провів ряд профорієнтаційних зустрічей зі старшокласниками м. Сквири Київської області, на яких були проведені презентації Національного авіаційного університету. Зустрічі відбулися на базі загальноосвітніх навчальних закладів міста.
Мета проведення таких заходів – допомогти абітурієнтам зробити правильний професійний вибір та організувати філію підготовчих курсів ІДП НАУ.
Близько 200 учнів 10-11 класів отримали інформацію про один із кращих ВНЗ України – Національний авіаційний університет, його історію і сьогодення. Майбутнім абітурієнтам продемонстрували фільм про НАУ, розповіли про особливості вступної кампанії 2016, вручили рекламно-інформаційні пакети, що містили: інформаційні буклети НН інститутів НАУ, перелік конкурсних предметів у сертифікаті ЗНО та запрошення на День відкритих дверей 17 вересня 2016 року. Фахівці ІДП, ННІЕМ, ННІІДС, ННІАН та ННІАП розповіли також про переваги навчання на підготовчих курсах і дали вичерпні відповіді на запитання абітурієнтів, що стосувалися переліку спеціальностей, з яких здійснюється прийом на навчання за ступенем бакалавра на основі повної загальної середньої освіти, форм навчання, наукової та професійної діяльності випускників, англомовного проекту, кафедри військової підготовки, методики і технології навчання, дозвілля та самоврядування студентів.
Тож будемо сподіватися, що 2016 року кращі випускники Київщини з гордістю поповнять студентські лави Національного авіаційного університету.