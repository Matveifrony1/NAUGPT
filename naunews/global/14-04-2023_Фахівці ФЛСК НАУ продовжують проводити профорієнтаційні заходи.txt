Заголовок: Фахівці ФЛСК НАУ продовжують проводити профорієнтаційні заходи
Дата: 14/04/2023
URL: https://nau.edu.ua/ua/news/2023/4/fahivtsi-flsk-nau-prodovzhuyut-provoditi-proforientatsiyni-zahodi.html
==================================================

10 квітня у рамках проведення профорієнтаційної роботи відбулася зустріч студентів 2 курсу Факультету лінгвістики та соціальних комунікацій Наталії Шапенко та Валерії Богачової з учнями старших класів Середньої загальноосвітньої школи № 46 м. Києва.
Даний захід відбувся з метою ознайомлення старшокласників з основними чинниками та факторами, які слід враховувати під час вибору тієї чи іншої професії, а також озброєння підлітків необхідними знаннями щодо соціально-економічних та психофізіологічних особливостей різних професій гуманітарного профілю.
Майбутні абітурієнти мали можливість переглянути відеопрезентацію факультету, в якій висвітлено інформацію щодо різних спеціальностей, за якими можна здобувати вищу освіту, навчаючись в НАУ, а надалі, й реалізовувати себе як кваліфікований фахівець. Окремими пунктами студенти винесли питання діяльності різних структурних підрозділів факультету, функціонування профбюро, студентської ради, творчого об’єднання студентів і аспірантів, а також особливостей цьогорічного алгоритму вступу, зокрема пропоновані конкурсні пропозиції, необхідні предмети НМТ та обрахунок конкурсного балу.
Наприкінці зустрічі всім присутнім студенти запропонували пройти методику «Квадрат інтересів» для виявлення власних професійних схильностей, кращого пізнання свого внутрішнього покликання та вмотивованого вибору майбутнього фаху.