Заголовок: Студенти Факультету міжнародних відносин НАУ взяли участь у міжнародному онлайн-семінарі з питань прямої демократії в правовій державі
Дата: 20/10/2021
URL: https://nau.edu.ua/ua/news/2021/10/studenti-fakultetu-mizhnarodnih-vidnosin-nau-vzyali-uchast-u-mizhnarodnomu-onlayn-seminari-z-pitan-pryamoi-demokratii-v-pravoviy-derzhavi.html
==================================================

Студенти Факультету міжнародних відносин (ФМВ) Національного авіаційного університету взяли участь у стартовому онлайн-семінарі з питань прямої демократії в правовій державі, у якому взяли участь здобувачів вищої освіти з Німеччини, України та Казахстану.
Захід відбувся у рамках програми DAAD «Діалог Схід-Захід 2021» за підтримки:
- Інституту східного права в Мюнхені;
- Університету Регенсбурга;
- Казахського державного юридичного університету імені М.С. Нарікбаева;
- Національного авіаційного університету.
Основна увага була приділена проблемам просування процесів демократизації і правової державності та розвитку громадянського суспільства. Також учасники розглянули питання історії прямої демократії, її форми та нормативно-правову базу Німеччини, України та Казахстану.
Німецькі лектори професори Гербер Куппер та Герріт Манссен розповіли як Німеччина справляється з феноменом народних ініціатив, що є проблемними з точки зору основних прав та чому інші держави, такі як Україна та Казахстан, можуть навчитися від цього виклику для створення прямої демократії.
Крім того, студенти ФМВ НАУ мали змогу обговорити з професорами університетів країн-учасниць семінару питання «Брекзиту», реалізації прямої демократії в Україні та ЄС та інше.
Семінар буде продовжено у форматі блок-семінарів протягом листопада, де студенти зможуть представити свої доповіді та презентації на обрану тему.
За результатами успішної участі у всіх етапах семінару кожен студент одержить міжнародний сертифікат, виданий Інститутом східного права в Мюнхені та Університетом Регенсбурга.