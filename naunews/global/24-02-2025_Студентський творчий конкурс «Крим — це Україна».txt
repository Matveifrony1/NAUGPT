Заголовок: Студентський творчий конкурс «Крим — це Україна»
Дата: 24/02/2025
URL: https://nau.edu.ua/ua/news/2025/2/studentskiy-tvorchiy-konkurs-krim-—-tse-ukraina.html
==================================================

Запрошуємо студентів
взяти участь у творчому конкурсі, присвяченому Криму
та боротьбі за його повернення. Конкурс проводиться онлайн
до 1 березня 2025 року
та має на меті привернути увагу до історії та культури Криму, а також підтримати патріотичні настрої серед студентської молоді.
Проєктною менеджеркою конкурсу є Кудлай В.Г.
, доцентка кафедри бізнес-аналітики та цифрової економіки. З питань участі звертайтеся за електронною адресою:
vira.kudlai@npp.nau.edu.ua.
Конкурс проводиться у п’яти номінаціях.
Перша номінація - есе або есе-роздум на тему «Чому Крим — це Україна?». Обсяг роботи має становити 1-2 сторінки. При оцінюванні особлива увага приділятиметься змісту, аргументації та емоційній складовій тексту.
Друга номінація присвячена поетичним творам. Учасники мають представити відеодекламації віршів, присвячених Криму, кримськотатарській культурі та боротьбі за повернення півострова.
У третій номінації приймаються малюнки, ілюстрації та постери на тему «Крим — це Україна». Роботи можуть бути виконані у техніці графіки, живопису або як цифрові ілюстрації.
Четверта номінація охоплює фотороботи, які відображають патріотичні мотиви, підтримку Криму та символіку спротиву.
П’ята номінація — відеороботи тривалістю від 1 до 3 хвилин. Це можуть бути відеоролики, короткі документальні чи анімаційні фільми або відеозвернення.
Роботи приймаються до 28 лютого 2025 року.
При оцінюванні враховуватимуться креативність, відповідність заданій темі, якість виконання та оригінальність підходу. Найкращі роботи учасників будуть представлені у віртуальній галереї та відеопрезентації фіналістів.
Запрошуємо долучитися до конкурсу та висловити свою творчу підтримку Криму.