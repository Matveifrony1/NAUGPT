Заголовок: Відбулась зустріч ректора НАУ Максима Луцького і Надзвичайного та Повноважного Посла України в Республіці Перу Юрія Полюховича
Дата: 27/06/2023
URL: https://nau.edu.ua/ua/news/2023/6/vidbulas-zustrich-rektora-nau-maksima-lutskogo-i-nadzvichaynogo-ta-povnovazhnogo-posla-ukraini-v-respublitsi-peru-yuriya-polyuhovicha.html
==================================================

В рамках робочої міжнародної поїздки ректор та декани Національного авіаційного університету відвідали посольство України в Перу. Під час зустрічі Максим Луцький та Юрій Полюхович обговорили важливі питання щодо співпраці між Україною та Перу в галузі освіти й науки, а також інші важливі аспекти міжнародного співробітництва.
Обидві сторони висловили своє зацікавлення в зміцненні взаємодії та обміні досвідом між закладами вищої освіти обох країн.
Посол Юрій Полюхович запевнив гостей у своїй всебічній підтримці і розповів про стан та перспективи розвитку двосторонніх відносин, можливі спільні проекти, торговельні зв'язки, культурний обмін тощо.
Максим Луцький передав для української діаспори Перу національний прапор України з підписом Головнокомандувача ЗСУ Валерія Залужного та подякував Посольству й особисто Надзвичайному і Повноважному Послу України в Республіці Перу Юрію Полюховичу за сприяння та допомогу.