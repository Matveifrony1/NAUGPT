Заголовок: «Ліга сміху» в НАУ
Дата: 04/12/2018
URL: https://nau.edu.ua/ua/news/1/12/liga-smihu-v-nau.html
==================================================

Святкуючи п’ятиріччя своєї діяльності, «Ліга Сміху» організувала безкоштовний масштабний всеукраїнський тур концертів кращих команд вищими освітніми закладами України. Вчора в Центрі культури та мистецтв НАУ, який вміщує півтори тисячі глядачів, відбулось два концерти «Ліги сміху».
Жартівливі пісні та номери, імпровізація та розминка разом із глядачами – команда «Дніпро» використовувала весь арсенал комедійних прийомів, щоб подарувати гарний настрій нашим студентам. Звісно, не обійшлося без жартів про університет, зокрема про сесію та будні студентів. Крім того, найактивніші глядачі взяли участь у декількох номерах коміків.
Після концерту всі охочі мали змогу зробити селфі та поспілкуватися з гумористами. Глядачі отримали велику порцію сміху та заряд гарного настрою.
Висловлюємо щиру подяку команді та організаторам «Ліги Сміху»!