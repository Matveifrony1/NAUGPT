Заголовок: Першокурсники Гуманітарного інституту познайомилися з університетом
Дата: 11/09/2017
URL: https://nau.edu.ua/ua/news/2017/9/slovo-do-pershokursnikiv-gumanitarnogo.html
==================================================

8 вересня 2017 року в актовій залі Національного авіаційного університету відбулася традиційна
лекція директора Навчально-наукового гуманітарного інституту А.Г. Гудманяна
для студентів І курсу.
У своїй лекції директор розкрив етапи становлення НАУ, його сучасність та перспективи на майбутнє. Мапа території університету була репрезентована як місто в місті; проаналізована схема розміщення навчальних корпусів, гуртожитків, бібліотек, спорткомплексу, центру культури та мистецтв, музею авіації та інших елементів багатої інфраструктури НАУ.
На слайдах, що супроводжували лекцію, було представлено відомості про основні відділи університету, наведені документи, що засвідчують високий міжнародний статус НАУ. На підтвердження цих слів було репрезентовано фотографії відомих політиків, вчених, суспільних діячів нашої держави та зарубіжжя, регулярні зустрічі з якими стали традицією нашого університету. Особливу увагу були приділено цьогорічному візиту до НАУ Президента Ради, доктора ІКАО Олумуіва Бенард Аліу, який є випускником нашого університету.
Торкаючись місця Навчально-наукового Гуманітарного інституту в сім’ї Інститутів НАУ, А.Г. Гудманян відзначив, що за майже півторадесятирічну історію, НН ГМІ пройшов тривалий та успішний шлях становлення і розвитку. За цей час в Інституті створено 12 потужних кафедр, на яких працює близько 200 висококваліфікованих викладачів. Успішно функціонує система підготовки кадрів вищої кваліфікації, налагоджена співпраця з роботодавцями. Щодо останнього, директор Інституту навів дані опитування роботодавців, з яких слідує першість гуманітарних напрямів НАУ в зарплатному рейтингу профільних ВНЗ України.
У подальшому відбулося знайомство першокурсників із адміністрацією Інституту, завідувачами кафедр та наставниками груп. Кожна група мала нагоду продемонструвати свою єдність, виголосивши промову-девіз. З приємністю присутні відзначали, що, попри нетривалий період перебування у стінах НАУ, академічні групи вже встигли стати самостійними колективами.
Розповідаючи про здобутки Інституту, А.Г. Гудманян зупинився на тактиці, стратегії та інструментарії навчально-виховного процесу, що лежать в основі якісної підготовки майбутніх фахівців. Участь наших студентів у наукових конференціях, симпозіумах, «круглих столах», їх зустрічі з провідними вітчизняними та зарубіжними вченими, програми стажування і міжнародного співробітництва, прекрасні аудиторії, сучасні мультимедійні класи стали візитівкою НН ГМІ.
«Але навчання – не єдиний пріоритет Інституту», – зазначив директор. Екскурсії, конкурси, вікторини, КВК, спортивні змагання, поїздки в інші міста є невід’ємною частиною студентського життя. Вони не лише допомагають відпочити, а й є ефективним засобом набуття знайомств, розкриття талантів, пошуку нових форм самореалізації тощо.
Підводячи підсумки, А.Г. Гудманян побажав першокурсникам успіхів у навчанні і висловив сподівання, що гасло університету «Жити! Творити! Перемагати!» стане їх студентським кредо.
На урочистій події були присутніми й представники усіх відділів та служб університету. Зокрема, помічник ректора по роботі зі студентами Оксана Олекcіївна Вовк, начальник відділу гуманітарного розвитку Олена Василівна Калініченко, завідувач відділу Науково-технічної бібліотеки Ольга Анатоліївна Фатич, лікар-терапевт Авіаційного медичного центру Олена Іванівна Пазюк, начальник відділу Студентського містечка Олексій Анатолійович Солодкий, начальник відділу безпеки й охорони служби охорони НАУ Олександр Анатолійович Михайлюк, співробітник відділу внутрішнього контролю запобігання та виявлення корупції Сергій Іванович Астахов, провідний економіст сектору планування соціальних витрат планово-фінансового відділу Віктор Васильович Ситниченко, директор ЦКМ НАУ Олена Василівна Матвійчук-Юдіна, психолог центру психолого-педагогічної роботи Віталій Володимирович Сидоркін.
Логічним завершенням лекції стало виконання першокурсниками гімну всіх студентів «Гаудеамус» та традиційна фотосесія груп з їх наставниками, методистами і завідувачами кафедр. Сподіваємось, у найближчому майбутньому успіхи наших наймолодших колег стануть надбанням та гордістю усього університету.