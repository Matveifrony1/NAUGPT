Заголовок: За крок до здійснення мрії
Дата: 17/03/2017
URL: https://nau.edu.ua/ua/news/2017/3/za-krok-do-zdiysnennya-mrii.html
==================================================

16 березня 2017 року співробітники  Навчально-наукового інституту неперервної освіти, взяли участь у «ярмарку професій», організованому для старшокласників міста Вишгородським РЦЗ. На заході було презентовано загальну діяльність Національного авіаційного університету. Такий захід мав на меті допомогти випускникам ЗНЗ м. Вишгорода здійснити правильний професійний вибір,
Близько 100 учнів 10–11 класів ЗНЗ міста отримали вичерпні відповіді на найактуальніші запитання, що стосувалися особливостей формування кількості місць державного замовлення, Правил прийому до Національного авіаційного університету в 2017 році, умов навчання та підготовки фахівців в університеті, можливості отримання другої вищої освіти, наявності в НАУ спортивних секцій, вартості навчання за кошти юридичних і фізичних осіб тощо.
Звичайно, неабияке зацікавлення у старшокласників викликала можливість отримати додаткові бали до загального рейтингу при вступі до НАУ після навчання на підготовчому відділенні громадян України та участі у Всеукраїнських учнівських олімпіадах НАУ, а для випускників 2018 року – пройти на базі НАУ пробне ЗНО 3 червня 2017 року та відвідати цікаві майстер-класи ННІ в рамках проведення Літньої школи–2017  з 1 по 9 червня 2017 року.
Старшокласники ЗНЗ подякували співробітникам ННІНО за надану можливість ближче ознайомитися із НАУ, висловили сподівання вдало закінчити школу і скласти ЗНО та підкреслили, що зараз вони перебувають за крок до здійснення мрії – стати студентом Національного авіаційного університету.