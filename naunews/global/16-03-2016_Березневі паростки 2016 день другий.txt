Заголовок: "Березневі паростки 2016": день другий
Дата: 16/03/2016
URL: https://nau.edu.ua/ua/news/2016/3/bereznevi-parostki-2016-den-drugij.html
==================================================

15 березня в Центрі культури та мистецтв Національного авіаційного університету відбувся другий конкурсний день наймасштабнішого фестивалю для першокурсників "Березневі паростки 2016". Цього разу своїми виступами дивували Аерокосмічний ліцей, ІКІТ, КВП, ІЕБ, ІАН.
Підводки до виступів команд та приємну атмосферу створювали ведучі вечора - Юрій Полюхович та Олександр Герасименко.
Відкривала другий день фестивалю " Березневі паростки 2016" команда Авіакосмічного ліцею, яка приємно здивувала рівнем своєї підготовки. "Ера школоти" - саме так назвали свій виступ ліцеїсти. Команда продемонструвала хореографічну постановку у вишиванках, стем - урок з викладачем, у якого "важкий ранок після гулянь" та номер з поєднанням гри скрипки з бітбоксом.
Команда ІКІТ підготувала декілька мініатюр: коли парашутист знайшов у сумці хом'яка, голуби на концертах Емінема та Івана Дорна, Бетмен проти Супермена. Під час стему команда розіграла ситуацію в літаку з різними типами характерів людей. Вокальний номер студенти представили у супроводі жартів, а хореографічну постановку - з мерцями.
Після тривалої перерви до участі у фестивалі долучилась Кафедра військової підготовки, яка приємно вразила своїм виступом та "добряче розігріла зал". Учасники вирішили не відхилятися від свого стилю, тому тематикою виступу стали будні студентів КВП: відносини мами й сина (коли обоє військові), стем - роздуми над подарунком для старшини; для вокального номеру учасники представили власні тексти (мінуси відомих пісень) під час маршування, а хореографічну постановку команда показала  з поєднанням різних стилів.
Команда ІЕБ підготувала вокальний номер "Я і Франція", хореографічну постановку про відьом та стем «Як підготувати дівчину до першого побачення».
Закривала другий день фестивалю " Березневі паростки 2016" команда ІАН, яка традиційно розпочала виступ з танцю. Також учасники продемонстрували кілька мініатюр, зокрема: шлюбна церемонія з пістолетами, випадок у парку, як мати сину реп читала. Темою стему став приїзд сина додому після навчання. Вокальний номер команда підготувала під звуки гітари та флейти, а в хореографічній постановці оживав музейний експонат.
З такими результатами завершився другий день фестивалю "Березневі паростки 2016". Вже сьогодні відбудеться третій, останній конкурсний день. Свої виступи представлять команди Промислово-економічного коледжу НАУ, ІМВ, ІІДС та ГМІ. Сьогодні ж ми й дізнаємось переможця 14-го фестивалю " Березневі паростки". Тож ласкаво просимо!