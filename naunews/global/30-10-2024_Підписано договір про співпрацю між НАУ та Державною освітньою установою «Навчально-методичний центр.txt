Заголовок: Підписано договір про співпрацю між НАУ та Державною освітньою установою «Навчально-методичний центр з питань якості освіти»
Дата: 30/10/2024
URL: https://nau.edu.ua/ua/news/2024/10/pidpisano-dogovir-pro-spivpratsyu-mizh-nau-ta-derzhavnoyu-osvitnoyu-ustanovoyu-navchalno-metodichniy-tsentr-z-pitan-yakosti-osviti.html
==================================================

24 жовтня 2024 року в.о. декана Юридичного факультету НАУ, к.ю.н., доцентка
Валерія Філінович
провела робочу зустріч із директоркою Державної освітньої установи «Навчально-методичний центр з питань якості освіти», докторкою філософії зі спеціальності 081 «Право», випускницею Юридичного факультету НАУ 2016 року
Марією Александровою
.
Обговоривши подальші плани щодо спільної співпраці
, сторони підписали
договір про співпрацю
, який закріплює наміри сприяти підготовці студентів, підвищенню кваліфікації науково-педагогічних працівників та проведенню спільних заходів.
«Ця угода відкриває нові можливості для наших студентів та викладачів, сприяючи підвищенню якості освіти та впровадженню інноваційних підходів у навчальний процес», — зазначила
Валерія Філінович
.
Договір, укладений на два роки, передбачає не лише реалізацію спільних проектів, науково-практичних заходів, таких як круглі столи, семінари, конференції та форуми, а й
активне залучення студентів до участі у стажуваннях та проходженні практики
за спеціальностями 081 «Право» та 262 «Правоохоронна діяльність» на базі Навчально-методичного центру з питань якості освіти.
Сторони також домовилися про
регулярний обмін інформацією та досвідом у сфері підготовки фахівців,
проведення спільних консультацій та підвищення кваліфікації викладачів. Це надасть можливість закріплювати теоретичні знання на практиці та підвищити професійний рівень студентів.