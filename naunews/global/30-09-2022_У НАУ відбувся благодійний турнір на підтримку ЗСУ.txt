Заголовок: У НАУ відбувся благодійний турнір на підтримку ЗСУ
Дата: 30/09/2022
URL: https://nau.edu.ua/ua/news/2022/9/u-nau-vidbuvsya-blagodiyniy-turnir-na-pidtrimku-zsu.html
==================================================

24 вересня у спортивному комплексі Національного авіаційного університету відбувся благодійний турнір з баскетболу 3х3 на підтримку Збройних сил України, а саме 72-ї бригади.
Ініціаторами ігор були випускники НАУ та старший викладач кафедри фізичного виховання та спортивної підготовки Факультету лінгвістики та соціальних комунікацій (ФЛСК), тренер збірної команди з баскетболу Микола Величенко.
У турнірі взяли участь 8 команд: 37 осіб, з яких 21 - випускник НАУ.
З вітальним словом до спортсменів звернувся завідувач кафедри Іван Вржесневський. Також учасники змагань побачили відео-звернення випускника збірної команди НАУ з баскетболу Антона Міняйленка, який на даний час захищає батьківщину в лавах ЗСУ.
Учасниками було зіграно 16 ігор, у результаті яких:
- перше місце виборола команда «Curband»;
- друге місце посіла команда «FWT»;
- третє місце у команди «Штопке»;
- почесне четверте місце посіла збірна команда «НАУ», до складу якої входили студенти нашого університету.
Молоді спортсмени НАУ мали змогу перейняти досвід у більш досвідчених баскетболістів та продемонструвати свою майстерність, згуртованість та жагу до перемоги.
Крім того, до благодійного турніру долучилися баскетболісти, випускники НАУ, які з різних обставин знаходяться в США, Польщі, Бельгії та Болгарії.
Пишаємось нашими випускниками, які у такий важкий час не стоять осторонь та допомагають українським захисникам.