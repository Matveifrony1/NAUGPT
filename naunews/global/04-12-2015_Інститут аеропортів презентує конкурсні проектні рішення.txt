Заголовок: Інститут аеропортів презентує конкурсні проектні рішення
Дата: 04/12/2015
URL: https://nau.edu.ua/ua/news/2015/12/institut-aeroportiv-prezentue-konkursni-proektni-rishennya.html
==================================================

2 грудня 2015 р. на кафедрі містобудування (завідувач – Галина Агєєва) відбулась презентація проектного рішення  багатофункціонального комплексу Loft Park (м. Київ, вул. М.Грінченка, 18), який розробили студенти 4 курсу Навчально-наукового інституту аеропортів  Ігор Гавриленко, Валерія Гнатенко, Владислав Шереметьєв (АР-404), Максим Качан (ЦБ-407).
Це – одна із двох команд Інституту аеропортів, які упродовж жовтня-листопада 2015 р. брали участь у Другому  національному  студентському архітектурному  конкурсі «STEEL FREEDOM-2015», організованого  Українським Центром Сталевого Будівництва.
За результатами голосування журі конкурсу роботи цих команд увійшли до 10 кращих проектів (категорія «Mixed Use»).
Обидві команди успішно презентували свої проектні рішення 28 листопада 2015 р. в Бізнес-центрі «Інком» та отримали статус «фіналістів».
Наступного тижня планується провести міжкафедральний семінар за участю другої команди фіналістів  - студентів 3 курсу Володимира Іванова та Любомира Пащенко (АР-303) - для узагальнення практики розроблення конкурсних проектів за участю майбутніх архітекторів та будівельників.