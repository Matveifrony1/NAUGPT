Заголовок: На ФЛСК НАУ пройшов захід «Українська жінка – на вістрі Перемоги!»
Дата: 15/03/2023
URL: https://nau.edu.ua/ua/news/2023/3/na-flsk-nau-proyshov-zahid-ukrainska-zhinka-–-na-vistri-peremogi.html
==================================================

Напередодні Міжнародного жіночого свята на кафедрі соціальних технологій факультету лінгвістики та соціальних комунікацій для здобувачів вищої освіти Спеціальності «Соціальна робота» відбувся захід, присвячений визначним жінкам України.
Модератором заходу виступила доцент кафедри Тетяна Петренко. Учасники заходу репрезентували цікаві історії про видатних жінок України упродовж її історичного становлення: згадали княгиню Ольгу, Анну Ярославну, Лесю Українку, Ольгу Кобилянську, Аду Роговцеву, Ліну Костенко, Олену Зеленську та багатьох жінок-захисниць, які вже стали взірцем для кожного!
Жінки завжди були і є джерелом натхнення і кохання. Їх оспівують у своїй творчості поети і художники, письменники і композитори, співаки і скульптори. Зараз вони разом із чоловіками захищають нашу Батьківщину. Мужні, прекрасні, сильні і стильні на передовій.
Також учасники заходу переглядали відео про захисниць, слухали інтерв’ю і молилися про ПЕРЕМОГУ!
Слава Україні! Слава нашим Захисницям!