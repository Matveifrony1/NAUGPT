Заголовок: «Студентська весна 2015». Гуманітарний інститут
Дата: 12/05/2015
URL: https://nau.edu.ua/ua/news/2015/5/studentska-vesna-2015-gumanitarnij-institut.html
==================================================

24 квітня в Центрі культури та мистецтв Національного авіаційного університету відбувся виступ минулорічних чемпіонів «Студвесни» - Гуманітарного інституту. Команда, для 15 осіб з якої цьогорічна «Студвесна» стала «крайньою», вирішила підтвердити своє чемпіонство в цьому році. Що з цього вийде – дізнаємось вже зовсім скоро. Адже це передостанній фестивальний концерт «Студентська весна 2015».
1 частина. Назва – «Іван Франко. Вічний революціонер». У постановці команда розкрила деякі епізоди з життя та творчості І. Франка, які стосувалися революційних поглядів, цензури та особистого життя.
2 частина. Команда ГМІ підготувала: номер з використанням лазера, пантоміму в поєднанні з танцем, вокальний номер (про «Студвесну», ГМІ та інших учасників), хореографічну постановку(промінь світла – єдиний порятунок для людей, які не можуть вибратись із завалів), постановку «Що відбувається за сценою» (про першокурсників), вокальний номер під супровід барабанів, гітари та синтезатора, пісню про «Студвесну» (цитата: «В раба студента превращает «Студвесна»), стем про ректора НАУ М. Кулика, який на день потрапив до ректора КНУ ім. Т. Г. Шевченка та навчає його як зробити крутий «універ типу НАУ», а також монолог 4-х осіб ніби від «стариків» «Студвесни».
Крім того, ГМІ порівнював журі з командаю «Студвесни» та представив уже традиційний для свого інституту номер – казку.
Вже 27 квітня відбувся останній концерт «Студентська весна 2015». 29 квітня відбудеться гала-концерт та оголошення чемпіона «Студвесни 2015». До концертної програми увійдуть найкращі номери за весь період цьогорічного фестивалю. Тому ласкаво просимо! Квитки на гала-концерт можна придбати в касах НАУ.