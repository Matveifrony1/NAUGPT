Заголовок: Викладачі та студенти Факультету міжнародних відносин взяли участь у   міжнародній конференції з питань кібердипломатії
Дата: 24/05/2024
URL: https://nau.edu.ua/ua/news/2024/5/vikladachi-ta-studenti-fakultetu-mizhnarodnih-vidnosin-vzyali-uchast-u-mizhnarodniy-konferentsii-z-pitan-kiberdiplomatii.html
==================================================

Викладачі та студенти Факультету міжнародних
взяли участь у Першій науково-практичній міжнародній конференції з питань кібердипломатії.
Захід відбувся за підтримки МЗС України у партнерстві з Представництвом Фонду цивільних досліджень та розвитку США в Україні (CRDF Global) та Державного департаменту США.
У конференції взяли участь
представники українських наукових, політичних кіл, експерти у сфері кібердипломатії, а також представники дипломатичного корпусу, акредитованого в Україні, та громадськості.
До учасників конференції звернувся міністр закордонних справ України
Дмитро Кулеба
, заступник Секретаря РНБО України
Сергій Демедюк
, очільник кіберполіції
Юрій Виходець
та інші.
Конференція була спрямована на
поглиблення наукового розуміння трансформаційного впливу цифрових технологій у міжнародних відносинах
і сприятиме формуванню аналітичного розуміння викликів та можливостей, обміну новими знаннями та теоретико-методологічними підходами, що забезпечить більш прогнозований, стабільний і безпечний кіберпростір як основу процвітаючого сучасного світу.
Завідувачка кафедри міжнародних відносин та стратегічних студій ФМВ
Ніна Ржевська виступила модераторкою секціі «Кібердипломатія як сфера дослідження міжнародних відносин».
Серед спікерів секції з доповідями виступили доценти кафедри міжнародних відносин та стратегічних студій ФМВ. Доцентка
Наталя Боротканич
зупинилася на проблемах кібербезпеки космосу в умовах російсько-української війни, а доцент
Артем Сапсай
окреслив проблеми галузевої дипломатії. Окрему увагу учасники заходу приділили дискусії щодо протидії російській дезінформації та інформаційній війні.
Під час конференції
експерти акцентували увагу
на важливості розвитку стратегії кібердипломатії, яка має враховувати прозорість та взаємозв'язок цифрового середовища, а також на важливості співпраці між країнами та представниками приватного сектору, обміну досвідом для зміцнення кібербезпеки та побудови довіри в цифровому просторі. Цифрові технології не можуть повністю замінити вироблені століттями засади дипломатії, але їх адаптація під її цілі та функції позитивно впливає на шляхи реалізації основних завдань дипломатичної діяльності, підвищує ефективність її результатів і рівень відкритості та прозорості.
Конференція є
важливим кроком на шляху розвитку кібердипломатії
, що сприятиме формуванню нових підходів до міжнародних відносин у цифрову епоху.