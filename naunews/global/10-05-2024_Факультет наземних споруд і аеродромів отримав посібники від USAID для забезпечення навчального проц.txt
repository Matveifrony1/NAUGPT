Заголовок: Факультет наземних споруд і аеродромів отримав посібники від USAID для забезпечення навчального процесу
Дата: 10/05/2024
URL: https://nau.edu.ua/ua/news/2024/5/fakultet-nazemnih-sporud-i-aerodromiv-otrimav-posibniki-vid-usaid-dlya-zabezpechennya-navchalnogo-protsesu.html
==================================================

3 травня 2024 року
Факультет наземних споруд і аеродромів Національного авіаційного університету
отримав 60 посібників від Програми USAID
з аграрного і сільського розвитку (АГРО).
Ці матеріали допоможуть
забезпечити якісну підготовку студентів з питань розробки Комплексних планів просторового розвитку територіальних громад.
Передача посібників відбулась
згідно з угодою між USAID АГРО та партнерськими університетами, серед яких НАУ. Видання
отримала кафедра аерокосмічної геодезії та землеустрою.
17-18 квітня
за підтримки USAID АГРО
відбулася зустріч представників університетів
для обговорення запитів бізнесу, громад та органів влади щодо підготовки фахівців з просторового планування територій. Одним з доповідачів був
випускник НАУ Дмитро Макаренко
— в.о. Голови Державної служби України з питань геодезії, картографії та кадастру.
Кафедра аерокосмічної геодезії та землеустрою
готує фахівців за програмами
«Геоінформаційні системи і технології» та «Землеустрій та кадастр», використовуючи інноваційні підходи.
Студенти магістратури
зможуть використовувати нові посібники
для вивчення методології просторового планування територій громад, опанування новітніх геоінформаційних технологій аналізу та управління територіями.
Факультет запрошує на навчання
в магістратуру за спеціальністю 193 «Геодезія та землеустрій» на базі бакалаврату чи для здобуття другої вищої освіти в НАУ!