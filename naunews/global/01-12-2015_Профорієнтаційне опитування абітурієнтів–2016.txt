Заголовок: Профорієнтаційне опитування абітурієнтів–2016
Дата: 01/12/2015
URL: https://nau.edu.ua/ua/news/2015/11/proforientaczijne-opituvannya-abiturientiv–2016.html
==================================================

Інститут доуніверситетської підготовки НАУ під керівництвом д. пед. н., проф. Н. Муранової у листопаді 2015 р. провів профорієнтаційне опитування (соціологічний вимір) слухачів підготовчих курсів (ПК) 2015–2016 н. р. у м. Києві. Загальна кількість респондентів – 125.
Отримані результати свідчать:
про сприяння доуніверситетської підготовки і профорієнтаційної роботи усвідомленому вибору слухачами ПК майбутньої професійної діяльності (79,2 %);
про те, що найбільша кількість випускників основним напрямом подальшої професійної підготовки обрали природничі й точні науки (25,6 %), сферу бізнесу та менеджменту (20 %), інженерні спеціальності (20 %) та творчі професії (16 %);
про те, що при виборі професії переважають власні міркування слухачів ПК (69,6 %), особисті здібності (44,8 %) та думка батьків (40 %);
про усвідомлення виборів і мотивів навчання у ВНЗ шляхом інтенсивного набуття випускниками знань і вмінь поза межами ЗНЗ (відвідують ПК – 100 %, займаються додатково з репетиторами – 36 %);
про те, що головними чинники, якими керувалися слухачі ПК при виборі майбутньої професії були власні здібності і прагнення (58,4 %), перспектива кар’єрного зростання в обраній професії (49,6 %), оплата праці (46,4 %) та престиж професії (38,4 %);
слухачі ПК достатньо поінформовані щодо своєї майбутньої професії, а саме: переваги обраної професії над іншими (51,2 %), потреби ринку праці (46,4 %), ознайомлені з професійними якостями (42,4 %) та можливостями отримання майбутньої професії (41,6 %);
про завищену власну самооцінку знань і вмінь зі шкільних дисциплін, що суттєво відрізняється від показників щодо якісної підготовки слухачів до ЗНО.