Заголовок: Зустріч з випускниками
Дата: 24/11/2016
URL: https://nau.edu.ua/ua/news/2016/11/zustrich-z-vipusknikami.html
==================================================

22 листопада 2016 на честь Всесвітнього дня науки кафедра авіаційної психології Навчально-наукового Гуманітарного інституту організувала зустріч зі своїми випускниками-магістрами минулих років. Мета зустрічі - вивчити особливості подальшого працевлаштування психологів-випускників НАУ; ознайомитися з різними спеціалізаціями та галузями психології, в яких вони працюють.
Також відбулося обговорення труднощів, які постають перед молодими фахівцями, консультування з питань розв’язання  професійних завдань. Зустріч проходила у дружній атмосфері. Важливими для випускників були питання про підтримку зворотного зв’язку з викладачами кафедри, які можуть надати допомогу у професійному зростанні спеціалістів, що навчалися за спеціальністю «психологія».
Такі зустрічі є дуже корисними, оскільки дають можливість викладачам вносити корективи у викладання навчальних дисциплін, а випускникам – з’ясовувати можливі шляхи вирішення проблемних ситуацій у професійній діяльності.