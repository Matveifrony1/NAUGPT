Заголовок: Міжнародний хакатон «NASA Space App Challenge» – 2018 у НАУ
Дата: 17/10/2018
URL: https://nau.edu.ua/ua/news/1/10/mizhnarodniy-hakaton-nasa-space-app-challenge-–-2018-u-nau.html
==================================================

Національне агентство США з аеронавтики і досліджень космічного простору «NASA Incubator innovation program» разом із Національним авіаційним університетом за підтримки ректора НАУ Володимира Ісаєнка 19–21 жовтня 2018 року проводять Міжнародний хакатон «NASA Space App Challenge», який відбудеться вже втретє у м. Києві.
Місце проведення:
найбільший авіаційний навчальний ангар Європи – ангар Національного авіаційного університету.
Ідея хакатону:
упродовж 48 годин у різних країнах світу водночас науковці, дизайнери, інженери, програмісти, студенти працюватимуть над реальними завданнями NASA, вирішенням яких наразі займаються дійсні фахівці космічного агентства.
Історія хакатону.
У 2016 році серед ста інших світових проектів український проект «Mars-Hopper» був визнаний переможцем у номінації «Peoples’ Choice». Одним із засновників цього проекту був Андрій Музиченко, який є локальним модератором хакатону «NASA Space App Challenge» – 2018 у Києві. У 2017 році взяли участь близько 24 тисяч учасників зі 70 країн світу. У 2018 році в Україні хакатон проводитиметься також у Вінниці, Дніпрі, Кропивницькому, Львові та Одесі.
Генеральний партнер – Vodafone.
Для участі необхідно пройти реєстрацію на сайті: https://2018.spaceappschallenge.org/locations/kyiv.
Реєстрація ЗМІ: https://goo.gl/forms/r379AVljdLkc74Fr2.