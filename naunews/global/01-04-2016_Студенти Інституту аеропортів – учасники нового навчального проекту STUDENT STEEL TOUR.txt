Заголовок: Студенти Інституту аеропортів – учасники нового навчального проекту STUDENT STEEL TOUR
Дата: 01/04/2016
URL: https://nau.edu.ua/ua/news/2016/4/studenti-institutu-aeroportiv-–-uchasniki-novogo-navchalnogo-proektu-student-steel-tour.html
==================================================

25 березня 2016 р. студенти Навчально-наукового інституту Аеропортів Валерія Гнатенко, Ігор Гавриленко, Владислав Шереметьєв (АР-404) – фіналісти конкурсу STEEL FREEDOM’2015, узяли участь у новому навчальному проекті STUDENT STEEL TOUR, організатором якого є Український центр сталевого будівництва.
Мета проекту – ознайомити молодих проектувальників та архітекторів із компаніями, які успішно працюють на вітчизняному ринку сталевого будівництва. Тому перша екскурсія відбулась на Бутанський завод металоконструкцій та нестандартного обладнання ЮТЭМ-ЗМК та Житомирський завод металоконструкцій.
Студенти ознайомилися з основними технологічними процесами виробництва будівельних та мостових металоконструкцій, відвідали  спеціалізовані лабораторії та проектно-конструкторські бюро.
У планах майбутніх архітекторів та викладачів кафедри містобудування ННІАП подовжити співпрацю з організаторами навчального проекту STUDENT STEEL TOUR.