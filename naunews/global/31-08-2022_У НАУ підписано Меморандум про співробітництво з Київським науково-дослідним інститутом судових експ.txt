Заголовок: У НАУ підписано Меморандум про співробітництво з Київським науково-дослідним інститутом судових експертиз Міністерства юстиції України
Дата: 31/08/2022
URL: https://nau.edu.ua/ua/news/2022/8/u-nau-pidpisano-memorandum-pro-spivrobitnitstvo-z-kiivskim-naukovo-doslidnim-institutom-sudovih-ekspertiz-ministerstva-yustitsii-ukraini.html
==================================================

Сьогодні, між Національним авіаційним університетом в особі ректора Максима Луцького та Київським науково-дослідним інститутом судових експертиз Міністерства юстиції України в особі Олександра Рувіна підписано Меморандум про співробітництво.
Київський науково-дослідний інститут судових експертиз Міністерства юстиції України є стейкхолдером Юридичного факультету (ЮФ) НАУ, в рамках співпраці з яким на факультеті постійно проводяться лекції, зустрічі студентів із працівниками даного інституту та відбувається взаємний обмін інформацією й досвідом у рамках проведення спільних науково-практичних заходів.
Згідно Меморандуму, основними напрямками співробітництва визначено:
- залучення до розробки та перегляду освітньо-професійних програм за спеціальностями 081 «Право» та 262 «Правоохоронна діяльність»;
- обмін інформацією у сфері освітньої, наукової, правозахисної, соціально-культурної діяльності;
- проведення спільних круглих столів, семінарів, тренінгів, майстер-класів, конференцій задля обговорення актуальних питань застосування законодавства;
- здійснення спільного розроблення науково-методичних праць;
- публікація наукових матеріалів співробітників сторін у друкованих та електронних виданнях університету та Київського науково-дослідного інституту судових експертиз тощо.
Сторони погодились докласти максимум зусиль задля практичної підготовки здобувачів вищої освіти, зокрема спеціальності 262 «Правоохоронна діяльність», фахівці якої у майбутньому вирішують стратегічні завдання в забезпеченні правопорядку, цивільної безпеки, формуванні правової свідомості та володіють навиками боротьби з кіберзлочинами та економічною злочинністю.