Заголовок: Національний авіаційний університет провів міжнародне стажування студентів Казахського Національного університету (Satbayev University)
Дата: 02/06/2021
URL: https://nau.edu.ua/ua/news/2021/6/natsionalniy-aviatsiyniy-universitet-proviv-mizhnarodne-stazhuvannya-studentiv-kazahskogo-natsionalnogo-universitetu-(satbayev-university).html
==================================================

Протягом 19-29 травня на базі Факультету кібербезпеки, комп’ютерної та програмної інженерії (ФККПІ) НАУ за організаційної підтримки Навчально-наукового інституту неперервної освіти було проведено міжнародне онлайн стажування магістрантів Казахського Національного університету (Satbayev University), який є багаторічним партнером НАУ.
Зокрема, до стажування було залучено 32 магістранти, що навчаються за освітніми програмами:
• інженерія програмного забезпечення,
• управління інформаційними системами,
• кібербезпека та машинне навчання.
До викладання було залучено досвідчених фахівців кафедр і наукових підрозділів ФККПІ на чолі із заступником декана Сергієм Гнатюком.
Усі учасники склали підсумковий іспит і отримали відповідні сертифікати.