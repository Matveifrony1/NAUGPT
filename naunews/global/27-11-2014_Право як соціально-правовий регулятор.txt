Заголовок: Право як соціально-правовий регулятор
Дата: 27/11/2014
URL: https://nau.edu.ua/ua/news/2014/11/pravo-yak-soczialno-pravovij-regulyator.html
==================================================

25 листопада 2014 року к.ю.н., доцент кафедри цивільного права і процесу Юридичного інституту Вікторія Тімашова провела лекцію-дискусію на тему «Право як соціально-правовий регулятор» для учнів  11-х класів середньої загальноосвітньої школи № 161 та середньої загальноосвітньої школи № 54 Солом’янського району м. Києва.
Її мета – поінформувати старшокласників про цивілізаційну важливість права у будь-якій сфері суспільного життя.
Серед усіх соціальних регуляторів право є одним з найголовніших, тому що воно впливає на досить значну частину відносин, в яких безпосередньо зацікавлені держава і суспільство. Право також відіграє особливу роль в системі соціальної регуляції. Саме воно, з рядом його унікальних властивостей максимально відповідає потребам суспільства за наявності об’єктивних нормативних засад.
Вікторія Тімашова розповіла старшокласникам про діяльність Юридичного інституту та наголосила на важливості професії юриста, оскільки головна місія людей цього фаху полягає в служінні людям, суспільству, щоб забезпечити в державі організованість, дисципліну і такий правопорядок, який базується на засадах справедливості, гуманізму і правди.