Заголовок: Відбулась студентська конференція “Економіка та економісти, значення економічної науки та сучасні виклики і загрози економічній безпеці України, їх трансформація”
Дата: 02/12/2022
URL: https://nau.edu.ua/ua/news/2022/12/vidbulas-studentska-konferentsiya-“ekonomika-ta-ekonomisti-znachennya-ekonomichnoi-nauki-ta-suchasni-vikliki-i-zagrozi-ekonomichniy-bezpetsi-ukraini-ih-transformatsiya”.html
==================================================

На базі ВСП «Київський фаховий коледж комп’ютерних технологій та економіки Національного авіаційного університету» під керівництвом Базильчук Тетяни Григорівни - викладача економічних дисциплін, спеціаліста вищої категорії, педагогічного звання старший викладач, 28 листопада 2022 року о 14:00 у дистанційному форматі на платформі Google WorkSpace відбулася студентська конференція “Економіка та економісти, значення економічної науки та сучасні виклики і загрози економічній безпеці України, їх трансформація”.
Участь взяли студенти ІІ-го курсу спеціальностей 051 Економіка, 072 Фінанси, банківська справа та страхування та 186 Видавництво та поліграфія.
В заході також взяли участь: Аржанцева Анастасія Миколаївна, завідувач відділення "Економіка та машинобудування", викладач економічних дисциплін, випускова комісія спеціальностей 051 Економіка та 072 Фінанси, банківська справа та страхування та Бачиш Оксана Миколаївна, викладач історії, представник циклової комісії суспільно-економічних дисциплін.
Мета Конференції – популяризація досягнень українських економістів, науковців та бізнесменів. Розуміння їх вагомого внеску в розбудову не тільки вітчизняної економіки, але й у створення ними теорій, які збагатили світову економічну думку. Необхідність сформувати у студентів розуміння тієї ситуації в якій опиналася наша країна і економіка, та які існують шляхи подолання загроз економічної безпеки України і стали пріорітетними сьогодні.
З доповідями виступили наступні студенти:
- Якименко Маріанна, Д-21. Професія Економіста.
- Шмакова Любов та Юлія Федоренко, Е-21. Значення економіки для людини та суспільства.
- Поцілуйко Юліана, Е-21. Українські економісти ХІХ – початку ХХ століття.
- Антонюк Вікторія, Максим Колесник, Вероніка Пойнер, Е-21. Всесвітньовідомі українські економісти та науковці.
- Катерина Петрук, Е-21. Вадатурський Олексій Опанасович та компанія «НІБУЛОН», відео.
- Крамаренко Ірина, Е-21. Нобілевські лауреати в галузі економіки.
- Розсошко Вікторія, Надія Бабієнко, Е-21(Маргарита Сорока, Вероніка Радішевська, Ф-21). Як промисловість України долає воєнні виклики.
- Ніжинський Влад, Ф-21. Формування механізму зміцнення конкурентних позицій національної економіки у сучасних реаліях.
- Максим Колесник, Е-21. Післявоєнні реформи України.
Виступи студентів були направлені на знаходження зв’язку між досягненнями економістів минулого та сьогодення, орієнтація на вже розроблені теорії та закони, та намагання знаходження правильних шляхів подолання викликів, які сьогодні долає українська економіка.
Дякуємо всім учасникам Конференції за плідну працю! Разом до Перемоги!