Заголовок: Відбулася IХ Міжнародна науково-технічна конференція «Інтелектуальні технології лінгвістичного аналізу»
Дата: 31/10/2016
URL: https://nau.edu.ua/ua/news/2016/10/vidbulasya-ih-mizhnarodna-naukovo-tehnichna-konferentsiya-intelektualni-tehnologii-lingvistichnogo-analizu.html
==================================================

25-26 жовтня 2016 року в Навчально-науковому інституті комп’ютерних інформаційних технологій (ННІКІТ) відбулася IХ Міжнародна науково-технічна конференція «Інтелектуальні технології лінгвістичного аналізу», присвячена актуальним проблемам комп’ютерної лінгвістики та штучного інтелекту. На пленарному засіданні, яке пройшло під головуванням завідувача кафедри комп’ютеризованих систем управління д.т.н., проф. О. Литвиненка, були заслухані доповіді «Наукометричний аналіз наукового колективу на основі реферативних баз даних» (доповідачі д.т.н., проф. Д. Ланде, к.т.н. І. Балагура, Інститут проблем реєстрації інформації НАН України), «Концепція трансформації інформаційного суспільства у суспільство знань» (доповідач д.т.н., проф. О. Литвиненко, Національний авіаційний університет), «Логіко-лінгвістичні методи діагностування складних технічних систем» (доповідач к.т.н., доц. О. Нечипорук, Національний авіаційний університет) тощо.
В роботі секцій конференції «Теорія та методологія інтелектуальних мовно-інформаційних систем», «Комп’ютерна технологія порівняльного аналізу електронних текстів», «Теорія та технологія інформаційного пошуку», «Методи системного моделювання» взяли участь більше ста науковців, викладачів та студентів НАУ, інших навчальних закладів та наукових установ.