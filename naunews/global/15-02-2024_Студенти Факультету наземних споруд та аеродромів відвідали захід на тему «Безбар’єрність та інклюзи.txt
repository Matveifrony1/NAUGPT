Заголовок: Студенти Факультету наземних споруд та аеродромів відвідали захід на тему «Безбар’єрність та інклюзивне будівництво як пріоритетний напрямок розвитку галузі»
Дата: 15/02/2024
URL: https://nau.edu.ua/ua/news/2024/2/studenti-fakultetu-nazemnih-sporud-ta-aerodromiv-vidvidali-zahid-na-temu-bezbar’ernist-ta-inklyuzivne-budivnitstvo-yak-prioritetniy-napryamok-rozvitku-galuzi.html
==================================================

8 лютого 2024 року
студенти 1-3 курсів кафедри архітектури та просторового планування Факультету наземних споруд та аеродромів разом із старшими викладачами
Наталією Бжезовською
та
Ольгою Баженовою
відвідали захід для архітекторів, дизайнерів та забудовників під назвою «Метроном». Темою заходу була
«Безбар’єрність та інклюзивне будівництво як пріоритетний напрямок розвитку галузі».
Безбар’єрність є одним з головних пріоритетів у відбудові об’єктів в Україні.
Головне завдання архітекторів
— зробити життя комфортним для всіх громадян країни.
На заході розглядалися такі теми:
Інклюзивність як обов’язкова умова відбудови та формування нового урбаністичного майбутнього України;
Інклюзивність з точки зору різних напрямків та галузей;
Архітектура та будівництво медичних закладів, торгівельних центрів, житлових комплексів тощо;
Формування суспільного простору;
Дизайн інтер’єрів;
Ландшафтний дизайн;
Думки експертів з інклюзивності;
Формування сталого бачення і розуміння архітектури нового безбар’єрного майбутнього України.
Обговорювались норми з інклюзивності та їх впровадження у проєктуванні й будівництві в Україні. Також йшлося про введення до навчальних програм архітекторів та дизайнерів спеціальних предметів на тему  інклюзивності.
Участь у цьому заході була дуже цікавою і корисною для майбутніх архітекторів, які будуватимуть нову Україну.