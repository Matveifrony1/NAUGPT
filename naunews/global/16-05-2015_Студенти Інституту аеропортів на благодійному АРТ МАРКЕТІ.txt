Заголовок: Студенти Інституту аеропортів на благодійному АРТ МАРКЕТІ
Дата: 16/05/2015
URL: https://nau.edu.ua/ua/news/2015/5/studenti-institutu-aeroportiv-na-blagodijnomu-art-marketi.html
==================================================

27 квітня активісти студентської ради Інституту аеропортів на чолі з головою соціального відділу Тетяною Шеліган взяли участь у благодійному АРТ МАРКЕТІ, що проходив в Київському національному університеті будівництва та архітектури.
На площі перед центральним корпусом КНУБА був організований благодійний ярмарок, на якому пропонували  різноманітну солону й солодку домашню випічку, сендвічі й тости, холодні й гарячі напої. Також тут можна було придбати недорогі вироби ручної роботи, цікаві подарунки для своїх рідних, оцінити творчість молодих фотографів і художників. Гості мали можливість відпочити разом з друзями в ЛАУНЖ-ЗОНІ, де проводились різноманітні майстер-класи, проходила розважальна концертна програма та взагалі було багато цікавого.
Студенти Інституту аеропортів також виставили на ярмарку творчі роботи та смаколики власного виробництва.
В рамках співпраці студентських рад двох потужних вузів України, НАУ та КНУБА, протягом 2014-2015 н. р. було проведено низку заходів соціального спрямування в дитячих будинках Киева.