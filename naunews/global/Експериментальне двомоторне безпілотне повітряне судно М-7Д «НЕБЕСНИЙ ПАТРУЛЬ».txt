Заголовок:Експериментальне двомоторне безпілотне повітряне судно М-7Д «НЕБЕСНИЙ ПАТРУЛЬ»

Дата: ----------
URL: https://nau.edu.ua/ua/menu/science/naukova-robota/naukovi-rozrobki/eksperimentalne-dvomotorne-bezpilotne-povitryane-sudno-m-7d-nebesnij-patrul.html
==================================================
Експериментальне двомоторне безпілотне повітряне судно М-7Д «НЕБЕСНИЙ ПАТРУЛЬ»


 

Призначення та сфера застосування

Безпілотне повітряне судно (БПС) призначене для виконання авіаційних робіт в інтересах різних галузей економіки. Воно може бути використане для патрулювання лінійних об’єктів, картографії та аерофотознімання, відеоспостереження в реальному часі, тощо. Вказане БПС поставляється в комплекті з наземною станцією керування. Потенційними користувачами БПС є цивільні авіакомпанії, силові та спеціальні структури України. 

 

Основні технічні характеристики

М-7Д «Небесний патруль» – двомоторний літальний апарат нормальної схеми з високо розміщеним крилом. Під гондолою є отвір для установки камери нижнього/переднього виду. Основні технічні характеристики БПС: стартова маса, кг - до 150; маса корисного навантаження, кг - до 50; максимальна швидкість, км/год. - 190; максимальна висота польоту, м - до 5000; максимальна тривалість польоту, год. - до 10; спосіб старту та посадки - по-літаковому; режими керування - автомат/напівавтомат.

Основні переваги

БПС М-7Д має високі злітні характеристики, що є привабливим для ЗПС з ґрунтовим покриттям/для високогірних аеродромів; два двигуни забезпечують високу надійність польоту. З огляду на невисоку ймовірність відмови двох силових установок одночасно, БПС М-7Д є значно надійнішим за одномоторні БПС. Світовими аналогами даного БПС є: INTA (Італія), Indra Sistemas (Іспанія).

Стан захисту інтелектуальної власності

Отримано 4 патенти України на корисні моделі.

 

Затребуваність на ринку

Ринок на БПС світовий: потреба на них формується країнами у зв’язку з поступовим переходом експлуатантів з пілотованих ПС на безпілотні. Український ринок має ємність для М-7Д в межах 5-10 комплексів, частина яких може бути спожита цивільними авіакомпаніями, а частина - спеціальними службами. Світовий ринок може мати ємність 50-100 комплексів у залежності від необхідних модифікацій БПС М-7Д.      

Стан готовності розробки

На даному етапі БПС М-7Д проходить процедуру отримання сертифікату експериментального ПС (наказ №493 ДАС України).

 

 

 


