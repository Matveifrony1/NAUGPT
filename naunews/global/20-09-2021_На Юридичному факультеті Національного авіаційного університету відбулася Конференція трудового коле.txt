Заголовок: На Юридичному факультеті Національного авіаційного університету відбулася Конференція трудового колективу
Дата: 20/09/2021
URL: https://nau.edu.ua/ua/news/2021/9/na-yuridichnomu-fakulteti-natsionalnogo-aviatsiynogo-universitetu-vidbulasya-konferentsiya-trudovogo-kolektivu.html
==================================================

15 вересня на Юридичному факультеті (ЮФ) НАУ відбулася Конференція трудового колективу.
Перед співробітниками зі щорічним звітом виступила декан ЮФ Ірина Сопілко. Вона відзвітувала про здобутки колективу факультету за 2020 рік, що проходив у складних умовах пандемії COVID-19, та окреслила основні завдання факультету на 2021 рік у напрямках навчальної, наукової, міжнародної, виховної та інноваційної діяльності.
Під час Конференції також було розглянуто питання щодо обрання до складу Вченої ради факультету трьох кандидатів з числа науково-педагогічних працівників.
Підводячи підсумки роботи Конференції трудового колективу, Ірина Сопілко визначила пріоритетні напрямки діяльності факультету на 2021-2022 навчальний рік й подякувала колективу за плідну та наполегливу працю.