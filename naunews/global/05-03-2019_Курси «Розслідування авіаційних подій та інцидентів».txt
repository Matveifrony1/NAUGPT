Заголовок: Курси «Розслідування авіаційних подій та інцидентів»
Дата: 05/03/2019
URL: https://nau.edu.ua/ua/news/2019/3/kursi-rozsliduvannya-aviatsiynih-podiy-ta-intsidentiv.html
==================================================

Розгляд основних питань з аналізу причин-факторів авіаційних подій та інцидентів; вимоги ІСАО щодо безпеки польотів; організація розслідування авіаційних подій та інцидентів, профілактична діяльність експлуатантів щодо їх попередження та забезпечення безпеки польотів; інспектування авіаційної діяльності з урахуванням вимог, положень і рекомендацій, які містяться у нормативних, інструктивних і методичних документах ЦА України, ІСАО та EASAВ – такі питання розглядались під час курсів підготовки та курсів підвищення кваліфікації інспекторів з безпеки польотів за програмою «Розслідування авіаційних подій та інцидентів». Організатор – Інститут неперервної освіти.
Курси орієнтовані на керівників та фахівців цивільної авіації, виробників і експлуатантів авіаційної техніки, розробників, виробничі обов’язки яких пов’язані із забезпечення безпеки польотів, розслідування авіаційних подій.
Програма навчання затверджена Національним бюро розслідування авіаційних подій та інцидентів з цивільними повітряними суднами (НБРЦА) України. Періодичність навчання регламентується програмою та становить 1 раз на 3 роки.
Керівник проекту: професор Давиденко Михайло Федорович. Навчальний процес забезпечувався силами професорсько-викладацького складу НАУ, висококваліфікованих фахівців НБРЦА та Державіаслужби України.
Вже з 25 березня заплановано навчання наступної групи фахівців за зазначеною програмою. Запрошуємо всіх зацікавлених!
Телефон для довідок: 406-70-34, e-mail: kpk@nau.edu.ua