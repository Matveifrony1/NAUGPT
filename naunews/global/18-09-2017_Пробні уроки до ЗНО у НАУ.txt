Заголовок: Пробні уроки до ЗНО у НАУ
Дата: 18/09/2017
URL: https://nau.edu.ua/ua/news/2017/9/probni-uroki-do-zno-u-nau.html
==================================================

З 16 вересня 2017 року кафедра базових і спеціальних дисциплін Навчально-наукового інституту неперервної освіти започаткувала проведення безкоштовного освітнього проекту «Пробні уроки до ЗНО».
Понад 40 одинадцятикласників та їх батьків змогли відвідати заняття, ознайомитися із специфікою підготовки до загальнонаціонального ЗНО та вступу у ВНЗ. Перед початком занять до присутніх з вітальним словом звернулася в. о. директора ННІНО, д. пед. н., професор Н. Муранова. У своєму виступі вона провела презентацію університету та запросила старшокласників до навчання на підготовчому відділенні громадян України, де завжди є реальна можливість якісно підготуватися до складання тестів і, як результат, вступити у ВНЗ своєї мрії.
Потім, за розкладом, учням та їх батькам було запропоновано уроки викладачів кафедри базових і спеціальних дисциплін: «Історія України» (к. пол. н. ст. викладач О. С. Єрємєєв), «Англійська мова» (к. т. н., доцент О. Є. Бугайов), «Математика» (к. ф-м. н., ст. викладач В. С. Тарасюк) та «Фізика» (к. т. н., доцент О. О. Бруяка).
Після завершення уроків багато з присутніх одинадцятикласників виявили бажання навчатися на підготовчому відділенні. Варто нагадати, що безкоштовні пробні уроки можна буде відвідати 23 та 30 вересня 2017 року в аудиторії 104 8 корпусу. Початок уроків – о 10.00.