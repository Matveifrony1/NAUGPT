Заголовок: НАУ братиме участь у Програмі розвитку лідерського потенціалу університетів України від Британської Ради
Дата: 19/01/2018
URL: https://nau.edu.ua/ua/news/1/1/rezultati-konkursnogo-vidboru-na-uchast-u-tretomu-tsikli-programi.html
==================================================

Британська Рада, Інститут вищої освіти Національної академії педагогічних наук України та Фундація лідерства для вищої освіти Сполученого Королівства обрала команду НАУ серед багатьох інших університетів для участі в третьому циклі
Програми розвитку лідерського потенціалу університетів України.
У результаті ретельного розгляду заявок усіх зацікавлених вітчизняних вузів, серед яких було подано і заявку від НАУ,  було відібрано
14 університетів.
Оцінювалися якість поданої проектної заявки, потенціал команди для реалізації проекту та заплановані заходи із розповсюдження результатів діяльності в рамках Програми.
Команда НАУ у складі в.о. ректора НАУ Володимира Ісаєнка;  д.т.н., професора кафедри екології Оксани Вовк, начальника відділу моніторингу якості вищої освіти Оксани Білоус, директора Центру організаційного розвитку та лідерства Катерини Бабікової, секретаря Наукового товариства студентів, аспірантів, докторантів та молодих учених НАУ Ксенії Семенової, аспіранта НАУ Ігоря Кравчишина, студентки НАУ Ганни Панасюк представила проектну заявку, у фокусі якої найактуальніша проблема взаємодії вишу із зовнішніми стейкхолдерами.
Ґрунтовний, аналітичний підхід до вирішення проблеми недостатньо розвинутого партнерства НАУ із зовнішніми стейкхолдерами через створення дорожньої карти, інформаційно-аналітичної он-лайн платформи «OpenU» та проектного офісу на базі Центру Організаційного розвитку та лідерства дозволило НАУ вибороти участь у цьому престижному конкурсі.
Реалізація заявленого проекту «Ефективне партнерство університету зі стейкхолдерами» стане ще одним підтвердженням готовності НАУ до запровадження інноваційних підходів на всіх етапах життєвого циклу університету та здобуття лідерських позицій у  Світовому освітньому просторі.
Детальне посилання на сайті
«BritishCouncil»