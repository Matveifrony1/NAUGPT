Заголовок: Долучилися до світової лінгвокультурної спадщини
Дата: 28/10/2016
URL: https://nau.edu.ua/ua/news/2016/10/svitova-spadwina.html
==================================================

25 жовтня 2016 року на кафедрі англійської філології і перекладу Навчально-наукового гуманітарного інституту відбулося змагання з приготування та презентації страв кухонь народів світу (організатори – доценти Алла Сітко, Оксана Журавльова). Оскільки на думку відомого кулінарного митця Гордона Рамзі «Знати про їжу людина повинна не менше, ніж про математику або про свою рідну мову», цей захід став нагодою долучитися до світової лінгвокультурної спадщини. У яскравому дійстві взяли участь студенти 1-5 курсів спеціальності «Філологія», які презентували англійською мовою власноруч приготовані страви.
Журі у складі директора інституту Артура Гудманяна, помічників директора Жанни Іванової, Олександри Алпатової, Сергія Ягодзінського та завідувача кафедри англійської філології і перекладу Сергія Сидоренка відзначило високий рівень володіння англійської мовою, творчий підхід до підготовки презентацій та майстерність у приготуванні різноманітних страв, зокрема грецької, тайської, польської, грузинської, британської, французької, бразильської, іспанської кухонь.