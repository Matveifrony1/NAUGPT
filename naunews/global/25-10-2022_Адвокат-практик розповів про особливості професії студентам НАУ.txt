Заголовок: Адвокат-практик розповів про особливості професії студентам НАУ
Дата: 25/10/2022
URL: https://nau.edu.ua/ua/news/2022/10/advokat-praktik-rozpoviv-pro-osoblivosti-profesii-studentam-nau.html
==================================================

Нещодавно відбулась зустріч студентів 4 курсу Юридичного факультету НАУ з адвокатом-практиком Марією Сорокою.
Партнер адвокатського об’єднання «Тарасюк і партнери» провела онлайн-лекцію на тему «Державна реєстрація суб’єктів господарювання».
Пані Марія поділилася зі здобувачами вищої освіти власним 10-річним досвідом роботи у сфері надання юридичної допомоги для започаткування бізнесу, окреслила основні вимоги до державної реєстрації фізичних осіб-підприємців та товариств з обмеженою відповідальністю, розкрила способи здійснення процедури реєстрації, вказала на типові помилки та недоліки при підготовці необхідних документів.
У ході діалогу з аудиторією адвокат відповіла на ряд питань, що виникають при застосуванні Закону України «Про державну реєстрацію юридичних осіб, фізичних осіб-підприємців та громадських формувань», зокрема щодо внесення змін, пов’язаних з управлінням, діяльністю та припиненням суб’єктів господарювання.
Керівництво Юридичного факультету висловлює щиру подяку гості за проведення заходу та сприяння у практичній підготовці майбутніх правників.