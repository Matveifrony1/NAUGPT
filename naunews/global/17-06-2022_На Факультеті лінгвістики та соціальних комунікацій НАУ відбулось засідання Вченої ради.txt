Заголовок: На Факультеті лінгвістики та соціальних комунікацій НАУ відбулось засідання Вченої ради
Дата: 17/06/2022
URL: https://nau.edu.ua/ua/news/2022/6/na-fakulteti-lingvistiki-ta-sotsialnih-komunikatsiy-nau-vidbulos-zasidannya-vchenoi-radi.html
==================================================

13 червня відбулось підсумкове засідання Вченої ради Факультету лінгвістики та соціальних комунікацій (ФЛСК) Національного авіаційного університету в змішаному форматі з використанням сервісу Google Meet.
Члени Вченої ради факультету заслухали інформацію щодо:
- результатів літньої екзаменаційної сесії;
- проведення виробничих практик студентів у 2021-2022 н.р.;
- затвердження переліку освітніх програм факультету, що підлягають акредитації (зокрема, освітньо-професійну програму «Політологія» за спеціальністю 052 Політологія першого (бакалаврського) рівня вищої освіти та освітньо-наукові програми «Професійна освіта» за спеціальністю 015 Професійна освіта (за спеціалізаціями) третього (освітньо-наукового) рівня вищої освіти; «Психологія» за спеціальністю 053 Психологія третього (освітньо-наукового) рівня вищої освіти; «Соціологія» за спеціальністю 054 Соціологія третього (освітньо-наукового) рівня вищої освіти);
- відрахування здобувача вищої освіти ступеня доктора філософії кафедри авіаційної психології з аспірантури НАУ за невиконання п.п. 4.3-4.7 «Контракту про платну підготовку в аспірантурі НАУ» з 01.07.2022 року.
Також, таємним голосуванням прийняте рішення щодо клопотання перед Вченою радою НАУ про присвоєння вченого звання професора доктору психологічних наук Блінову Олегу Анатолійовичу.
Серед іншого, учасники засідання погодили план-графік підвищення кваліфікації (стажування) науково-педагогічних працівників ФЛСК та план-графік роботи Вченої ради факультету на 2022/2023 навчальний рік.