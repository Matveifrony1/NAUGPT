Заголовок: Методика і практика – дві складові навчання
Дата: 31/03/2016
URL: https://nau.edu.ua/ua/news/2016/4/metodika-i-praktika-–-dvi-skladovi-navchannya.html
==================================================

24 березня 2016 року доцент кафедри іноземної філології Навчально-наукового Гуманітарного інституту М. Желуденко відвідала методичний семінар «Цілеспрямована підготовка до іспитів», який регулярно проводиться видавництвом «Huber» за підтримки Гете-інституту .
Форми контролю – іспити, модульні контрольні роботи, тести – є обов’язковою частиною процесу оволодіння іноземною мовою та водночас є індикатором рівня та якості набутих знань. Вони мають відповідати міжнародним вимогам та забезпечувати усі потреби іншомовної комунікації, відповідно до поставленої мети.
Під час семінару було представлено кваліфіковану та вичерпну інформацію щодо формату та структури іспиту, типів завдань, міжнародних вимог до рівня знань (A1-C2). На практиці було представлені модульні частини іспиту, які можна використовувати на занятті для набуття навичок говоріння, читання, письма та аудіювання.