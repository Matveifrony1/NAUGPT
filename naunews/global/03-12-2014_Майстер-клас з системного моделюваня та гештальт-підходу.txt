Заголовок: Майстер-клас з системного моделюваня та гештальт-підходу
Дата: 03/12/2014
URL: https://nau.edu.ua/ua/news/2014/12/majster-klas-z-sistemnogo-modelyuvanya-ta-geshtalt-pidxodu.html
==================================================

24 листопада 2014 року відбулася чергова зустріч студентів та психологів Гуманітарного інституту в рамках роботи гуртка «Інсайт» (керівники – викладачі кафедри авіаційної психології О. Сапельнік, О. Власова-Чмерук та О. Струневич). Традиційно зустріч складалася з двох тематичних блоків. Перший був присвячений дослідженню суб`єктивного змісту поняття «лінощів» методами системного моделювання. Викладачі та студенти разом шукали відповіді на запитання, чим же насправді є лінощі – захисним механізмом, ресурсом, передумовою для активних творчих пошуків.
Для проведення другої частини зустрічі до гуртка приєдналася доцент кафедри авіаційної психології, кандидат психологічних наук, практикуючий гештальт-терапевт Е. Кологривова. Вона провела майстер-клас «Дослідження особистісних кордонів у гештальт-підході». Учасникам було запропоновано дослідити особистісні кордони: тілесні, ціннісні тощо.
За результатами обговорення вирішено і надалі запрошувати на засідання гуртка «Інсайт» викладачів кафедри авіаційної психології як консультантів та експертів за різними науковими напрямами і практичними ділянками діяльності психолога.
За довідками про тематику подальших зустрічей у колі гуртка «Інсайт» можна звертатися до викладачів кафедри авіаційної психології О. Сапельнік та О. Власової-Чмерук (ауд. 8.1207, тел. 406 72 78).