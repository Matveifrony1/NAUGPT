Заголовок: Молодіжний  науковий  юридичний форум
Дата: 27/05/2016
URL: https://nau.edu.ua/ua/news/2016/5/molodizhnij-naukovij-yuridichnij-forum.html
==================================================

26 травня  2016 року у Навчально-науковому Юридичному інституті проведено   Всеукраїнську науково-практичну конференцію до Дня науки «Молодіжний  науковий  юридичний форум», метою якої було предметне обговорення питання ролі молодих вчених у  розвитку юридичної науки і практики.
Про важливість  форуму, як дієвого  засобу  спілкування,  обміну інформацією та міжнародного  дискусійного майданчика, де кожен має змогу донести до громади свої знання,  досвід, пропозиції    щодо так необхідних нам сьогодні   якісно нових змін у сфері науки, освіти  та юридичної практики, говорили у своєму вітальному слові Володимир Харченко -  в.о. ректора НАУ, доктор технічних  наук, професор; Ірина Сопілко – директор Навчально-наукового Юридичного інституту, доктор юридичних наук, професор. Почесним гостем форуму став Надзвичайний і Повноважений  Посол Угорської Республіки в Україні, доктор Ерно Кешкень, який наголосив у своєму виступі на значимості   наукових досягнень для розвитку цивілізації.
Молодь, що зібралася на форум, з величезною  цікавістю заслухала  виступи досвідчених науковців, таких як Станіслав Гусарєв – перший проректор Національної академії внутрішніх справ України, доктор юридичних наук, професор; Володимир Нагребельний – заступник директора Інституту держави і права ім. В. М. Корецького НАНУ, член-кореспондент Академії правових наук України, і  юристів-практиків: Максима Лиськова – судді Господарського суду м. Києва, кандидата юридичних наук; Ярослава Вернидубова  – судді Дніпровського районного суду м. Києва; Ігоря Діордіци – випускника Національної школи суддів України, кандидата юридичних наук, доцента; Євгена Борсука  – Голови Всеукраїнської громадської організації «Національний Координаційний Комітет сприяння протидії корупції»; Андрія Заболотного – заступника Голови Національного агентства України з питань державної служби; Ігоря Карапатника – командира групи військово-громадянського співробітництва Міністерства оборони України, кандидата юридичних наук, доцента; Наталії Падалки – юриста Громадської організації «Агентство журналістики даних» інтернет-ЗМІ Texty.org.ua.
Учасники форуму  констатували, що  сьогодні як ніколи важлива роль молоді у розбудові України. Від її активної життєвої позиції, вміння  активізовувати свою наукову та громадську діяльність, створювати   потужні центри молодіжних ініціатив, залежить,  у великій мірі, майбутнє держави.