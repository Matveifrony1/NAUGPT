Заголовок: Тематично-правова бесіда для старшокласників на тему «Адміністративно-правове регулювання мобілізації в Україні»
Дата: 22/05/2024
URL: https://nau.edu.ua/ua/news/2024/5/tematichno-pravova-besida-dlya-starshoklasnikiv-na-temu-administrativno-pravove-regulyuvannya-mobilizatsii-v-ukraini.html
==================================================

13 травня 2024 року
докторкою філософії, доценткою кафедри теорії та історії держави і права Юридичного факультету НАУ
Іриною Варавою
проведено тематичну бесіду для учнів 11 класу Ставищенського навчально-виховного комплексу  «Загальноосвітня школа І-ІІІ ступенів – педагогічний ліцей» №1 Ставищенської районної ради Київської області на тему
«Адміністративно-правове регулювання мобілізації в Україні».
Звертаючись до аудиторії старшокласників
пані Ірина зауважила:
«Незважаючи на збройну агресію стосовно України та вже проведених шести хвиль мобілізації, сфера адміністративно-правового забезпечення мобілізації ЗСУ лишається у фокусі уваги суспільства, держави та продовжує свою трансформацію.
Головним суб’єктом адміністративно-правового забезпечення
мобілізації ЗСУ лишається держава, оскільки саме вона наділена суверенною владою, є уособленням та представником всього народу, має спеціальний апарат, призначений забезпечувати виконання державних функцій та встановлювати обов’язкові для всіх правові норми, за допомогою яких можна регулювати суспільні відносини».
Продовжуючи виступ,
викладачка розкрила сутність поняття «адміністративно-правове забезпечення мобілізації ЗСУ»
, що полягає в діяльності держави, спрямованої на створення необхідних умов для належного здійснення мобілізації та встановлену нормами законодавства систему гарантій належного проведення мобілізації в Україні, розкрила правовий статус суб’єктів адміністративно-правового забезпечення мобілізації ЗСУ  та  суб’єктів правовідносин у зазначеній сфері, окреслила адміністративно-правовий механізм проведення мобілізації в Україні.
Профорієнтаційна робота серед випускників закладів загальної середньої освіти
допомагає майбутнім абітурієнтам збільшити свій кругозір щодо професій,
які існують на ринку праці та прийняти виважене рішення про свою майбутню кар’єру.