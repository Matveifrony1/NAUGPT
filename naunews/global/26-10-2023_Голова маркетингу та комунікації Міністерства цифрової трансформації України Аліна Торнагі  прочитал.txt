Заголовок: Голова маркетингу та комунікації Міністерства цифрової трансформації України Аліна Торнагі  прочитала лекцію для студентів НАУ
Дата: 26/10/2023
URL: https://nau.edu.ua/ua/news/2023/10/golova-marketingu-ta-komunikatsii-ministerstva-tsifrovoi-transformatsii-ukraini-alina-tornagi-prochitala-lektsiyu-dlya-studentiv-nau.html
==================================================

Глава відділу маркетингу та зв'язків з громадськістю Міністерства цифрової трансформації України та керівник проєкту "Дія" Аліна Торнагі провела зустріч зі студентами та викладачами НАУ.
У своїй промові спікерка поділилася стратегією ефективної комунікації на різних соціальних мережах та важливістю взаємодії з громадськістю. Вона представила деталі роботи додатка "Дія", його функціонал, а також адаптацію до вимог аудиторії та сучасності.
Аліна Торнагі підкреслила значення соціальних мереж у комунікаційній стратегії та як потужний інструмент спілкування та поширення інформації вони можуть бути для журналістів, влади та суспільства. Вона зазначила, що оприлюднення контенту на різних платформах, робота з коментарями та проведення опитувань стали важливими елементами комунікаційної стратегії будь-якої організації.
Спікерка поділилася інформацією про створення додатка "Дія" та систему захисту особистих даних користувачів. Також вона висловила інноваційні ідеї щодо подальшого розвитку додатка та розповіла, як команда використовує соціальні мережі для його просування. Аліна Торнагі підкреслила, що "Дія" сприяє комунікації суспільства з державою, надаючи зручний та зрозумілий для громадян спосіб взаємодії завдяки можливостям сучасних соціальних мереж.
На завершення виступу, Аліна Торнагі поділилася своїм особистим досвідом. Після презентації присутні обговорили питання диджиталізації України.
Декан ФМВ НАУ Юрій Волошин, підкреслив важливість таких зустрічей для розширення знань студентів й зазначив, що досягнуто домовленостей про подальшу співпрацю ФМВ з Аліною Торнагі та Міністерством цифрової трансформації України.