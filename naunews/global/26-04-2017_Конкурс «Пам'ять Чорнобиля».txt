Заголовок: Конкурс «Пам'ять Чорнобиля»
Дата: 26/04/2017
URL: https://nau.edu.ua/ua/news/2017/4/konkurs-pamyat-chornobilya.html
==================================================

В рамках планових заходів кафедри ОАД щодо участі у Фестивалі «Архітектура, дизайн, будівництво» 26 квітня був проведений конкурс на тему «Пам’ять Чорнобиля». Захід проведений з метою дослідження студентами особливостей архітектури для зон швидкого переселення на прикладі розселення за Чорнобильською будівельною програмою. Організатор, доцент кафедри кандидат архітектури М.С. Авдєєва, зібрала зацікавлену аудиторію фахівців та студентів – майбутніх архітекторів 3-х та 4-х курсів.
Особливу увагу учасники приділили розселенню постраждалих при Чорнобильській аварії в Україні. Виступи студентів були присвячені прикладам швидкого реагування на основі архітектурного проектування та будівництва поселень, а також міста Славутич для забезпечення переселенців необхідним житлом та об’єктами громадського обслуговування. Доповіді проілюстровані слайдами кращих прикладів проектів та реальних будівель.