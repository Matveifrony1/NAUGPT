Заголовок: Актуальні проблеми вищої професійної освіти
Дата: 23/03/2018
URL: https://nau.edu.ua/ua/news/1/3/aktualni-problemi-vishchoi-profesiynoi-osviti.html
==================================================

20-21 березня 2018 р. в рамках І Міжнародного симпозіуму «Гуманітарний дискурс мультикультурного світу: наука, освіта, комунікація» кафедра педагогіки та психології професійної освіти та кафедра іноземних мов за фахом НН ГМІ організували VI Міжнародну науково-практичну конференцію «Актуальні проблеми вищої професійної освіти».
Співорганізаторами конференції виступили 7 закордонних закладів та установ вищої освіти: Азербайджанський державний економічний ун-ет, Бакинський державний ун-т, Грузинський авіаційний ун-т, Даремський ун-т (Велика Британія), Костанайський державний ун-т ім. А. Байтурсинова (Республіка Казахстан), Міжнародний освітньо-методичний центр Pearson Dinternal Education (Велика Британія), Технічно-гуманітарна академія м. Бєльсько-Бяла (Республіка Польща).
На конференції працювали дві секції: 1. «Компетентнісний підхід до організації навчального процесу у профільних вищих навчальних закладах» (керівник - Лілія Барановська, д. пед. н., професор, професор кафедри педагогіки та психології професійної освіти; секретар - Наталія Литвинчук, ст. викладач, зав. лабораторії кафедри педагогіки та психології професійної освіти); 2. «Лінгвістичні та методологічні аспекти викладання іноземних мов професійного спрямування» (керівник - Олександра Акмалдінова, к. філол. н., професор, зав. кафедри іноземних мов за фахом; секретар - Олена Гурська, ст. викладач каф. іноземних мов за фахом).
Роботу першої секції провела кафедра педагогіки та психології професійної освіти.
Для участі в роботі цієї секції надіслали заявки і тези для публікування 139 осіб. Слід відзначити високий науковий рейтинг учасників: 91 особа – з науковим ступенем (25 докторів наук, 66 кандидатів наук). Активною була участь у роботі секції науково-педагогічних працівників, аспірантів насамперед таких: Національного ун-ту оборони України ім. Івана Черняховського, м. Київ – 8 осіб; Національного ун-ту біоресурсів і природокористування України, м. Київ – 7 осіб; Льотної академії Національного авіаційного ун-ту, м. Кропивницький – 6 осіб; Інституту педагогічної освіти і освіти дорослих НАПН України, м. Київ – 5 осіб; Білоцерківського національного аграрного ун-ту – 4 особи, Національного технічного ун-ту «Харківський політехнічний інститут», м. Харків – 3 особи; Харківського державного ун-ту харчування та торгівлі, м. Харків – 3 особи; Національного ун-ту водного господарства та природокористування, м. Рівне – 3 особи; Національної академії внутрішніх справ, м. Київ – 3 особи; Державного вищого навчального закладу «Київський національний економічний ун-т ім. Вадима Гетьмана», м. Київ – 3 особи; Львівського національного ун-ту ім. Івана Франка – 3 особи та інші.
На секції з доповідями та в їх обговоренні виступили доктори наук із провідних закладів вищої освіти та наукових установ України: д. психол. н. О. Власова (Київський національний ун-т ім. Тараса Шевченка), д. пед. н. Т. Тихонова (Миколаївський обласний ІПППО), д. психол. н. Н. Підбуцька (Національний технічний ун-т «Харківський політехнічний інститут»); д. пед. н. М. Вовк (Інститут педагогічної освіти і освіти дорослих НАПН України); д. п. н. Т. Плачинда, д.п.н. О. Москаленко (Льотна академія Національного авіаційного ун-ту); д. п. н. Н. Арістова, д.п.н. О. Малихін (Національний ун-т біоресурсів і природокористування України). Національний авіаційний ун-т презентували д.т.н. В. Харченко, д. н. із державного управління Т. Іванова, д. психол. н. Л. Помиткіна, д. психол. н. В. Семиченко, д. психол. н. О. Дробот, д.п.н. Е. Лузік, д.п.н. Л. Барановська, д.т.н. Ю. Дорошенко, д.п.н. О. Ковтун, д.п.н. О. Котикова. Виступили також 4 к. п. н., 2 аспіранти і 2 магістранти.
Робота секції засвідчила доцільність здійснення наукових досліджень і поглиблення практики впровадження компетентнісного підходу до фахової підготовки студентів як у класичних, так і в галузевих вітчизняних закладах вищої освіти в напрямах забезпечення його психологічного супроводу, використання можливостей «змішаного навчання» (blended learning), урахування змісту майбутньої професійної діяльності здобувачів вищої освіти.
У роботі другої секції взяли участь 5 представників закордонних науково-освітніх закладів: Даремського ун-ту (Велика Британія), Міжнародного освітньо-методичного центру Pearson Dinternal Education (Велика Британія), Грузинського авіаційного ун-ту, Азербайджанського державного економічного ун-ту, Бакинського державного ун-ту (Азербайджан); 35 доповідачів з інших ВНЗ України: Національного ун-ту «Львівська політехніка», Вінницького державного педагогічного ун-ту ім. Михайла Коцюбинського, Придніпровської державної академії фізичної культури і спорту, Запорізького національного ун-ту, Українсько-Польського ВНЗ «Центрально-Європейський університет», Національного технічного ун-ту України «Київський політехнічний інститут імені І. Сікорського», Київського національного ун-ту ім. Тараса Шевченка, Воєнно-дипломатичної академії Міністерства оборони України, Національної академії прокуратури України, Київського національного лінгвістичного ун-ту, Київського національного ун-ту технологій та дизайну, Національного ун-ту оборони України ім. Івана Черняховського, Київського національного економічного ун-ту ім. Вадима Гетьмана, Національної академії Служби безпеки України; 23 науково-педагогічних працівника кафедри іноземних мов за фахом та представники інших структурних підрозділів НАУ.
Жваве обговорення викликали презентації доповідей наших гостей: д. пед. н. О. Лагодинського, к. філол. н., доцента О. Шум та доповіді англійською мовою к. пед. н., доцента О. Лисак, ст. викладачів Л. Теремінко, С. Юрченко.
Сертифікати учасника конференції отримали 200 осіб. На конференції обговорювались проблеми підготовки компетентного фахівця на засадах інноваційних методологічних підходів, використання іноземної мови як засобу формування полікультурної особистості студента, інструмента професійної діяльності у різних галузях народногосподарського комплексу. Конференція була продуктивною з огляду на широкий діапазон обговорюваних методологічних, методичних проблем удосконалення фахової підготовки студентів у вітчизняних закладах вищої освіти, обмін практичним досвідом її учасників.