Заголовок: Розширюємо коло співпраці з юридичними компаніями
Дата: 19/04/2017
URL: https://nau.edu.ua/ua/news/2017/4/rozshiryuemo-kolo-spivpratsi-z-yuridichnimi-kompaniyami.html
==================================================

13 квітня 2017 року в Навчально-науковому Юридичному інституті відбулася зустріч директора, д.ю.н., доцента Ірини Сопілко із представниками ТОВ «Юридична і патентна фірма «Грищенко та партнери»: Антоном Муштаковим – юристом, Іриною Омельченко – PR-менеджером, Анастасією Шимон – офіс-менеджером.
Мета візиту – налагодження співробітництва та підписання Меморандуму, який закладає багатообіцяючий початок для подальшої співпраці, здійснення наукової та освітньої діяльності у сфері забезпечення верховенства права, захисту прав і свобод людини і громадянина на основі рівноправності, взаємної вигоди, дотримання загальноприйнятих норм і принципів тощо.
У ході робочого візиту сторони обговорили порядок та умови проходження студентами практики й стажування у цій юридичній компанії.
Наприкінці зустрічі представники ТОВ «Юридична і патентна фірма «Грищенко та партнери» подарували Інституту монографію «Международный инвестиционный арбитраж: некоторые тенденции и опыт Украины» (20 примірників), що створена авторським колективом фірми під керівництвом партнера фірми, керівника арбітражної практики Сергія Войтовича. У цьому виданні  викладено досвід фірми по представленню інтересів держави Україна в міжнародних судах.
Керівництво Навчально-наукового Юридичного інституту в особі директора Ірини Сопілко висловлює щиру подяку ТОВ «Юридична і патентна фірма «Грищенко та партнери» за вагомий особистий внесок у реалізацію державної політики у сфері наукової діяльності та сподівається на подальшу плідну співпрацю.