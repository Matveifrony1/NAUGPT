Заголовок: В НАУ відбулась зустріч  з представниками USAID АГРО в галузі просторового планування
Дата: 17/01/2023
URL: https://nau.edu.ua/ua/news/2023/1/v-nau-vidbulas-zustrich-z-predstavnikami-usaid-agro-v-galuzi-prostorovogo-planuvannya.html
==================================================

12 січня відбулась зустріч між представниками НАУ та Програми USAID з аграрного й сільського розвитку АГРО.
У зустрічі взяли участь керівник напряму земельної реформи USAID АГРО Сергій Кубах, проректор з навчальної роботи НАУ Анатолій Полухін, декан факультету архітектури, будівництва та дизайну Віктор Карпов та завідувач кафедри аерокосмічної геодезії та землеустрою Юрій Великодський.
Сторони домовились про співпрацю НАУ з USAID АГРО в галузі просторового планування. Сергій Кубах висловив зацікавленість USAID АГРО у підготовці в НАУ землевпорядників та ГІС-спеціалістів, які є наразі потрібними територіальним громадам у зв’язку з реформою децентралізації.
Важливо зазначити, що НАУ поєднує підготовку фахівців із землеустрою та з аерофотознімання. Саме такі спеціалісти будуть відігравати значну роль в оновлені картографічної основи для відбудови територій,
постраждалих внаслідок бойових дій.
Сергій Кубах передав НАУ, для підтримки навчального процесу, матеріали комплексного планування територіальних громад від USAID АГРО.
Дякуємо за співпрацю!