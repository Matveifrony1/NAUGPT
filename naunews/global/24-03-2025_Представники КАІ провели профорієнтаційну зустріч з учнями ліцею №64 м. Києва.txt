Заголовок: Представники КАІ провели профорієнтаційну зустріч з учнями ліцею №64 м. Києва
Дата: 24/03/2025
URL: https://nau.edu.ua/ua/news/2025/3/predstavniki-kai-proveli-proforientatsiynu-zustrich-z-uchnyami-litseyu-№64-m-kieva.html
==================================================

20 березня 2025 року
відбулася плідна профорієнтаційна зустріч представників Київського авіаційного інституту з учнями 10-11-х класів ліцею №64 м. Києва. Під час заходу було
підписано угоду про співробітництво
між освітніми закладами.
Навчально-науковий інститут розвитку освіти представляли
Тетяна Петровська
, кандидатка педагогічних наук, директорка Центру допрофесійної підготовки та обдарованої учнівської молоді, та
Ольга Бруяка
, кандидатка технічних наук, доцентка, завідувачка кафедри базових і спеціальних дисциплін.
Від Факультету психології, комунікацій та перекладу виступали
Христина Дубик
, кандидатка філологічних наук, доцентка кафедри української мови, історії та інформаційної діяльності, гарантка освітньо-професійної програми «Українська мова та література. Комунікація», та
Анна Щербина
, старша викладачка кафедри англійської філології та перекладу.
Представники КАІ ознайомили старшокласників зі структурою університету
та його перевагами. Особливу увагу було приділено діяльності кафедр Факультету психології, комунікацій та перекладу, специфіці навчання та особливостям освітньо-професійних програм. Майбутніх абітурієнтів
запросили до участі в онлайн-академії «TIME TO WIN»,
яка надасть можливість ближче познайомитися з університетським життям.
Учні отримали вичерпну інформацію щодо баз практики, з якими співпрацює кафедра англійської філології та перекладу, та про
можливості участі в європейській програмі Еразмус+.
Було наголошено, що практичні уміння й навички, здобуті під час навчання за освітньо-професійною програмою «Германські мови та літератури (переклад включно), перша — англійська», стануть ключовими для успішного професійного розвитку та майбутньої кар’єри.
Ліцеїстів також запросили:
на Підготовчі курси для майбутніх абітурієнтів;
на екскурсії до музею історії університету та Авіаційного навчального ангару;
взяти участь у секції «Обдарована студентсько-учнівська молодь: дослідження, інновації, наукові відкриття та пошук» в рамках ХХV Міжнародної науково-практичної конференції «Політ. Сучасні проблеми науки», яка відбудеться
3 квітня 2025 року
Висловлюємо щиру вдячність за співпрацю і сприяння в проведенні профорієнтаційного заходу
Оксані Юшко,
директорці ліцею,
Олені Каневській
, заступниці директора з виховної роботи, учителям та всім учасникам зустрічі!
До зустрічі в Державному університеті «Київський авіаційний інститут»!