Заголовок: ННІКІТ НАУ: міжнародне партнерство
Дата: 10/09/2015
URL: https://nau.edu.ua/ua/news/2015/9/nnikit-nau-mizhnarodne-partnerstvo.html
==================================================

Відповідно до угоди, укладеної між Національним авіаційним університетом та Лодзінським технічним університетом (Польща), 12 вересня 2015 року на навчальну практику до ЛТУ відбувають студенти Навчально-наукового інституту комп’ютерних інформаційних технологій НАУ. Практика відбудеться на факультеті електротехніки, електроніки, інформатики та автоматики ЛТУ, який нинішнього року відзначив 70-річний ювілей, а з 1998 року бере активну участь у Erasmus Programme.
Відвідати знаний ВНЗ Польщі поталанило студентам кафедри комп’ютеризованих систем захисту інформації Ю.Бойку, П.Кудринському, В. Сінькову та О.Тюртюбеку (напрям підготовки 6.170101 «Безпека інформаційних і комунікаційних систем»).
Зичимо нашим студентам цікавих зустрічей, незабутніх вражень та успіхів у навчанні!