Заголовок: Студенти Юридичного факультету НАУ відвідали судові засідання Подільського районного суду міста Києва
Дата: 08/03/2023
URL: https://nau.edu.ua/ua/news/2023/3/studenti-yuridichnogo-fakultetu-nau-vidvidali-sudovi-zasidannya-podilskogo-rayonnogo-sudu-mista-kieva.html
==================================================

6 березня 2023 року здобувачі вищої освіти 4 курсу Юридичного факультету НАУ разом із в.о. декана Володимирем Нікітіним та завідувачем кафедри господарського, повітряного та космічного права Любов’ю Нецькою відвідали судові засідання Подільського районного суду міста Києва з розгляду кримінальних справ.
За сприяння керівництва факультету студенти отримали можливість поспостерігати за процесом судового засідання щодо використання коштів, здобутих від незаконного обігу наркотичних засобів, психотропних речовин, їх аналогів, прекурсорів, отруйних чи сильнодіючих речовин або отруйних чи сильнодіючих лікарських засобів (ст. 306 Кримінального кодексу України), незаконного виробництва, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту (ст. 309 Кримінального кодексу України), крадіжки (ст. 185 Кримінального кодексу України).
Після розгляду справ судді прокоментували процесуальні тонкощі кожної дії та етапу судового процесу, свідками яких були майбутні правники, а вони в свою чергу мали можливість поставити уточнюючі питання та отримати відповіді на них. Таким чином, процес навчання мав прикладний характер і сприяв закріпленню теоретичних знань, які були отримані здобувачами вищої освіти під час вивчення процесуальних дисциплін, а також показав особливості професій судді, прокурора, адвокатів, секретаря судового засідання тощо.
Дякуємо керівництву Подільського районного суду міста Києва за співпрацю та сприяння підвищенню правової культури студентів.