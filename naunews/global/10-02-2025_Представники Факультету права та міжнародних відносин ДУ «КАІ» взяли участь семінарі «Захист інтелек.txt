Заголовок: Представники Факультету права та міжнародних відносин ДУ «КАІ» взяли участь семінарі «Захист інтелектуальної власності в ОПК»
Дата: 10/02/2025
URL: https://nau.edu.ua/ua/news/2025/2/predstavniki-fakultetu-prava-ta-mizhnarodnih-vidnosin-du-kai-vzyali-uchast-seminari-zahist-intelektualnoi-vlasnosti-v-opk.html
==================================================

6 лютого 2025 року
представники Факультету права та міжнародних відносин ДУ «Київський авіаційний інститут»
Олексій Костенко, Любов Нецька, Валерія Філінович та Людмила Шапенко
взяли участь у семінарі на тему
«Захист інтелектуальної власності в ОПК».
Тема захисту інтелектуальної власності як стратегічного пріоритету економічного розвитку України стала предметом дискусії під час міні-форсайту, ініційованого директором Науково-дослідного інституту передових оборонних технологій Київського політехнічного інституту імені Ігоря Сікорського
Юрієм Єхануровим
.
Даний захід об’єднав провідних експертів у сфері права, науки та технологій, зокрема директорку Українського національного офісу інтелектуальної власності та інновацій (УКРНОІВІ)
Олену Орлюк
; заступницю начальника управління сприяння розвитку права інтелектуальної власності та інновацій у сфері безпеки і оборони українського національного офісу інтелектуальної власності та інновацій, к.ю.н.
Ольгу Уразовську
; директорку Центру підтримки технологій та інновацій ДУ «КАІ», к.ю.н., доцентку
Валерію Філінович
; старшого дослідника, президента ГО «Association Metaverse-UA», Phd
Олексія Костенка
; експертів
Олександра Дорошенка, Дмитра Фіщенка
та інших спеціалістів, небайдужих щодо питань модернізації та інноваційного розвитку України.
Виступи спікерів були присвячені проблемам управління правами та стратегії охорони і захисту інтелектуальної власності в оборонно-промисловому комплексі, а також фронтовим аспектам захисту інтелектуальної власності. Зокрема,
Олексій Костенко та Валерія Філінович представили сучасні тенденції цифровізації сервісів реєстрації прав власності та особливості реєстрації військових розробок як об’єктів права інтелектуальної власності.
Дослідження учасників форсайту показали, що гармонізація законодавства, цифровізація реєстраційних процедур і стимулювання інновацій нададуть можливість створити умови, за яких Україна стане конкурентоспроможною державою у сфері технологій та науки. Також критично важливими питаннями, як зазначила, завідувачка кафедри господарського, повітряного і космічного права
Любов Нецька
, залишаються правове регулювання діяльності господарюючих суб’єктів після скасування Господарського кодексу України, процедура оформлення стратегічних розробок, їх патентування, механізми гарантування захисту прав на інноваційні технології в оборонній сфері.
За результатами обговорення
фахівці запропонували комплексний підхід до реформування системи інтелектуальної власності в Україні,
адже захист інтелектуальної власності — не лише правова проблема, а й стратегічне питання, що визначає місце України у глобальній економіці. Саме гармонізація законодавства, цифровізація реєстраційних процедур і стимулювання інновацій нададуть можливість створити умови, за яких Україна стане конкурентоспроможною державою у сфері технологій та науки.