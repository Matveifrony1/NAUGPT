Заголовок: НАУ став одним із засновників Аерокосмічного інноваційного альянсу
Дата: 28/04/2017
URL: https://nau.edu.ua/ua/news/2017/4/nau-stav-odnim-iz-zasnovnikiv-aerokosmichnogo-innovatsiynogo-alyansu.html
==================================================

23 квітня, напередодні Дня космонавтики КНР, в старовинній столиці Китаю, місті Сіань, відбулась церемонія заснування «Belt and road» - Аерокосмічного інноваційного альянсу. Ініціатором його створення став Північно-західний політехнічний університет Сіаня, який є одним з провідних центрів розробки ракетно-космічної техніки Китаю.
Одним з 48 установ-засновників альянсу з різних країн світу став і Національний авіаційний університет, який на церемонії відкриття представляли співробітники Навчально-науковогоАерокосмічного інституту О. Сидоренко та О. Тачиніна. У рамках візиту відбулись зустрічи з представниками університетів та наукових центрів Китаю, Франції, Італії, Іспанії, Бельгії, США, Єгипту, Пакистану, Індії, під час яких було обговорено шляхи співпраці.
Учасники церемонії відвідали і Аерокосмічний інститут Північно-західного політехнічного університету Сіаня, де познайомились з навчально-науковою базою та роботою китайських колег.