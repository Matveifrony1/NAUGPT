Заголовок: Вітаємо студентів ФАБД – півфіналістів Національного архітектурного студентського конкурсу STEEL FREEDOM’2020
Дата: 21/12/2020
URL: https://nau.edu.ua/ua/news/2020/gruden/vitaemo-studentiv-fabd-–-pivfinalistiv-natsionalnogo-arhitekturnogo-studentskogo-konkursu-steel-freedom’2020.html
==================================================

Організатор Національного архітектурного студентського конкурсу STEEL FREEDOM’2020 – Асоціація «Український центр сталевого будівництва» – висловів повагу та вдячність керівництву Національного авіаційного університету за сприяння участі студентів Факультету архітектури, будівництва та дизайну (ФАБД) у щорічному Національному архітектурному студентському конкурсі STEEL FREEDOM’2020.
Упродовж 2015-2020 року у конкурсі взяли участь десять команд студентів ФАБД,  шість із яких стали півфіналістами, чотири – фіналістами конкурсу; роботи декількох команд відзначені спеціальними призами спонсорів, зокрема, поїздкою на
London Festival of Architecture’2019.
Цього року конкурс проходив в  особливих умовах дії карантинних обмежень, але був досягнутий абсолютний рекорд – для участі у конкурсі зареєструвались 125 команд студентів  14 закладів вищої освіти України, серед яких 2 команди ФАБД НАУ.
Конкурсанти змогли долучитися до вирішення реальних завдань:
- створення проєкту стадіону в м. Маріуполь (замовник:  Маріупольська міська рада);
- створення проєкту багатофункціонального спортивно-навчального комплексу в м. Івано-Франківськ (замовник: DC Evolution).
Фіналістами конкурсу визначені 20 команд (КНУБА, НУ «Полтавська політехніка», НУ «Львівська політехніка», ОДАБА, ПДАБА).
Обидві команди студентів ФАБД НАУ – серед 67 команд півфіналістів. Це теж перемога, перемога обставин, ідей та їх втілення!
Щиро вітаємо студентів Тетяну Гуменюк, АР-403, Ольгу Стеценко, АР-403, Івана Кіріллова, ЦБ-405, Марію Чернишеву, АР-403, Катерину Коробко,
АР-303, Олександру Дружинську, АД-307, а також куратора команди М-326 – доцента кафедри основ архітектури, дизайну та містобудування Галину Агєєву, к. т. н., с. н. с., Дійсного члена Академії будівництва України – з реалізацією творчих задумів, вирішенням складних завдань реального проєктування,  набуттям досвіду командної праці, отриманням результатів, які високо оцінені професійним журі.
Натхнення, творчості, перемог!!!