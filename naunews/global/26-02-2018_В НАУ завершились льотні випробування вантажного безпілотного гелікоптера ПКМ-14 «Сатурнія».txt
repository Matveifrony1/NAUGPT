Заголовок: В НАУ завершились льотні випробування вантажного безпілотного гелікоптера ПКМ-14 «Сатурнія»
Дата: 26/02/2018
URL: https://nau.edu.ua/ua/news/1/2/v-nau-zavershilis-lotni-viprobuvannya-vantazhnogo-bezpilotnogo-gelikoptera-pkm-14-saturniya.html
==================================================

В НАУ успішно завершились льотні випробування вантажного безпілотного гелікоптера ПКМ-14 «Сатурнія», розробленого та виготовленого в НВЦБА «Віраж» НАУ.
Завдяки новітнім системам дальнього зв’язку ПКМ-14 «Сатурнія» має дальність польоту до 5 км на робочій висоті до 300 м. Всі льотні завдання проводяться повністю в автоматичному режимі. Гелікоптер призначений для перевезення вантажів, які завантажуються у спеціальний відсік; розвантаження відсіку відбувається автоматично.
Корпуси силових установок та шасі виготовлені з надміцного вуглецевого волокна, що робить БПС легким та надзвичайно міцним. Гелікоптер оснащений електроприводом у складі бортової акумуляторної батареї та чотирьох силових електричних установок і оснащений закритим вантажним відсіком, що дозволяє зберегти цілісність вантажу за несприятливих погодних умов.
У процесі випробувань тестувалась поведінка  ПКМ-14 «Сатурнія» на всіх етапах польоту, в різних погодних умовах, на радіоелектронну сумісність його бортового РЕО; відпрацьовувались процедури завантаження та розвантаження корисного навантаження тощо.
На черзі заключні льотні випробування на великі відстані вантажного безпілотного літака М-6-3Т «Жайвір».