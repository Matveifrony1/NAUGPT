Заголовок: Підписані меморандуми про співпрацю з Рівне ІТ кластером та Рівненським коледжем ІТ
Дата: 24/04/2025
URL: https://nau.edu.ua/ua/news/2025/4/pidpisani-memorandumi-pro-spivpratsyu-z-rivne-it-klasterom-ta-rivnenskim-koledzhem-it.html
==================================================

23 квітня 2025 року
відбулось підписання
меморандумів про співпрацю
між Державним університетом «Київський авіаційний інститут» та ІТ-структурами Рівного. Документи підписали в.о. президента КАІ
Ксенія Семенова
, голова правління Рівне ІТ кластеру, СOO компанії «Заграва»
Євгенія Жовнач
та директорка Рівненського фахового коледжу ІТ, кандидатка технічних наук, доцентка
Ольга Степанченко.
Під час зустрічі
сторони окреслили
основні напрямки майбутньої співпраці,
яка є важливим кроком у посиленні взаємозв’язку між діючим ІТ-сектором та університетом:
реалізація спільних проєктів та ініціатив у сфері ІТ та електроніки;
участь студентів та викладачів у професійних заходах, семінарах та майстер-класах;
розширення можливостей для стажування та отримання практичних навичок майбутніми фахівцями;
реалізація спільної освітньої програми з геймдеву.
Ініціатором підписання меморандумів
виступив відділ наукового розвитку молоді КАІ. У робочій зустрічі також
взяли участь:
Роман Одарченко
— декан Факультету аеронавігації, електроніки та телекомунікацій, доктор технічних наук, професор;
Валентин Протопопов
— начальник відділу наукового розвитку молоді;
Ілля Войтюк
— керівник відділу освітніх партнерств;
Артем Берестовий
— технік відділу наукового розвитку молоді.
Така співпраця сприятиме підвищенню якості підготовки ІТ-фахівців, зміцненню зв’язків між освітою та бізнесом, а також впровадженню інноваційних підходів у навчальний процес.