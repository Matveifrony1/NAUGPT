Заголовок: Обрії міжнародного співробітництва
Дата: 30/09/2015
URL: https://nau.edu.ua/ua/news/2015/9/obrii-mizhnarodnogo-spivrobitnicztva.html
==================================================

23-25 вересня 2015 року співробітники кафедри екології та УкрНДНЦ хіммотології  і сертифікації ПММ і ТР на чолі з завідувачем кафедри д.т.н., професором С.Бойченком взяли участь у XXVI Міжнародній науковій конференції «Systems and means of motor transport», що традиційно було проведено Politecnnika Rzeszowska im. Ignacego Lukasiewicza (Жешув, Польща). Учасники конференції від НАУ разом із представниками Національного транспортного університету та НУ «Львівська Політехніка» мали змогу репрезентувати свої наукові доробки та дискутувати під час роботи секцій «Дослідження, проектування і технологія транспортних засобів», «Дослідження, проектування і технології двигунів внутрішнього згоряння» та «Проблеми експлуатації та діагностики транспортних засобів» за тами перспектиними тематиками як утилізація та рециклінг транспортних засобів, оцінка впливу багатофункціональних присадок на властивості вуглеводневого палива, вплив естерів ріпакової олії до складу палива для повітряно-реактивних двигунів на деякі показники якості, перспективи реформульованих авіаційних бензинів, дослідження корозійної активності авіаційного палива з мікробіологічним забруднення.
Учасникам конференції було презентовані навчальні та дослідні приміщення кафедри двигунів внутрішнього згоряння та транспорту. Співробітники УкрНДНЦ хіммотології і сертифікації ПММ і ТР та випробувальної лабораторії кафедри обмінялися досвідом щодо організації досліджень паливно-мастильних матеріалів, організації роботи з витратними матеріалами та матеріалами, що підлягають контролю, зберігання зразків випробувальної продукції, організацією забезпечення безпеки праці в нафтохімічній лабораторії, зокрема вентиляційною системою.
До наступної зустрічі!