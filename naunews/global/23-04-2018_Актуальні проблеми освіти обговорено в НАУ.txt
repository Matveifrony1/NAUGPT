Заголовок: Актуальні проблеми освіти обговорено в НАУ
Дата: 23/04/2018
URL: https://nau.edu.ua/ua/news/1/4/aktualni-problemi-osviti-obgovoreno-v-nau.html
==================================================

18 квітня 2018 р. в Навчально-науковому інституті неперервної освіти відбулася ІV Всеукраїнська науково-практична конференція «Актуальні проблеми в системі освіти: загальноосвітній навчальний заклад – доуніверситетська підготовка – вищий навчальний заклад», приурочена до 85-ї річниці Національного авіаційного університету.
Захід проведено спільно з Інститутом обдарованої дитини НАПН України, Сумським державним педагогічним університетом ім. А. Макаренка, Рівненським державним гуманітарним університетом, Коледжом інформаційних технологій та землевпорядкування НАУ та Коледжом інженерії та управління НАУ.
У роботі конференції взяли участь 106 науковців, викладачів, учителів, методистів із різних куточків України. До заходу долучилися ряд провідних ВНЗ держави: Київський національний торгово-економічний ун-т, Академія сучасної освіти, Київський національний економічний ун-т ім. В. Гетьмана, Київський ун-т ім. Б. Грінченка, Національний ун-т «Києво-Могилянська академія», Національна академія Державної прикордонної служби України імені Б. Хмельницького, Національний педагогічний ун-т ім. М. Драгоманова, Житомирський державний ун-т ім. І. Франка; Тернопільський національний педагогічний ун-т ім. В. Гнатюка, Львівський національний ун-т ім. І. Франка, Хмельницький національний ун-т, Національна академія образотворчого мистецтва та архітектури, Черкаський національний ун-т ім. Б. Хмельницького, Запорізький державний медичний ун-т, Національний юридичний ун-т ім. Я. Мудрого, Херсонський державний ун-т, Севастопольський державний ун-т, Кременчуцький національний ун-т ім. М. Остроградського, Кременецька обласна гуманітарно-педагогічна академія ім. Т. Шевченка, ПВНЗ «Міжнародний економіко-гуманітарний ун-т ім. академіка С. Дем’янчука», а також наукові установи Державна наукова установа «Інститут модернізації змісту освіти», Комунальний вищий навчальний заклад «Херсонська академія неперервної освіти» Херсонської облради, Український центр культурних досліджень тощо.
Із привітанням до учасників конференції звернувся д. т. н., професор, заслужений діяч науки і техніки України, лауреат Державної премії України в галузі науки і техніки, проректор з наукової роботи НАУ В. Харченко. Він підкреслив важливість наукового заходу щодо викликів сьогодення та сучасних освітніх реформ, а також глобальної тенденції в контексті неперервної освіти та освіти упродовж життя.
На пленарному засіданні виступили: д. пед. н., професор, директор ННІНО Н. Муранова; д. пед. н., професор, завідувач кафедри української мови Сумського державного педагогічного університету імені А. Макаренка О. Семеног; к. пед. н., доцент, завідувач кафедри теорії і методик початкової освіти Рівненського державного гуманітарного ун-ту Н. Сіранчук; д. і. н., професор, заслужений діяч науки і техніки України, завідувач кафедри публічного управління та адміністрування ННІНО А. Михненко; д. е. н., професор кафедри менеджменту Київського національного торгово-економічного ун-ту Л. Федулова; завідувач сектором відділу модернізації вищої освіти Державної наукової установи «Інститут модернізації змісту освіти» Т. Дараган; к. пед. н., заступник директора з навчально-виробничої роботи Коледжу інформаційних технологій та землевпорядкування НАУ О. Ямковий; д. т. н., професор кафедри інноваційних технологій професійної освіти ННІНО О. Рева; к. е. н., доцент кафедри публічного управління і адміністрування ННІНО І. Іванова.
Під час проведення пленарного засідання організаторам та учасникам конференції надійшло відеопривітання від науковців та студентів Донбаського національного педагогічного ун-ту.
Подальша робота конференції продовжувалася в семи секціях: «Загальнотеоретичні і прикладні проблеми розвитку безперервної системи освіти», «Системи контролю і моніторингу знань, умінь і навичок учнів/слухачів», «Актуальні напрями, досвід і проблеми організації роботи з обдарованими учнями», «Доуніверситетська освіта в системі неперервної професійної освіти», «Педагогічні, організаційні та економіко-правові умови ефективного розвитку системи безперервної освіти», «Інноваційні технології в системі неперервної освіти», «Особливості викладання навчальних дисциплін спеціальності «Публічне управління та адміністрування». На них обговорювалися актуальні питання сучасної освіти, а саме: інноваційні освітні проекти та програми, дидактика профільного навчання, компетентнісний підхід, моніторинг якості освіти, особливості профорієнтаційної роботи, діагностика та проектування особистісного розвитку та соціалізації старшокласників, інноваційні підходи до розробки і впровадження технологій дистанційного навчання, застосування ІКТ й електронних засобів навчання, теоретичні та методичні основи управління якістю освітньої діяльності, науково-методичне забезпечення навчання тощо.
Гострота та актуальність порушених освітніх проблем, фахові наукові дискусії, широка географія учасників засвідчили, що ІV Всеукраїнська науково-практична конференція «Актуальні проблеми в системі освіти: загальноосвітній навчальний заклад – доуніверситетська підготовка – вищий навчальний заклад» є потужним за змістом науковим заходом.
Учасники відзначили високий науковий рівень проведення Всеукраїнської конференції, підкреслили актуальність означених проблем та подякували оргкомітету за її організацію та гостинність.
За підсумками роботи конференції буде видано збірник наукових праць.