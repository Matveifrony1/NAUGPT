Заголовок: Живий подих горицвіту
Дата: 06/11/2015
URL: https://nau.edu.ua/ua/news/2015/11/zhivij-podix-goriczvitu.html
==================================================

5 листопада 2015 року студенти І курсу (групи ДК-121) напряму «Документознавство та інформаційна діяльність» під керівництвом доцента кафедри історії та документознавства Навчально-наукового Гуманітарного інституту Н. Бем узяли участь у семінарі «Кобзарі і лірники в епоху голодомору: культурно-національний феномен у дискурсі травми», який проходив на базі Інституту історії України НАН України. Учасникам було цікаво послухати про традиції кобзарів і лірників під час голодного лихоліття. З розповіді к.і.н., археолога, українського кобзаря, цехмайстра Київського кобзарського цеху Михайла Товкайла слухачі дізналися, що кобзарство та лірництво було унікальною мандрівною інституцію народних співців в Україні. Професійні виконавці доносили до народу історичну правду, і тим самим берегли духовне здоров‘я українців. Також студенти послухали виконання старовинних дум та пісень, узяли участь у дискусії.