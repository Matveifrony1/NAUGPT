Заголовок: Четвертий день Аерогеодезичної літньої школи НАУ
Дата: 17/06/2024
URL: https://nau.edu.ua/ua/news/2024/6/chetvertiy-den-aerogeodezichnoi-litnoi-shkoli-nau.html
==================================================

6 червня
в рамках
Аерогеодезичної літньої школи НАУ
відбулася зустріч зі спеціалістами провідних компаній «КМС» та «Київстар».
ТОВ «КМС»
є офіційним майстер-дистриб’ютором всесвітньо відомої компанії Trimble Navigation в Україні. Представники «КМС»
Дмитро Мизін
,
Олег Глушко
та
Віталій Глущенко
продемонстрували сучасне в
исокотехнологічне геодезичне обладнання Trimble:
два GNSS-приймачі, роботизований тахеометр та лазерний сканер. Гості наочно показали роботу новітніх технологій Trimble, які автоматизують і полегшують роботу геодезистів та землевпорядників.
Михайло Туряниця
від компанії
«Київстар»
розповів про масштабний проєкт створення системи RTK (Real Time Kinematic), що складається з мережі наземних базових GNSS-станцій Trimble. Ця система забезпечує високоточне позиціонування з точністю до 2,5 см.
«Київстар» швидко розгортає RTK-систему
завдяки вже наявній мережі базових станцій стільникового зв’язку з джерелами безперебійного живлення.
Олег Глушко та Дмитро Мизін пояснили,
що перешкоди для роботи GNSS, спричинені базовими станціями стільникового зв'язку, успішно долаються завдяки унікальним технологіям Trimble.
Зустріч тривала понад дві години,
студенти активно задавали запитання
та ділилися враженнями, незважаючи на відсутність освітлення та розряджену зарядну станцію.
Організатори Аерогеодезичної школи
висловлюють щиру подяку гостям
за надзвичайно цінну та змістовну інформацію, а також практичні знання, отримані учасниками.