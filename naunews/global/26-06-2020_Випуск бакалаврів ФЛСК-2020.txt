Заголовок: Випуск бакалаврів ФЛСК-2020
Дата: 26/06/2020
URL: https://nau.edu.ua/ua/news/2020/cherven/vipusk-bakalavriv-flsk-2020.html
==================================================

25 червня 2020 року відбувся онлайн-випуск бакалаврів Факультету лінгвістики та соціальних комунікацій.
Цього року ступінь бакалавра здобули 150 випускників, із яких 28 – відмінники навчання. 11 випускників отримали грамоти ректора за перемогу в огляді-конкурсі на кращу дипломну роботу, 25 випускників отримали подяки декана факультету за вагомий внесок у розвиток творчого життя факультету.
З вітальним словом до випускників і батьків звернулись ректор Володимир Ісаєнко, проректор з навчальної роботи Артур Гудманян та декан факультету Сергій Ягодзінський.
На свято завітали й партнери факультету – представники роботодавців. Із привітанням виступили завідувач кафедри психології управління ДВНЗ «Університет менеджменту освіти» НАПН України, член Української Асоціації організаційних психологів та психологів праці Олена Бондарчук; директора Центру соціально-психологічної реабілітації дітей та молоді з функціональними обмеженнями Солом’янського району м. Києва Тетяна Параскева.
Вручення дипломів супроводжувалось теплими напутніми словами завідувачів випускових кафедр та наставників академічних груп. Випускники також подякували кафедрам і факультету за професійне становлення та турботу, пообіцяли залишатися з НАУ в статусі зовнішніх стейкхолдерів.
Вітаємо випускників та бажаємо щасливої долі!