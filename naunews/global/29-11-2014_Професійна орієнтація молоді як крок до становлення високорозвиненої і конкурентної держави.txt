Заголовок: Професійна орієнтація молоді як крок до становлення високорозвиненої і конкурентної держави
Дата: 29/11/2014
URL: https://nau.edu.ua/ua/news/2014/11/profesijna-orientacziya-molodi-yak-krok-do-stanovlennya-visokorozvinenoi-i-konkurentnoi-derzhavi.html
==================================================

26 листопада 2014 року старший викладач кафедри конституційного і адміністративного права Юридичного інституту Ігор Розум та студентка академічної групи ПР-305 Аліна Ткаченко провели інтегративну лекцію-диспут з учнями 11 класів середньої загальноосвітньої школи № 223 Святошинського району м. Києва на тему: «Професійна орієнтація молоді як крок до становлення високорозвиненої і конкурентної держави».
У ході дискусії наголошувалося на тому, що в умовах глобалізації та посилення конкуренції у світовому економічному просторі постійно загострюється проблема формування, відтворення та використання трудового потенціалу. Нині в умовах поступової інтеграції України до Європейської спільноти важливим соціальним та економічним завданням є послідовний розвиток державної системи професійної орієнтації населення, що забезпечує громадянам рівні можливості в отриманні профорієнтаційних послуг.
Також увагу присутніх було зосереджено на основних завданнях та напрямах діяльності Юридичного інституту як одного з провідних вищих навчальних закладів.