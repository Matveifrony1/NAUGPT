Заголовок: «Монстри ІАПу» на Святі Хеллоуіну
Дата: 03/11/2015
URL: https://nau.edu.ua/ua/news/2015/11/monstri-iapu-na-svyati-xellouinu.html
==================================================

30 жовтня 2015 року 2 поверх четвертого корпусу Національного авіаційного університету перетворився на казковий потайбічний світ, в якому панували веселі та дружні монстри.
Хеллоуін - одне з найдавніших свят у світі. Його історія налічує тисячоліття, починаючи від кельтського фестивалю Самхейн, римського Дня Помони (богині рослин) і християнського «Дня всіх святих». У ньому дивним чином поєднуються кельтська традиція вшановування злих духів і християнська - поклоніння всім святим.
Сьогодні від стародавнього язичницького свята залишилися забавні традиції, які дуже подобаються молоді та студентству. У ніч на 1 листопада прийнято одягатися в костюми нечистої сили і влаштовувати маскаради.
Студентська рада Інституту аеропортів традиційно організовує до свята веселі костюмовані заходи з залученням усіх бажаючих: це і боді-арт, і фото сесія з «монстрами», і чай з печивом, і гадання, і чудернацькі подарунки, і конкурс на кращий костюм, і, звичайно, багато веселощів та гарного настрою. «Монстри ІАПу» розмальовували сміливих студентів та відпускаючи їх на пари, поїли пуншем та випробували їхню уважність.
Дякуємо всім, хто взяв участь та не побоявся буди страшним!