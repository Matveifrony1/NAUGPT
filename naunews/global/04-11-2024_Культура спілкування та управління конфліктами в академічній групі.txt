Заголовок: Культура спілкування та управління конфліктами в академічній групі
Дата: 04/11/2024
URL: https://nau.edu.ua/ua/news/2024/11/kultura-spilkuvannya-ta-upravlinnya-konfliktami-v-akademichniy-grupi.html
==================================================

28 жовтня 2024 року
на Юридичному факультеті
відбувся методичний семінар настаників та старост
академічних груп на тему
:
«Культура спілкування та управління конфліктами в академічній групі».
У роботі заходу взяли участь: в.о. декана Юридичного факультету
Валерія Філінович
, заступниця декана з навчально-організаційної роботи
Ніна Троцюк
, доцентка кафедри теорії та історії держави і права, старша наставниця
Вікторія Череватюк
, професорка кафедри іноземної філології та перекладу Державного торговельно-економічного університету
Ольга Циганок
, наставники та старости академічних груп.
Відкриваючи методичний семінар,
Валерія Філінович зауважила
: «Культура спілкування є одним з сегментів етичного виховання, незмінний атрибут, що супроводжує високоосвічену та інтелектуальну особистість протягом усього життя. Саме тому конструктивне спілкування, обмін думками є важливими складовими професійного зростання майбутніх юристів». В свою чергу
Ніна Троцюк також відзначила,
що кожен з учасників освітнього процесу, як викладач так і студент має прагнути до підвищення рівня культури спілкування, бути прикладом для наслідування для всіх оточуючих. Впродовж дискусії
Ольга Циганок переконливо довела учасникам семінару,
що в культурі спілкування особливе місце займає мова, тому для студентства важливо більше практикуватись у публічних виступах, прагнути бути переконливими мовцями, уважними слухачами та цікавими співрозмовниками.
У ході обміну думками учасниками
були розглянуті наступні питання:
специфіка управління конфліктами в студентському колективі;
культура спілкування та діловий етикет;
роль студентського самоврядування у вирішенні конфліктів;
участь у наукових заходах, як чинник впливу на підвищення рівня культури спілкування та ін.
«Проблема формування культури спілкування у студентській академічній групі обумовлена необхідністю підвищення якості підготовки юристів. Засвоєння та застосування студентами загальнолюдських, гуманістичних, етичних цінностей й реалізація їх безпосередньо в спілкуванні сприяють не тільки особистісному і духовному, а й фаховому зростанню молодих людей», — підводячи підсумки методичного семінару зазначила
Вікторія Череватюк
.