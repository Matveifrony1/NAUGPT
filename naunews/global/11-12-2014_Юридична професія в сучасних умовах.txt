Заголовок: Юридична професія в сучасних умовах
Дата: 11/12/2014
URL: https://nau.edu.ua/ua/news/2014/12/yuridichna-profesiya-v-suchasnix-umovax.html
==================================================

9 грудня 2014 року доцент кафедри господарського права і процесу Володимир Кочин відвідав Коростишівський педагогічний коледж імені І. Я. Франка. У своїй лекції на тему «Юридична професія в сучасних умовах» фахівець наголосив на актуальності юридичної професії в умовах державного будівництва, розвитку приватних відносин та формування нової економічної політики держави. Юридичний фах має на меті опанування величезним масивом знань, які пронизують усі сфери суспільного життя. Внаслідок цього справжній професіонал має бути обізнаний у нагальних потребах держави та народу, усвідомлювати всі процеси, які відбуваються у суспільстві, розрізняти державний та позадержаний вплив на правові відносини. Особливу увагу лектор звернув на можливість роботи у галузі господарського, підприємницького та цивільного права. З огляду на це, було зауважено на важливість приватної ініціативи, особистої відповідальності підприємців, важливості захисту прав споживачів.
Після лекції Володимир Кочин відповів на запитання студентів як щодо юридичної освіти загалом, так і щодо нагальних проблем зокрема.