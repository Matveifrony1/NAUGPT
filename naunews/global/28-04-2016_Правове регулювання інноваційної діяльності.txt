Заголовок: Правове регулювання інноваційної діяльності
Дата: 28/04/2016
URL: https://nau.edu.ua/ua/news/2016/4/pravove-regulyuvannya-innovaczijnoi-diyalnosti.html
==================================================

27 квітня 2016 року кафедра господарського права і процесу Навчально-наукового Юридичного інституту провела науково-практичний круглий стіл на тему «Правове регулювання інноваційної діяльності».
Він розпочався з виступу в. о. завідувача кафедри Дмитра Беззубова, який вказав на актуальність теми, а також доповів про теоретичні аспекти  інноваційної безпеки діяльності підприємств. У подальших виступах доповідачі торкнулися таких проблемних питань, як: стан нормативно-правового забезпечення інноваційної діяльності в Україні та його адаптація до європейського законодавства; суверенно-правовий підхід до інноваційної галузі України; взаємозв’язок інноваційної діяльності та сучасних комп’ютерних технологій; правовий захист інноваційної діяльності в умовах сьогодення; інновація у підготовці до дій у екстремальних умовах тощо.
Захід відбувся в рамках науково-дослідної роботи кафедри господарського права і процесу Навчально-наукового Юридичного інституту, а формат науково-практичного круглого столу дозволив обмінятися думками з висвітленого питання, зокрема в сфері інноваційної діяльності.