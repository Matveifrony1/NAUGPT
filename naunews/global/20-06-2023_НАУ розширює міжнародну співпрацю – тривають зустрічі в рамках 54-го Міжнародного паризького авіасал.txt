Заголовок: НАУ розширює міжнародну співпрацю – тривають зустрічі в рамках 54-го Міжнародного паризького авіасалону у Ле-Бурже
Дата: 20/06/2023
URL: https://nau.edu.ua/ua/news/2023/6/nau-rozshiryue-mizhnarodnu-spivpratsyu-–-trivayut-zustrichi-v-ramkah-54-go-mizhnarodnogo-parizkogo-aviasalonu-u-le-burzhe.html
==================================================

Максим Луцький, ректор НАУ, з деканами аерокосмічного факультету Миколою Куликом, факультету наземних споруд і аеродромів Віктором Карповим і факультету міжнародних відносин Юрієм Волошиним, не тільки ознайомилися з новітніми технічними розробками, а й поспілкувалися з кращими представниками авіаційної галузі.
Ректор найпотужнішого авіаційного ЗВО України провів конструктивні переговори з представниками провідних авіакомпаній з метою укладання договорів про співпрацю щодо підготовки майбутнього інженерного складу на базі НАУ та можливої практики студентів НАУ у складі співробітників авіаційних лідерів.
Під час зустрічей було обговорено широкий спектр питань, включаючи актуальні вимоги до інженерів у сфері авіації, необхідність використання новітніх технологій та розвиток інноваційних рішень тощо.
Максим Луцький підкреслив важливість такої співпраці для забезпечення високого рівня підготовки майбутніх фахівців у галузі авіації та висловив вдячність авіакомпаніям за їхнє зацікавлення у співпраці з університетом і впевненість, що такі партнерські відносини принесуть взаємну користь.
Запропоновані університетом практичні програми та можливість надання студентам практики в авіакомпаніях отримали позитивну оцінку фахових представників галузі.
Подібні домовленності відкриють нові перспективи для підготовки висококваліфікованих фахівців та розвитку авіаційної галузі.