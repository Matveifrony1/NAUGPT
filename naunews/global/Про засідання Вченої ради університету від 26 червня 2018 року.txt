Заголовок:Про засідання Вченої ради університету від 26 червня 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-26-chervnya-2018-roku/
==================================================
Про засідання Вченої ради університету від 26 червня 2018 року
26 червня 2018 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО вручив дипломи, відзнаки, нагороди працівникам та студентам університету.

Диплом доктора наук вручено ВАВІЛЕНКОВІЙ Анастасії Ігорівні – доценту кафедри комп’ютеризованих систем управління Навчально-наукового інституту комп’ютерних інформаційних технологій; КИРИЛЕНКО Оксані Миколаївні – доценту кафедри менеджменту зовнішньоекономічної діяльності підприємств Факультету економіки та бізнес-адміністрування.

Диплом кандидата наук вручено ТЕРЕНТЬЄВІЙ Ірині Євгенівні – старшому викладачу кафедри телекомунікаційних систем Навчально-наукового інституту аеронавігації, електроніки та телекомунікацій.

Грамотою Міністерства освіти та науки України нагороджено МАРІНЦЕВУ Крістіну Валеріївну – професора кафедри організації авіаційних перевезень Факультету транспортних технологій; СОКОЛОВУ Олену Євгенівну – доцента кафедри організації авіаційних перевезень Факультету транспортних технологій.

Нагрудний знак «Ветеран Національного авіаційного університету» вручено КУЦАКОВІЙ Світлані Василівні – головному бібліотекарю відділу навчальної літератури для старших курсів Науково-технічної бібліотеки Національного авіаційного університету.

Нагрудний знак «За сумлінну працю» Національного авіаційного університету вручено ВАСЯГІНУ Дмитру Валерійовичу – завідувачу науково-історичного відділу Державного музею авіації імені О. К. Антонова; ВЛАСІК Ірині Віталіївні – методисту вищої категорії сектору методичного забезпечення заочного навчання Навчально-методичного відділу Навчально-наукового інституту неперервної освіти; КОВАЛЬОВІЙ Тетяні Іванівні – касиру Науково-технічної бібліотеки Національного авіаційного університету; ПРИХОДЬКУ Володимиру Олександровичу – завідувачу відділу фондів Державного музею авіації імені О. К. Антонова.

«Подяку ректора» Національного авіаційного університету вручено ДУДАР Тамарі Вікторівні – доценту кафедри екології Навчально-наукового інституту екологічної безпеки; КУЗНЕЦЬ Людмилі Андріївні – касиру Науково-технічної бібліотеки Національного авіаційного університету; ПАДУН Аллі Олексіївні – доценту кафедри екології Навчально-наукового інституту екологічної безпеки; ТЮНЯЄВІЙ Любові Михайлівні – головній медичній сестрі Авіаційного медичного центру Національного авіаційного університету.

Грамоту Національного авіаційного університету вручено В’ЮЖАНІНІЙ Вірі Олексіївні – прибиральниці навчального корпусу 8-а Національного авіаційного університету; ОНИКІЄНКУ Володимиру Іллічу – завідувачу реставраційно-ремонтного відділу Державного музею авіації імені О. К. Антонова; РЯБЧЕВСЬКОМУ Олегу Володимировичу – асистенту кафедри екології Навчально-наукового інституту екологічної безпеки; СІДЕНКО Світлані Володимирівні – завідувачу кафедри міжнародних економічних відносин і бізнесу Навчально-наукового інституту міжнародних відносин.

За підсумками VI міжнародного конкурсу молодих науковців організованого французьким Інститутом соціологічних та антропологічних досліджень Університету Монпельє робота молодих науковців НАУ визнана найкращою у цьогорічному конкурсі. Дипломи І ступеня вручено КИСЕЛЬОВІЙ Ярославі Ярославівні – студентці 4-го курсу та її науковому керівникові СЕМЕНЕЦЬ-ОРЛОВІЙ Інні Андріївні – доценту кафедри соціології та політології Навчально-наукового гуманітарного інституту

За результатами участі у міжнародній виставці «Освіта та кар’єра – 2018» дипломами нагороджено Криворізький коледж Національного авіаційного університету – за розвиток студентського самоврядування та забезпечення сприятливих умов для професійного розвитку молоді; Коледж інформаційних технологій та землевпорядкування Національного авіаційного університету – за профорієнтаційну роботу серед молоді; Київський коледж комп’ютерних технологій та економіки Національного авіаційного університету – за впровадження ІТ-технологій у навчальний процес.

Подяку Державної наукової установи «Інститут модернізації змісту освіти» вручено ПРИХОДЬКО Оксані Юріївні – завідувачу кафедри базових і спеціальних дисциплін.