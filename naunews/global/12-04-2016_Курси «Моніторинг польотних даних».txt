Заголовок: Курси «Моніторинг польотних даних»
Дата: 12/04/2016
URL: https://nau.edu.ua/ua/news/2016/4/kursi-monitoring-polotnix-danix.html
==================================================

Навчально-науковим інститутом післядипломного навчання в період з 04 по 08 квітня 2016 року були організовані курси підвищення кваліфікації за програмою «Моніторинг польотних даних». Слухачами курсів були працівники ТОВ «Авіакомпанія «Silk Way» (Азербайджан), ДП «Антонов», ТОВ «ДАРТ», АК «МАУ», ПрАТ «Українські вертольоти», Кременчуцького льотного коледжу НАУ та ТОВ «АК «Аероджет». Крім викладачів університету, до проведення занять залучалися фахівці Національного бюро з розслідування авіаційних подій та інцидентів з цивільними повітряними суднами.
Учасники курсів отримали сертифікати, якими надається право здійснювати моніторинг та аналіз польотних даних в рамках системи управління безпекою польотів та брати участь в обробці і аналізі польотних даних під час розслідування авіаційних подій.