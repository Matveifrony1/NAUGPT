Заголовок: У Національному авіаційному університеті відбувся «Кубок першокурсника» з футзалу
Дата: 27/09/2021
URL: https://nau.edu.ua/ua/news/2021/9/u-natsionalnomu-aviatsiynomu-universiteti-vidbuvsya-kubok-pershokursnika-z-futzalu.html
==================================================

З нагоди Міжнародного Дня Студентського Спорту та відповідно до план-календаря спортивних змагань Національного авіаційного університету, 22-23 вересня у НАУ відбувся «Кубок першокурсника» з футзалу.
У змаганні взяли участь команди 9 факультетів, загалом 86 студентів. Головний суддя змагань старший викладач кафедри фізичного виховання та спортивної підготовки Факультету логістики та соціальних комунікацій НАУ Дейнеко Ігор Володимирович.
У фіналі кубку зустрілися команди Аерокосмічного факультету (АКФ) та Факультету кібербезпеки, комп’ютерної та програмної інженерії (ФККПІ). Безкомпромісна та видовищна гра в основний час закінчилася з рахунком 1:1. Переможець визначився за серією пенальті: з рахунком 7:6 перемогли студенти АКФ.
Переможців привітала та нагородила дипломами і медалями проректор з гуманітарної політики та інновацій НАУ Світлана Тімкіна.