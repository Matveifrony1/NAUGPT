Заголовок: Студентка ВСП "Київського фахового коледжу комп`ютерних технологій та економіки Національного авіаційного університету" серед переможців міського студентського конкурсу "Кращий бухгалтер - 2021"
Дата: 29/04/2021
URL: https://nau.edu.ua/ua/news/2021/4/studentka-vsp-kiivskogo-fahovogo-koledzhu-kompyuternih-tehnologiy-ta-ekonomiki-natsionalnogo-aviatsiynogo-universitetu-sered-peremozhtsiv-miskogo-studentskogo-konkursu-krashchiy-buhgalter-2021.html
==================================================

21 квітня 2021 року Міським методичним об’єднанням викладачів економіко – аналітичного циклу закладів фахової передвищої освіти м. Києва було проведено онлайн конкурс "Кращий бухгалтер - 2021" серед студентів закладів фахової передвищої освіти м. Києва.
Конкурс «Кращий бухгалтер - 2021» спрямований на підвищення престижу професійного рівня підготовки студентів, формування інтересу та знань з бухгалтерського та фінансового, податкового обліку. Конкурс посприяв розвитку професійних навичок, поглиблення знань у сфері обліку, розвитку особистісного та творчого потенціалу конкурсантів.
Конкурс проводився в два етапи. 1-й - внутрішній конкурс, який проводився у відповідному закладі освіти. 2-й етап - міський конкурс, який проходив на базі Київського коледжу транспортної інфраструктури.
Студентка ВСП "Київського фахового коледжу комп`ютерних технологій та економіки Національного авіаційного університету" Винярська Анна Євгеніївна посіла друге місце на конкурсі. Конкурсантку підготувала до участі у конкурсі викладачка ВСП “КФКТЕ НАУ” Харченко Інна Георгіївна.
Студенти-учасники конкурсу продемонстрували високий рівень знань та професійних навичок фахової підготовки з економічних та фінансово-облікових дисциплін, володіння сучасними дистанційними методами навчання та проявили високий рівень діджиталізації навчально-виховного процесу.
Сердечно вітаємо призерку, бажаємо наснаги, творчих звершень та нових здійснених ідей!