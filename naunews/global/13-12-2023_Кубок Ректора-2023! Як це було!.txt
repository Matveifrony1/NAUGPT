Заголовок: Кубок Ректора-2023! Як це було!
Дата: 13/12/2023
URL: https://nau.edu.ua/ua/news/2023/12/kubok-rektora-2023-yak-tse-bulo.html
==================================================

Спойлер: було добре і надихаюче, усміхнено і атмосферно! Фото ви вже встигли побачити? Якщо ні, то спершу – дочитайте цей репортаж до кінця, а потім гортайте всі фото ;). Отже…
12 грудня в Центрі культури та мистецтва Національного авіаційного університету, на сцені, яка вже звикла приймати самих різноманітних зіркових гостей, пройшов
Кубок Ректора
. Цього разу на цій самій сцені виступали зірки і зірочки, молоді та перспективні таланти НАУ.
Ви скажете не на часі? А ось і ні! Гумор, добрі емоції, посмішки, підтримка одне одного, вболівання за хлопців і дівчат і їх щире хвилювання за кулісами “чи все вийде” – все це доречно, все це саме зараз дуже необхідне. Бо це і є життя!
Спочатку було урочисте відкриття: з вітальним словом до команд та всіх гостей заходу виступив Олександр Корченко, доктор технічних наук, професор, тимчасово виконуючий обв’язки ректора НАУ:
«Від імені всього ректорату НАУ і особисто Володимира Шульги хочу привітати вас з початком фестивалю, це продовження традицій нашого університету, завдяки яким наші студенти мають можливість брати участь в творчих проєктах. Хочу щиро, від усіх нас подякувати Збройним Силам України, завдяки яким ми маємо змогу проводити такі заходи».
Кожного року команди з різних факультетів змагаються за кубок в різних гумористичних формах.
Цього року таких студентських команд було 13
(це щаслива цифра, як показав фестиваль)! Ось і вони:
1. «Гугл»
2. «ГИ-ГИ ГА-ГА»
3. «5+1»
4 «Стереотип»
5. «ПЗРК»
6. «Сюрстрьомінг»
7. «Партія УГАР»
8. «Вечір п'ятниці»
9. «Одного разу під балаклавою»
10. Уффь
11. Марко Тарас Валік
12. Медовий Стас
13. Недописана імпровізація
Поза конкурсом виступила команда «СЮРПРИЗ» (НАУТуру).
Ведучими Кубку ректора
цього року стали Рома Зубчик і Денис Малік. Ви їх точно знаєте.
Щоразу виступи команд оцінюють талановиті та відомі люди – коміки та стендапери, режисери та сценаристи, телевізійні ведучі, актори. Кожного року склад журі змінюється, і цей рік не став винятком. Наше зіркове журі:
Світлана Немонежина
– стендап комікеса. Учасниця телешоу “Розсміши коміка” та “Ліга Сміху”, фронтвумен команди “Ми чули гагару”.
Денис Часновський
– голова профіспілки студентів НАУ, лідер проєкту Nautour.
Даша Лапутько
–
сценаристка та режисерка корпоративних заходів, директорка Київської Ліги Сміху.
Макс Давиденко
–
учасник телешоу “Ліга Сміху” у складі команди «Театр ім. Павлова», автор ютуб-каналу «ЖАБАГАДЮКА».
Артем Дамницький
– актор, сценарист, учасник чемпіонату з гумору «Ліга Сміху» у складі команди “Ветерани космічних військ”.
Дмитро Сідоров
– капітан команди “Любимый город”, шоуранер та продюсер ютуб-каналу «ЖАБАГАДЮКА».
Віталій Гвоздецький
– учасник першого та другого сезонів чемпіонату з гумору в Україні “Ліга Сміху” у складі команди “Тріо різні та Ведучий”, володар зимового кубку "Ліга Сміху.
Кубок ректора-2023 проходив у два етапи: сперше команди демонстрували свою візитівку, а після виступили в жанрі  “імпровізація”.
За оцінками дуже вимогливого журі індивідуальні номінації та трійка призерів розподілилися наступним чином:
Краща жіноча роль:
Соня Громова, команда “Медовий Стас”.
Краща чоловіча роль:
Ростислав Стрілецький, команда “ПЗРК”.
Відкриття фестивалю
– “Сюрстрьомінг”.
Кращий жарт
– “Стереотип”.
А зараз – під уявний звук фанфар – наші фіналісти!
3 місце – ”Марко Тарас Валік”.
2 місце – “Сюрстрьомінг”.
1 місце – “Уффь”.
З чим ми всіх переможців вітаємо і всім-всім учасникам бажаємо натхнення та творчих успіхів, великих екранів, а головне – не втрачати таланту дарування людям гарних емоцій і сміху, бо це лікує!
Все, досить слів, переходимо до найцікавішого – фотографій. З нетерпінням чекаємо на наступний перформанс, який обов'язково подарують наші команди.