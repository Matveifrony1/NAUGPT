Заголовок: Доцентка Факультету міжнародних відносин прочитала онлайн-лекцію для шведських студентів-журналістів
Дата: 03/12/2024
URL: https://nau.edu.ua/ua/news/2024/12/dotsentka-fakultetu-mizhnarodnih-vidnosin-prochitala-onlayn-lektsiyu-dlya-shvedskih-studentiv-zhurnalistiv.html
==================================================

Доцентка кафедри журналістики Факультету міжнародних відносин
Олена Мельникова-Курганова
прочитала лекцію для студентів-журналістів Уппсальського університету (Швеція).
Лекцію
«Як українські журналісти пережили повномасштабне вторгнення Росії на прифронтових територіях»
проведено в межах курсу «Журналістика, глобальні медіа та суспільство» професорки Уппсальського університету Ілви Екстрьом.
Олена Мельникова-Курганова поділилася результатами дослідження
комунікацій в блокадному місті Маріуполі, приділила увагу роботи медіа на деокупованих територіях, зокрема Херсонської області, та прифронтових населених пунктах Харківської області. На основі напівструктурованих інтерв’ю та аналізу документів було представлено особливості роботи журналіста з повномасштабного вторгнення РФ в Україну, які визначили респонденти дослідження. Слухачі також проявили інтерес до ролі соціальних медіа під час війни.
Наприкінці зустрічі шведські студенти
поставили питання доцентці кафедри журналістики ФМВ Олені Мельниковій-Кургановій та подякували за цікаву й змістовну лекцію.