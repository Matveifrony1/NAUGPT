Заголовок: На Факультеті міжнародних відносин НАУ пройшов конкурс ораторського мистецтва з нагоди Дня народження Тараса Шевченка
Дата: 10/03/2023
URL: https://nau.edu.ua/ua/news/2023/3/na-fakulteti-mizhnarodnih-vidnosin-nau-proyshov-konkurs-oratorskogo-mistetstva-z-nagodi-dnya-narodzhennya-tarasa-shevchenka.html
==================================================

На Факультеті міжнародних відносин НАУ у змішаному режимі відбувся конкурс ораторського мистецтва з нагоди Дня народження Тараса Шевченка «Свою Україну любіть, любіть її... во время люте, В останню тяжкую минуту за неї Господа моліть», організований факультетом спільно з кафедрами журналістики і реклами та зв’язків з громадськістю.
Очолив конкурсне журі Микола Мартинюк – український письменник, літературний критик, перекладач, журналіст, науковець, педагог, видавець, лауреат національних та міжнародних премій, член Національної спілки журналістів України та Національної спілки письменників України, кандидат філологічних наук, доцент. До складу журі увійшли Ганна Коназюк – українська письменниця, дипломантка Міжнародного конкурсу «Коронація слова 2018», Лауреатка ІІ премії Міжнародного конкурсу «Коронація слова 2019», В’ячеслав Назаренко – кореспондент Військового телебачення України та Голова Студентського наукового товариства ФМВ НАУ Валерія Ситнікова.
На розсуд журі було продекламовано 9 авторських есе, три з яких дистанційно.
За результатами оцінювання перше місце посіла Тетяна Торія (група Ж-210), яку тренував завідувач кафедри журналістки В‘ячеслав Васильченко; друге місце виборола Валерія Будник (Ж-110), почесне трете місце посіла Владислава Шпітонцева (МЕВ-111), тренувала обох дівчат викладачка кафедра реклами та зв’язків з громадськістю Юлія Вишнякова.
Переможці відзначені грошовими нагородами (1000 грн. за перше місце та по 500 грн. за друге та третє).
Всім конкурсантам вручені сертифікати учасників та брендовані блокноти з ручками НАУ.
Призом глядацьких симпатій - книгою про ораторське мистецтво, відзначена Юлія Петренко (РЗГ-218).
Слід відзначити, що у якості тренерів до заходу також долучилися : завідувачка кафедри реклами та зв’язків з громадськістю
Антоніна Іващук, доцент кафедри журналістики Олена Васьківська та доцент кафедри міжнародного права та порівняльного правознавства Ірина Лесь.
У церемонії нагородження учасників взяв участь декан ФМВ НАУ професор Юрій Волошин. Факультет планує зробити конкурс ораторського мистецтва щорічним.
У рамках заходу організовано каву-брейк за підтримки ППОСАД НАУ. Факультет міжнародних відносин також висловлює подяку Центру медіакомунікацій НАУ та Первинній профспілковій організації студентів та аспірантів НАУ за підтримку у проведенні заходу.