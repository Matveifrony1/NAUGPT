Заголовок: Практика - запорука професіоналізму юриста
Дата: 18/06/2018
URL: https://nau.edu.ua/ua/news/1/6/praktika-zaporuka-profesionalizmu-yurista.html
==================================================

12 червня 2018 року в рамках проведення фахової ознайомлювальної практики для студентів 1-го курсу Навчально-наукового юридичного інституту відбулася зустріч з радником голови Державного агентства з питань електронного урядування України з питань міжнародного співробітництва, академічним радником Київського регіонального центру Національної академії правових наук України Олексієм Шерстобоєвим.
Запрошений гість розповів першокурсникам про правові основи професійної діяльності, проаналізував проблеми сучасної авіаційної транспортної галузі, розкрив способи подолання кризових явищ, у тому числі в космічній та авіаційній галузях. Під час розповіді Олексій Шерстобоєв теоретичний матеріал поєднував з практичними прикладами.
Подібні заходи під час проведення навчальної практики є важливими для юристів-початківців, адже це допоможе їм в майбутньому обрати ту галузь права, у якій вони себе бачать.