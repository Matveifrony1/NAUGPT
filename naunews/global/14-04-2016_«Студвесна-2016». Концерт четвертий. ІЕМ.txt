Заголовок: «Студвесна-2016». Концерт четвертий. ІЕМ
Дата: 14/04/2016
URL: https://nau.edu.ua/ua/news/2016/4/studvesna-2016-konczert-chetvertij-iem.html
==================================================

12 квітня в Центрі культури та мистецтв Національного авіаційного університету відбувся четвертий фестивальний концерт цьогорічної «Студвесни», організаторами якого виступила команда Навчально-наукового інституту Економіки і менеджменту.
Для першої частини студенти обрали проблему стосунків батьків та дітей, подаючи їх через призму студентської тематики. Як заявили самі студенти перед початком: «Батьки і діти. Те, що стосується кожного».  Постановку доповнив відеоролик про студентське життя.
Сюжет: двоє хлопців вступають до університету з різних регіонів України: Харків та Івано-Франківська область. Різні історії життя та методи виховання у сім’ї, але однакові проблеми - непорозуміння у відносинах батьки-діти.
Друга частина розпочалася з відбивки гурту «The HARDKISS» «I’m in love baby». Далі команда представила відеоролик для підкреслення крутості бірюзового кольору (колір команди ННІЕМ) та разом вийшли на сцену, щоб заспівати пісню про рідний інститут.
Перед кожним номером команда представляла коротке відео-опитування учасників наступного номеру, що додавало певної інтриги.
У другій частині виступу команда ННІЕМ першим представила номер оригінального жанру: 5 хлопців баскетбольними м’ячами відбивали чіткий ритм.
Вокальний номер представляв дует, який під супровід синтезатора виконував пісню О. Пономарьова «Я ніколи нікому тебе не віддам».
Темою пантоміми стало складання студентами екзамену, а темою стему – як у редакції газети писали короткі вірші-повідомлення про НАУ.
Далі ННІЕМ показав відеокліп, у якому учасниця співала про «Студвесну», піцу з 8 корпусу, жилетку «Agent's clothes» та НАУ загалом. Також команда представила сучасну хореографічну постановку в мантіях.
Свій концерт команда закінчила фіналкою та побажанням усім командам удачі.