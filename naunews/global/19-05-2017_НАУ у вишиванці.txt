Заголовок: НАУ у вишиванці
Дата: 19/05/2017
URL: https://nau.edu.ua/ua/news/2017/5/nau-u-vishivantsi.html
==================================================

18 травня 2017 року в Навчально-науковому гуманітарному інституті відбувся флешмоб, присвячений Всеукраїнському дню вишиванки (Модератор – ст. викладач кафедри української мови та культури Т. Чухліб). Його учасникам необхідно було одягнути свою улюблену вишиванку та розповісти друзям її історію, чому вона така особлива для свого власника. До заходу долучилися близько ста студентів та викладачів з різних інститутів НАУ. Здавна наш народ ставився до вишиванки як до святині. Традиції узорів передавалися з покоління в покоління, з роду в рід, зберігалися як реліквії.
Вишиванка – це символ здоров’я та краси, щасливої долі та родової пам’яті, чесності, любові, святковості. Всесвітній день вишиванки – свято, яке стало улюбленим для жителів понад 60 країн світу. І нині у кожного українця є своя вишиванка – найдорожча, найулюбленіша, що й довели студенти, взявши активну участь у флешмобі.