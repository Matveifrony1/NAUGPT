Заголовок: Вітаємо Смерічевського Сергія Францовича з обранням деканом Факультету економіки та бізнес-адміністрування!
Дата: 04/03/2021
URL: https://nau.edu.ua/ua/news/2021/3/vitaemo-smarichevskogo-sergiya-frantsovicha-z-obrannyam-dekanom-fakultetu-ekonomiki-ta-biznes-administruvannya.html
==================================================

Другий день Конференцій трудового колективу стартував із виборів декана Факультету економіки та бізнес-адміністрування. Захід розпочався із промови ректора університету Максима Георгійовича Луцького.
«Ми ліквідуємо помилки попередніх ректорів – це не проведення виборів на конкурсні посади. Чотирьох деканів уже було обрано і до наступного тижня ми завершимо цю роботу», – зазначив Максим Луцький.
Участь у конференції взяли 64 члени зі 72 заявлених. Головою конференції була обрана заступник декана Оксана Василівна Попович, секретарем – Олена Юріївна Жам.
До Лічильної комісії увійшли Саміра Тимофіївна Пілецька, Юрій Вікторович Поканевич та Ірина Сергіївна Мойсієнко.
На виборах декана ФЕБА НАУ було запропоновано кандидатуру Сергія Францовича Смерічевського – завідувача кафедри маркетингу, д.е.н., професора, член-кореспондента Академії економічних наук України.
Узявши слово, він подякував завідувачам кафедр та надав звіт за напрямками роботи.
Серед досягнень факультету, він зокрема відзначив збільшення кількості абітурієнтів-контрактників на 30%.
Відкритим голосування єдиноголосно деканом Факультету економіки та бізнес-адміністрування на 2021-2026 рр. було обрано Сергія Францовича Смерічевського.