Заголовок: Студентки Юридичного факультету взяли участь у круглому столі «Європейська інклюзія для українських студентів» в рамках програми Erasmus+
Дата: 29/03/2024
URL: https://nau.edu.ua/ua/news/2024/3/studentki-yuridichnogo-fakultetu-vzyali-uchast-u-kruglomu-stoli-evropeyska-inklyuziya-dlya-ukrainskih-studentiv-v-ramkah-programi-erasmus.html
==================================================

21 березня 2024 року
Юридичним факультетом Чернівецького національного університету імені Юрія Федьковича
було проведено перший круглий стіл у рамках програми Erasmus+
(KA220-HED — Cooperation partnerships in higher education) під назвою
«Європейська інклюзія для українських студентів»
(проєктний номер: 2023-1-SK01-KA220-HED-000157553).
За запрошенням кандидатки юридичних наук, доцентки кафедри приватного права
Оксани Кіріяк
та у відповідності до підписаного
Меморандуму про співпрацю
, участь у заході взяли студентки 4-го курсу Юридичного факультету НАУ
Юлія Рябоконь, Олена Ковригіна
та
Анастасія Кутинська,
які у 2022-2023 навчальному році стажувалися в Європейському інституті Саарландського університету (Німеччина) в рамках програми Erasmus+.
Модераторкою
заходу виступила завідувачка кафедри приватного права Чернівецького національного університету імені Юрія Федьковича, професорка
Ніна Гетьманцева
.
«Даний проєкт спрямований на розуміння концепції європейської освіти, з урахуванням особистого досвіду студентів у адміністративних процедурах, менталітеті та загальноосвітніх підходах, а його загальна мета полягає у дослідженні загальних освітніх викликів з якими стикається молодь, що шукає притулок в Європейських країнах після початку повномасштабного вторгнення російської федерації», — виступаючи зазначила пані Ніна.
Протягом двох годин українські студенти, які мають досвід навчання в університетах Іспанії, Прибалтики, Польщі, Нідерландів, Чехії та Німеччини,
обмінювалися власним досвідом
та особливостями навчального процесу у закладах вищої освіти різних європейських країн. Здобувачки Юридичного факультету НАУ
Юлія Рябоконь, Олена Ковригіна та Анастасія Кутинська розповіли присутнім про виклики
, з якими вони зіткнулися, перебуваючи в іншій країні, та окреслили особливості навчання в Saarland University.
Висловлюємо подяку організаторам за запрошення
та спільну діяльність у відкритті нових горизонтів для інтернаціоналізації вищої освіти задля подальшої участі в майбутніх міжнародних проєктах з партнерами з усього світу.