Заголовок: Вперше  в Україні
Дата: 08/09/2015
URL: https://nau.edu.ua/ua/news/2015/9/vpershe-v-ukraini.html
==================================================

Незворотне виснаження світових вуглеводневих запасів, зростаюча ціна на енергоносії, проблеми екологічного забруднення навколишнього середовища змушують більшість розвинених країн формувати свої енергетичні стратегії, спрямовані на розвиток альтернативної енергетики. Так, у США, Німеччині, Іспанії, Швеції, Данії, Японії, планують довести частку відновлюваних джерел енергії в загальному енергобалансі до 20-50 %. За припущенням Європейської комісії, у 2020 році в Європі п’ята частина енергії вироблятиметься з екологічно безпечних джерел.
Не залишився осторонь і Національний авіаційний університет. Так, на базі Українського науково-дослідного та навчального центру хімотології та сертифікації кафедра екології Інституту екологічної безпеки вперше в Україні почала підготовку бакалаврів за спеціальністю "Хімічна технологія альтернативних енергоносіїв". Завідувач кафедри професор С.Бойченко разом з наставником "піонерів" О.Тихенко,  провідними викладачами І.Трофімовим, А.Яковлєвою, Л.Черняк започаткували студентський гурток "Юний альтернативщик" і вже провели перше заняття зі студентами.
Нехай вам щастить, дорогі студенти! Саме вам розбудовувати і розвивати альтернативні джерела енергоносіїв.