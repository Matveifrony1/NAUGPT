Заголовок: Відбувся День відкритих дверей онлайн із факультетами ФАЕТ та ФАБД КАІ
Дата: 01/05/2025
URL: https://nau.edu.ua/ua/news/2025/5/vidbuvsya-den-vidkritih-dverey-onlayn-iz-fakultetami-faet-ta-fabd-kai.html
==================================================

29 квітня 2025 року
в Державному університеті «Київський авіаційний інститут» успішно проведено
День відкритих дверей у форматі онлайн
з Факультетом аеронавігації, електроніки та телекомунікацій і Факультетом архітектури, будівництва та дизайну. Захід було організовано для учнів 10-11 класів та студентів коледжів закладів загальної середньої освіти.
Організатором
дистанційної зустрічі виступив Навчально-науковий інститут розвитку освіти на чолі з
Галиною Лазарєвою,
заслуженою працівницею освіти України, у співпраці з деканом ФАЕТ
Романом Одарченком
та в.о. декана ФАБД
Григорієм Мельничуком.
Ключовими
доповідачами
заходу були:
Роман Одарченко
, декан ФАЕТ, доктор технічних наук, професор;
Олександр Дубик,
завідувач кафедри інфраструктури авіаційного транспорту ФАБД, кандидат технічних наук, доцент;
Антон Скибінський,
голова студентської ради, студент 3-го курсу ФАБД.
Учасники Дня відкритих дверей
отримали вичерпну інформацію про переваги навчання в КАІ,
основні напрями діяльності ФАЕТ і ФАБД, які базуються на передових практиках, про сучасні навчально-наукові центри і лабораторії, дисципліни кафедр, затребувані спеціальності та освітні програми, можливості стажування, досягнення випускників, діяльність науково-технічних спільнот, роботу студентської ради, волонтерські проєкти та стратегічну співпрацю з партнерами.
Модераторка заходу
Тетяна Петровська
, директорка Центру допрофесійної підготовки та обдарованої учнівської молоді ННІРО, кандидатка педагогічних наук,
розповіла про конкурентні переваги університету
та запросила учасників до нових проєктів для майбутніх абітурієнтів. Технічний супровід забезпечувала
Ольга Бруяка,
завідувачка кафедри базових і спеціальних дисциплін ННІРО, кандидатка технічних наук, доцентка. Усі виступи супроводжувалися інформативними презентаціями.
До заходу долучились
учні закладів загальної середньої освіти з м. Києва і Київської області, Чернівецького ліцею № 12 «Ювілейний», представники Авіаційно-космічного центру Київського палацу дітей та юнацтва, студенти Київського фахового коледжу комп’ютерних технологій та економіки КАІ та інші зацікавлені в здобутті авіаційної освіти.
Щиро дякуємо Збройним Силам України і всім учасникам профорієнтаційного онлайн-заходу! Бажаємо мирного неба, успіхів і втілення сміливих планів! Перетворюйте мрії на реальність! До зустрічі в КАІ!