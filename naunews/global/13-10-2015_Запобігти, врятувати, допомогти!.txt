Заголовок: Запобігти, врятувати, допомогти!
Дата: 13/10/2015
URL: https://nau.edu.ua/ua/news/2015/10/zapobigti-vryatuvati-dopomogti.html
==================================================

12 жовтня 2015 року відбулась зустріч-практикум студентів І-ІІ курсів напряму підготовки «Практична психологія» Навчально-наукового гуманітарного інституту з психологом Державної служби України з надзвичайних ситуації Тетяною Чабак. Студенти дізналися про специфіку роботи практичних психологів під час катастроф, повені, пожеж, аварій на шахтах.
Тетяна Сергіївна поділилася секретами професійної майстерності, розповіла про особливості професійного відбору до лав Служби з надзвичайних ситуацій, продемонструвала статистичні дані щодо участі команди практичних психологів у надзвичайних ситуаціях в Україні.
У рамках зустрічі Т. Чабак та доцент кафедри педагогіки та психології професійної освіти О. Алпатова провели тренінг «Людина в стресовому стані: етапи психологічної допомоги».
Подібні заходи є важливими у процесі підготовки майбутніх практичних психологів, оскільки проектують їх навчальну діяльність на реальні життєві ситуації і таким чином надають змогу усвідомити важливість та потрібність своєї професії.