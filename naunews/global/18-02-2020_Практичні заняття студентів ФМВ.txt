Заголовок: Практичні заняття студентів ФМВ
Дата: 18/02/2020
URL: https://nau.edu.ua/ua/news/2020/2-lyutiy/praktichni-zanyattya-studentiv-fmv.html
==================================================

Студенти спеціальності «Міжнародне право» Факультету міжнародних відносин разом із доцентом кафедри міжнародного права та порівняльного правознавства Іриною Лесь відвідали Київський науково-дослідний експертно-криміналістичний центр МВС України.
Фахівці експертно-криміналістичного центру провели для студентів ознайомчі лекції, зокрема, щодо підстав проведення судових експертиз у рамках кримінального провадження та механізмів  їхньої реалізації. Також студенти відвідали лабораторії з дактилоскопічної, трасологічної й почеркознавчої експертизи, де мали змогу відчути себе експертами, досліджуючи матеріали, вилучені з місця вчинення злочину.