Заголовок: У Васильківському фаховому коледжі НАУ відбулися урочистості з нагоди 82-ї річниці від дня створення закладу
Дата: 24/01/2022
URL: https://nau.edu.ua/ua/news/2022/1/u-vasilkivskomu-fahovomu-koledzhi-nau-vidbulisya-urochistosti-z-nagodi-82-i-richnitsi-vid-dnya-stvorennya-zakladu.html
==================================================

21 січня Відокремлений структурний підрозділ «Васильківський фаховий коледж Національного авіаційного університету» відсвяткував 15-ту річницю з дня свого функціонування у складі НАУ та 82-ї річницю від дня створення Васильківського авіаційного навчального закладу.
З нагоди ювілею, в актовій залі коледжу, відбулось традиційне урочисте зібрання, участь у якому взяли:
- керівний та викладацький склад коледжу;
- студентство;
- ветерани навчального закладу;
- запрощені гості.
З вітальним словом до присутніх звернувся начальник коледжу Олександр Постніков. Він подякував колегам та ветеранам за підтримку та допомогу у розвитку коледжу, висвітлив здобутки закладу освіти та відзначив, що «коледж - це не тільки стіни, а, насамперед, це пам’ять, традиції, наступність поколінь».
Від ветеранів навчального закладу, привітав почесний громадянин міста Васильків Михайло Іщук.
Під час заходу, за наполегливість, високий професіоналізм, сумлінне виконання службових обов’язків і вагомий внесок у розвиток сфери освіти і науки України, нагороджено грамотами та подяками кращих викладачів, студентів та ветеранів коледжу.
На завершення урочистої частини було представлено творчу програму у виконанні студентів.
Щиро вітаємо зі святом Васильківських авіаторів і бажаємо їм успіхів, подальшого процвітання та невпинного розвитку!