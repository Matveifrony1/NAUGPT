Заголовок: Презентація нової  монографії
Дата: 19/02/2016
URL: https://nau.edu.ua/ua/news/2016/2/prezentacziya-novoi-monografii.html
==================================================

18 лютого 2016 року на кафедрі реконструкції аеропортів та автошляхів Інституту аеропортів відбулася презентація нової монографії «Ефективні залізобетонні рами з елементами змінного перерізу». Її автор - доктор технічних наук, професор Валерій Першаков. Книгу обсягом 765 сторінок видано цього року у рейтинговому видавництві «Palmarium Academic Publishing», м. Саарбрюккен, Німеччина. Монографія була рекомендована до друку в  Університеті Саарланд м. Саарбрюккен за спеціальністю «Цивільна інженерія» (02Т).
З подією викладачів кафедри реконструкції аеропортів та автошляхів Навчально-наукового інституту Аеропортів НАУ привітав завідувач кафедри Андрій Бєлятинський.
Книга висвітлює особливості методів розрахунку, конструювання і експериментального дослідження трьохшарнірних залізобетонних рам 18 та 21 м,  особливості методів розрахунку конструкцій при будівництві аеропортів. Монографія  буде корисна науково-педагогічним працівникам та інженерам, докторантам, аспірантам, студентам технічних вузів, які навчаються за спеціальністю 192 «Будівництво та цивільна інженерія», а також всім, хто цікавиться проектуванням і будівництвом аеропортів.
Докладніша бібліографічна інформація про книгу знаходиться у Німецькій Національній Бібліотеці ФРН у містах Берлін, Лейпциг та Франкфурт на Майні.