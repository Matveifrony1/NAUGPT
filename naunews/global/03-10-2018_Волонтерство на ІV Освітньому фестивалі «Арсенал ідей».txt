Заголовок: Волонтерство на ІV Освітньому фестивалі «Арсенал ідей»
Дата: 03/10/2018
URL: https://nau.edu.ua/ua/news/1/10/volonterstvo-na-iv-osvitnomu-festivali-arsenal-idey.html
==================================================

Протягом 26-30 вересня 2018 року старший викладач кафедри соціології та політології Навчально-наукового гуманітарного інституту Грищенко Неля Іванівна разом зі студентами-соціологами першого курсу, груп СЛ 111 та СЛ 112, в якості волонтерів брали участь у
ІV Освітньому фестивалі «
Арсенал ідей», який проходить щорічнов Національному культурно-мистецькому та музейному комплексі «Мистецький Арсенал».
«
Арсенал ідей» – фестиваль, який проходить у співпраці з Соціальною програмою Марини Порошенко та який покликаний поєднати творчість дітей та дорослих, наукові інновації та сміливі мистецькі проекти, сучасні освітні програми та експериментаторство. Тема цьогорічного фестивалю
«Якби я був чимось/кимось/десь» мала на меті
продемонструвати різноманітність можливих досвідів – від тілесних до професійних.
Студенти допомагали як у самому просторі фестивалю на різних локаціях, так і безпосередньо на інформаційних стійках розповідали про сам фестиваль, його особливості, мету, участь в ньому дітей та підлітків з обмеженими можливостями, допомагали сім’ям з малюками рухатися простором фестивалю та надавали інформаційну підтримку людям з вадами слуху.
Волонтерство на такому масштабному фестивалі дало змогу студентам набути більш широкого кола знань, навчитись допомагати іншим, перш за все, людям з обмеженими фізичними можливостями та отримати колосальний досвід у проведенні та залученні організованих груп учнів шкіл до активностей простору фестивалю.