Заголовок: Студенти-пілоти НАУ пройшли психодіагностику психічних процесів
Дата: 12/10/2021
URL: https://nau.edu.ua/ua/news/2021/10/studenti-piloti-nau-proyshli-psihodiagnostiku-psihichnih-protsesiv.html
==================================================

6 жовтня, в рамках співпраці навчально-наукової лабораторії психофізіології моніторингу професійної придатності льотного складу цивільної авіації кафедри авіаційної психології Факультету лінгвістики та соціальних комунікацій (ФЛСК) і кафедри аеродинаміки та безпеки польотів літальних апаратів Аерокосмічного факультету (АКФ), було здійснено психодіагностику психічних процесів серед студентів першого курсу освітньої програми 272.02 «Льотна експлуатація повітряних суден».
Дослідження проводилося завідувачем лабораторії, викладачем, аспірантом кафедри авіаційної психології Гордієнко К., за підтримки пілота-інструктора Центру льотної підготовки НАУ Горського О. в рамках вивчення дисципліни «Можливості та обмеження людини в авіації» та дисертаційного дослідження старшого викладача, аспіранта кафедри Чернявської С.
Використовуючи надійні спеціалізовані методики, що призначені для професійного психологічного відбору пілотів цивільної авіації, було продіагностовано такі психічні процеси, як відчуття, сприймання, пам’ять, мислення та увага.
Отримані результати нададуть змогу виявити загальний рівень розвитку психічних явищ, їх особливості та динаміку у досліджуваних, що сприятимуть проведенню психологічного професійного супроводу студентів-авіаторів та, за необхідністю, корекції психічних явищ.
Такі заходи розвивають у студенів знання про власні психофізіологічні можливості, вміння та навички до адаптації у стресових ситуаціях і при прийнятті рішень у нових умовах.