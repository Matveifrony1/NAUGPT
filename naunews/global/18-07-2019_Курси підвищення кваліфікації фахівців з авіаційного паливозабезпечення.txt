Заголовок: Курси підвищення кваліфікації фахівців з авіаційного паливозабезпечення
Дата: 18/07/2019
URL: https://nau.edu.ua/ua/news/2019/7/kursi-pidvishchennya-kvalifikatsii-fahivtsiv-z-aviatsiynogo-palivozabezpechennya.html
==================================================

Інститутом неперервної освіти на замовлення ТОВ «ЗАПОРІЖХЕНДЛІНГ» проведено курси підвищення кваліфікації за програмою «Сучасні технології авіаційного паливозабезпечення». Керівник проекту – професор кафедри екології ФЕБІТ Олена Матвєєва.
Серед слухачів курсів інженерно-технічний склад, лаборанти, техніки, оператори, заправники, які займаються експлуатацією об'єктів авіапаливозабезпечення, підготовкою палива до видачі, забезпеченням заправки повітряних суден в Міжнародному аеропорту «Запоріжжя».
Крім засвоєння основної програми слухачі курсів разом з викладачем провели виїзне заняття на базі паливозаправної служби аеропорту Запоріжжя, де мали змогу реалізувати отримані теоретичні знання на практиці.
Організаційно-методичне супроводження навчального процесу здійснювалося фахівцями Навчально-консультативного центру підвищення кваліфікації Інституту неперервної освіти, тел. (044) 406-70-34, e-mail: kpk@nau.edu.ua.
Запрошуємо до співпраці всіх зацікавлених!