Заголовок: Зустріч студентів з представниками будівельної компанії ООО «Мега-Лайн» та торгівельної марки MAPEI
Дата: 11/04/2018
URL: https://nau.edu.ua/ua/news/1/4/zustrich-studentiv-z-predstavnikami-budivelnoi-kompanii-ooo-mega-layn-ta-torgivelnoi-marki-mapei.html
==================================================

10 квітня 2018 р. в рамках фестивалю «Архітектура, дизайн, будівництво» на кафедрі комп'ютерних технологій будівництва Навчально-наукового інституту аеропортів НАУ відбулась зустріч студентів з представниками будівельної компанії ООО «Мега-Лайн». Вони зробили презентацію сучасних будівельних матеріалів торгівельної марки MAPEI та запропонували співпрацю з кафедрою, зокрема проведення спільних семінарів та виробничих практик для студентів 3 та 4 курсів.
MAPEI приділяє значну увагу дослідженням. Щороку група інвестує 5% річного обороту в науково-дослідні роботи, де зайнято 12% робочої сили компанії; зокрема 70% науково-дослідних робіт спрямовано на розробку екологічно безпечних для навколишнього середовища продуктів, що відповідають вимогам LEED. Більше того, MAPEI створив широку мережу офісів по всьому світу післяпродажного та технічного обслуговування. Така ефективна технічна підтримка високо цінується архітекторами, інженерами, підрядчиками та власниками об'єктів.
Студенти задавали багато практичних запитань, цікавились галуззю застосування даних матеріалів, працевлаштуванням тощо. Наприкінці презентації завідувач кафедри д. т. н. проф. О. Лапенко висловив подяку представникам ООО «Мега-Лайн» та сподівання на співпрацю з кафедрою комп'ютерних технологій будівництва ННІАП.