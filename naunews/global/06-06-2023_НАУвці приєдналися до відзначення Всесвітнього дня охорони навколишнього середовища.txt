Заголовок: НАУвці приєдналися до відзначення Всесвітнього дня охорони навколишнього середовища
Дата: 06/06/2023
URL: https://nau.edu.ua/ua/news/2023/6/nauvtsi-priednalisya-do-vidznachennya-vsesvitnogo-dnya-ohoroni-navkolishnogo-seredovishcha.html
==================================================

Щороку 5 червня світова спільнота відзначає Всесвітній день навколишнього середовища. Це допомагає привернути увагу суспільства до проблем довкілля і підкреслює гостру необхідність у зміні відношення людини до раціонального використання та відтворення природних ресурсів.
Традиційно здобувачі вищої освіти за спеціальністю «Екологія» долучилися до відзначення цього свята. Враховуючи реалії сьогодення, магістри-екологи організували онлайн-флешмоб, під час якого визначили 10 актуальних екологічних проблем сьогодення, наслідки та шляхи їх вирішення.
Були обговорені такі актуальні проблеми: вирубка лісів, деградація земельних ресурсів, забруднення поверхневих та підземних вод, ліквідація наслідків воєнних дій, парниковий ефект, закислення вод Світового океану, зменшення біорізноманіття, екологічна криза річки Дніпро, накопичення твердих побутових відходів, забруднення повітря.
Із екологічними традиціями та історією відзначення цієї дати на факультеті екологічної безпеки, студентів ознайомила заступник декана Оксана Тихенко.
Разом ми зробимо навколишнє середовище кращим!