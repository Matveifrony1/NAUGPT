Заголовок: Команда  Юридичного факультету здобула перемогу на Всеукраїнському  правовому  VIP- турнірі
Дата: 19/12/2019
URL: https://nau.edu.ua/ua/news/2019/12/komanda-yuridichnogo-fakultetu-zdobula-peremogu-na-vseukrainskomu-pravovomu-vip-turniri.html
==================================================

Команда  Юридичного факультету  нашого університету виборола перше місце на ХІІ Всеукраїнському  правовому  VIP-турнірі серед студентів-правників кращих закладів  вищої освіти України. Захід організовано і проведено Юридичним факультетом НАУ спільно з Координаційною радою молодих юристів України при Міністерстві юстиції України. Участь у турнірі взяло 20 команд ЗВО із 10 регіонів України.
Під час  відкриття турніру  декан   факультету Ірина Сопілко та  голова Координаційної ради молодих юристів України Євген  Которобай висловили  сподівання, що участь у брейн-рингу допоможе учасникам проявити всі свої здібності та надихне їх на нові результативні здобутки.
Боротьба за правилами брейн-рингу була дуже напруженою, відчувалося прагнення кожної з команд отримати бажаний кубок. Але фортуна усміхнулась тим, хто проявив не тільки блискучі знання, а й витримку та толерантність.
За результатами брейн-рингу перше місце здобула команда  Юридичного факультету  Національного авіаційного університету. Друге – команда «Юридична громада» Національного юридичного університету імені Ярослава Мудрого. Третє місце виборола команда Юридичного факультету Львівського національного університету імені Івана Франка.
Щиро вітаємо наших інтелектуалів!