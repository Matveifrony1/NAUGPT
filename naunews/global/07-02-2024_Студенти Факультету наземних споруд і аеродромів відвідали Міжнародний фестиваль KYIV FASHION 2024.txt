Заголовок: Студенти Факультету наземних споруд і аеродромів відвідали Міжнародний фестиваль KYIV FASHION 2024
Дата: 07/02/2024
URL: https://nau.edu.ua/ua/news/2024/2/studenti-fakultetu-nazemnih-sporud-i-aerodromiv-vidvidali-mizhnarodniy-festival-kyiv-fashion-2024.html
==================================================

1 та 2 лютого
в рамках освітнього процесу під керівництвом завідувачки Кафедри комп’ютерних технологій дизайну і графіки
Вікторії Василенко
студенти побували на головній події індустрії моди України —
KYIV FASHION.
На KYIV FASHION
студенти детально ознайомилися
з експозиціями виставки, обговорили основи виставкової діяльності в сфері дизайну одягу. Також проаналізували брендинг представлених компаній, логотипи, виставковий та рекламний дизайн. Окрему увагу приділили вивченню сучасних матеріалів і технологій у створенні одягу.
KYIV FASHION щорічно збирає провідних фахівців індустрії моди. Протягом 20 років виставка являється місцем зустрічі професіоналів світу моди, дуже точно відображає актуальні тенденції дизайну, а також напрямки розвитку галузі.
Відвідини професійної виставки стали чудовою можливістю для студентів-дизайнерів долучитися до передового досвіду галузі, налагодити корисні зв’язки та надихнутися творчими ідеями.