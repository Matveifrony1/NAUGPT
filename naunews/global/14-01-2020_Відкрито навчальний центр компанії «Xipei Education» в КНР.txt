Заголовок: Відкрито навчальний центр компанії «Xipei Education» в КНР
Дата: 14/01/2020
URL: https://nau.edu.ua/ua/news/2020/sichen/vidkrito-navchalniy-tsentr-kompanii-xipei-education-v-knr.html
==================================================

Делегація Національного авіаційного університету взяла участь у   відкритті нового головного офісу та навчального центру компанії «Xipei Education», партнера нашого університету.
Генеральний директор компанії «Xipei Education» Мао Їфей зазначив, що їх компанія є однією з найбільших у КНР, яка спеціалізується на довузівській підготовці абітурієнтів та їх трансферу як на внутрішній, так і на міжнародний ринок освітніх послуг. Він зауважив, що співпраця з НАУ надзвичайно важлива, адже авіаційна галузь Китаю потужно розвивається.
Представники НАУ побували в аудиторіях і лабораторіях Чжецзянського університету економіки і фінансів. На зустрічі з ректором обговорено питання подальшої співпраці, зокрема, щодо підготовки фахівців з економіки. Також співробітники нашого університету ознайомились з діяльністю професійно-технічного коледжу Ханчжоу.
Делегація відвідала «Місто Мрій», яке є базисом для реалізації інноваційних проектів, та ознайомилась з рядом проектів в галузі штучного інтелекту, прийнятих і реалізованих китайською стороною.