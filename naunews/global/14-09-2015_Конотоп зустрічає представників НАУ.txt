Заголовок: Конотоп зустрічає представників НАУ
Дата: 14/09/2015
URL: https://nau.edu.ua/ua/news/2015/9/konotop-zustrichae-predstavnikiv-nau.html
==================================================

11 вересня  2015 року Інститут доуніверситетської підготовки презентував Національний авіаційний університет у семи загальноосвітніх навчальних закладах м. Конотоп Сумської області.  Про історію та сьогодення одного з найкращих ВНЗ України дізналося близько  150 старшокласників. Вони мали чудову нагоду ознайомитися з інформаційно-рекламними матеріалами навчальних підрозділів університету, умовами зарахування та навчання на підготовчих курсах ІДП НАУ, особливостями та перебігом вступної кампанії 2015 року, а також переглянути фільм про НАУ. Учні отримали вичерпні відповіді про напрями підготовки фахівців, особливості навчання, проходження практики та працевлаштування.
Слід зазначити, що значна кількість випускників 2015/2016 навчального року мають намір подавати документи до Національного авіаційного університету.