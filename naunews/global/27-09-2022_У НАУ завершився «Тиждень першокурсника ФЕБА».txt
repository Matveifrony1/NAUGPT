Заголовок: У НАУ завершився «Тиждень першокурсника ФЕБА»
Дата: 27/09/2022
URL: https://nau.edu.ua/ua/news/2022/9/u-nau-zavershivsya-tizhden-pershokursnika-feba.html
==================================================

Протягом перших днів навчання для студентів першого курсу Факультету економіки та бізнес-адміністрування (ФЕБА) Національного авіаційного університету відбувся Тиждень першокурсника.
Студентам, у режимі прямої трансляції, показали різні локації університету: Центр культури і мистецтв, Площу Знань, бібліотеку, Музей авіації.
Першокурсників привітали проректор з гуманітарної політики та інновацій НАУ Світлана Тімкіна, декан ФЕБА Сергій Смерічевський, заступник декана з інформатизації, наукової та виховної роботи ФЕБА Ольга Вовк.
20-21 вересня відбулись зустрічі випускових кафедр зі студентами, а саме: завідувачі кафедр познайомили нових здобувачів вищої освіти з досягненнями та перспективами навчання на факультеті, Ольга Вовк розповіла про можливості для розвитку студентства, куратори академічних груп провели перші корпоративні години.
Протягом тижня, паралельно з навчальними заняттями, відбувається реєстрація першокурсників у бібліотеці, їх знайомство з особливостями освітнього процесу та службами університету.
22 вересня ограни студентського самоврядування ФЕБА провели Квест першокурсника, на якому відбулася наочна зустріч студентів. Виконуючи цікаві завдання молодь прогулялась цікавими і пам’ятними місцями НАУ. На Квест завітали Світлана Тімкіна та представники деканату ФЕБА.
Бажаємо успіхів нашим студентам як у навчанні, так і у студентському житті.