Заголовок: Розширення співробітництва між НАУ та компанією «China Talent and Technology Co., Ltd»
Дата: 04/02/2022
URL: https://nau.edu.ua/ua/news/2022/2/rozshirennya-spivrobitnitstva-mizh-nau-ta-kompanieyu-china-talent-and-technology-co-ltd.html
==================================================

01 лютого відбулася робоча зустріч декана Юридичного факультету (ЮФ) Національного авіаційного університету Ірини Сопілко з офіційним представником компанії «China Talent and Technology Co., Ltd» (Китайська Народна Республіка) Ольгою Ласориб. Зустріч проходила за участі директора Навчально-дослідного інституту сертифікаційного забезпечення підприємств транспортної інфраструктури НАУ Сергія Занька.
В рамках підписаного меморандуму між НАУ та China Talent and Technology Co., Ltd, обговорено:
- науково-технічну та академічну співпрацю;
- спільну організацію симпозіумів, стажувань, семінарів та конференцій;
- реалізацію наукових проєктів та програм щодо розвитку академічного обміну науковцями, аспірантами, здобувачами вищої освіти тощо.
Декан ЮФ НАУ розповіла про міжнародні проєкти, в яких беруть участь науково-педагогічні працівники та здобувачі вищої освіти факультету, поділилась досвідом проведення міжнародних заходів, відзначивши активну участь партнерів та друзів зі Сполучених Штатів Америки, Німеччини, Хорватії, Угорщини, Польщі, Болгарії, Туреччини, Італії, Литви та інших.
«На сьогодні актуальним питанням залишається реалізація програм щодо розвитку академічного обміну науковцями, аспірантами, здобувачами вищої освіти, які мають на меті стимулювання творчої фахової діяльності майбутніх молодих науковців, зустріч здобувачів вищої освіти зі студентами інших країн, обмін досвідом та ідеями між науково-педагогічними працівниками, ознайомлення з результатами останніх досліджень в юриспруденції, іншомовне спілкування за принципом обміну досвідом. На нашу думку, участь в таких заходах є надзвичайно важливою, адже налагоджується активний діалог та зміцнюються дружні відносини між освітніми закладами – партнерами», зазначила Ірина Сопілко.
Наприкінці зустрічі декан факультету запросила представників компанії «China Talent and Technology Co., Ltd» до участі у ХІІ Міжнародній науково-практичній конференції «Права людини в епоху цифрових трансформацій», що відбудеться 25 лютого 2022 року.