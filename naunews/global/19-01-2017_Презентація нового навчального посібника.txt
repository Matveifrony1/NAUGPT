Заголовок: Презентація нового навчального посібника
Дата: 19/01/2017
URL: https://nau.edu.ua/ua/news/2017/1/prezentatsiya-novogo-navchalnogo-posibnika.html
==================================================

17 січня 2017 року на кафедрі реконструкції аеропортів та автошляхів Навчально-наукового інституту Аеропортів відбулася презентація нового навчального посібника колективу авторів Національного авіаційного університету «Фізико-хімічна механіка дорожньо-будівельних матеріалів», якій був рекомендований до друку Вченою радою Національного авіаційного університету. Заступник директора Навчально-наукового інституту аеропортів з науково-методичної роботи професор А.Бєлятинський від щирого серця привітав всіх викладачів кафедри з цією визначною подією. Серед рецензентів видання відомі вчені-практики: професор Є.Угненко (Харківський національний автомобільно-дорожний університет),  професор О.Бакулич (Національний транспортний університет), професор В.Першаков (Національний авіаційний університет).
Посібник присвячено вивченню взаємозв’язків матеріалів різних рівнів та з різними типами хімічних зв’язків складових компонентів, визначенню хімічних і фізичних основ процесів створення нових матеріалів і забезпеченню стійкості їх властивостей під впливом зовнішніх факторів. Розглядаються процеси раціонального використання матеріалів з місцевої сировини та побічних продуктів промисловості, розроблення нових економічних інноваційних технологій використання матеріалів у виробництві та ремонтах доріг і аеродромів. У навчальному посібнику  подано новітній матеріал  з навчальної дисципліни «Фізико-хімічна механіка дорожньо-будівельних матеріалів». Посібник розрахований на студентів вищих навчальних закладів за спеціальністю 6.060101 «Будівництво та цивільна інженерія», може бути корисний викладачам, аспірантам, докторантам та всім, хто цікавиться питаннями матеріалознавства.