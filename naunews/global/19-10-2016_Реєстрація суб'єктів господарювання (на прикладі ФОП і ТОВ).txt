Заголовок: Реєстрація суб'єктів господарювання (на прикладі ФОП і ТОВ)
Дата: 19/10/2016
URL: https://nau.edu.ua/ua/news/2016/10/reestratsiya-subektiv-gospodaryuvannya-(na-prikladi-fop-i-tov).html
==================================================

13 жовтня 2016 року директор Юридичної компанії «Молодід і партнери», спікер авторського Курсу практичної юриспруденції для молодих юристів, випускник 2011 року Юридичного інституту Владислав Молодід провів для студентів 2 та 4 курсів Навчально-наукового юридичного інституту лекцію на тему «Реєстрація суб'єктів господарювання (на прикладі ФОП і ТОВ)».
Мета
–
ознайомити студентів із правовими засадами створення та державної реєстрації суб’єкта підприємницької діяльності.
Владислав Молодід окреслив питання державної реєстрації юридичних осіб та фізичних осіб-підприємців, розкрив організаційно-правові форми підприємств та їх відмінності, розповів про порядок отримання інформації з ЄДР про суб’єктів підприємництва, процедуру видачі, переоформлення та анулювання ліцензій, навів вимоги до змісту установчих документів тощо.
Підбиваючи підсумки, лектор порадив студентам брати активну участь у науковій діяльності університету з метою дослідження цікавих галузей права, що допоможе їм зробити вибір сфери професійної діяльності у майбутньому.