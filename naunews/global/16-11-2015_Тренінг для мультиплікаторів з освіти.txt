Заголовок: Тренінг для мультиплікаторів з освіти
Дата: 16/11/2015
URL: https://nau.edu.ua/ua/news/2015/11/trening-dlya-multiplikatoriv-z-osviti.html
==================================================

З 11-13 листопада 2015 року старший викладач кафедри соціології та політології Навчально-наукового Гуманітарного інституту Неля Грищенко взяла участь у тренінгу для мультиплікаторів з освіти в сфері прав людини в інтернеті.
Організаторами тренінгу виступили: Всеукраїнська громадська організація «Українська асоціація міжнародного права», ЛОМО «Старт» та Інтернет Асоціація України за підтримки Офісу Ради Європи в Україні. На сесіях заходу виступили: координатор Проекту Ради Європи «Освіта та захист людини в Інтернеті» Андрій Пазюк, керівник спільної Програми Європейського Союзу та Ради Європи «Зміцнення інформаційного суспільства в Україні» Роман Шлапак, голова Луганської обласної громадської організації «Старт» Олена Черних та керівник Луганського обласного центру підтримки молодіжних ініціатив Олексій Мурашкевич.
Тренінг є частиною проекту «Освіта та захист прав людини в Інтернеті», що здійснюється низкою громадських організацій в рамках спільної Програми між Європейським Союзом та Радою Європи «Зміцнення інформаційного суспільства в Україні».
Програма тренінгу передбачала висвітлення питань захисту прав людини та основоположних свобод шляхом забезпечення більшої свободи, різноманітності та плюралізму в ЗМІ; відкритого, всебічного, сталого та орієнтованого на громадян підходу до Інтернету на засадах прав людини; ефективної системи захисту громадян  з огляду на право на приватне життя і право на контроль над власними персональними даними.