Заголовок: Найрозумніший першокурсник - 2016
Дата: 13/12/2016
URL: https://nau.edu.ua/ua/news/2016/12/nayrozumnishiy-pershokursnik-2016.html
==================================================

7 грудня 2016 року в Навчально-науковому Юридичному інституті відбувся конкурс «Найрозумніший першокурсник - 2016».
Традиційно, у грудні кожного навчального року Студентська рада разом із Науковим товариством студентів та аспірантів організовує та проводить інтелектуальний конкурс серед першокурсників з метою виявлення серед них найбільш допитливих та обізнаних студентів.
Цьогоріч учасниками заходу стали 9 першокурсників: Анна Ейсмонт (ПР-103), Катерина Майка (ПР-103), Яна Кібальник (ПР-103), Андрій Ткаченко (ПР-101), Борис Кузьмук (ПР-102), Ірина Мельничук (ПР-102), Ірина Пущик (ПР-104), Давид Чікунов (ПР-104), Яна Матвійчук (ПР-104).
Студентів оцінювало компетентне журі у складі: голови – директора Навчально-наукового Юридичного інституту, д. ю. н., доцента, професора кафедри конституційного та адміністративного права Ірини Сопілко, а також членів журі: Ростислава Калюжного – відповідальної особи за науково-методичну роботу, д. ю. н., професора, професора кафедри теорії та історії держави і права, Ніни Троцюк – відповідальної особи за навчально-виховну роботу, к. ю. н., доцента кафедри цивільного права і процесу, Ігора Розума – к. ю. н., доцента кафедри конституційного та адміністративного права.
Конкурс складався з трьох турів. У І турі учасникам були запропоновані тестові завдання з історії України, основ правознавства, конституційного права України та української літератури. У ІІ тур пройшло 6 першокурсників. До фіналу (III тур) потрапили 3 студенти, які у вирішальному етапі повинні були обрати конверти, в яких містилися картки з певними категоріями. Головним завданням фіналістів було дати максимальну кількість правильних відповідей на запитання обраної категорії протягом 1 хвилини.
Під час запеклої боротьби найбільшу кількість балів у категорії «Організація судових та правоохоронних органів» набрав Борис Кузьмук (група ПР-102), який і став переможцем інтелектуального конкурсу; друге місце у категорії «Теорія держави і права» посіла Ірина Пущик (група ПР-104), а третє місце у категорії «Історія держави і права зарубіжних країн» – Ірина Мельничук (група ПР-102).
Завершенням конкурсу стало вручення переможцю кубку, яки, за традицією, став перехідним, дипломів та медалей.