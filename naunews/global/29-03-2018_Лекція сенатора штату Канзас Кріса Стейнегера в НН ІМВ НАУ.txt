Заголовок: Лекція сенатора штату Канзас Кріса Стейнегера в НН ІМВ НАУ
Дата: 29/03/2018
URL: https://nau.edu.ua/ua/news/1/3/lektsiya-senatora-shtatu-kanzas-krisa-steynegera-v-nn-imv-nau.html
==================================================

28 березня 2018 р. Навчально-науковий інститут міжнародних відносин НАУ відвідав американський політик, колишній сенатор штату Канзас, Кріс Стейнегер з лекцією на тему: «Уряд США та сучасна політика». Проведення зустрічі стало можливим завдяки зусиллям зав. кафедри міжнародних відносин, інформації та регіональних студій Н. Ржевської та відповідального за міжнародні зв’язки та окремі напрями навчальної роботи М. Алієва. Активну участь також взяли студенти та викладачі інституту.
Кріс Стейнегер ініціював обговорення широкого кола питань: від специфіки політичної системи США та ситуації навколо виборів президента Д. Трампа, до проблем корупції та перспектив розвитку України на сучасному етапі.
Варто відзначити нетрадиційний для українських студентів і викладачів спосіб подачі матеріалу англійською мовою, який вирізнявся значною інтенсивністю та емоційністю.
Після завершення лекції студенти поставили низку запитань стосовно перспектив суспільно-політичного та економічного розвитку України, американської візії врегулювання ситуації на Сході держави.
Наприкінці виступу Кріс Стейнегер подякував студентам і викладачам НАУ за гостинний прийом та закликав молодь до активної роботи з метою особистісного та професійного зростання.