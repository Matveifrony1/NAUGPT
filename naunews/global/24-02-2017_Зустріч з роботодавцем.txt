Заголовок: Зустріч з роботодавцем
Дата: 24/02/2017
URL: https://nau.edu.ua/ua/news/2017/1/zustrich-z-robotodavtsem.html
==================================================

Студенти випускових курсів кафедри англійської філології і перекладу Навчально-наукового гуманітарного інституту регулярно отримують пропозиції роботи від відомих українських компаній, серед них – аеропорт Бориспіль, Міжнародні авіалінії України, ESL Global, Хекса та інші. 23 лютого 2017 року зі студентами спеціальності «Філологія» зустрівся директор компанії «Пілот» Андрій Гребенкін. Компанія «Пілот», заснована у 1998 році, сьогодні займає друге місце в Україні з продажу авіаперевезень та туристичних послуг, має 14 офісів в Україні та за кордоном. Компанія акредитована Міжнародною асоціацією авіаційного транспорту. Сьогодні компанія «Пілот» здійснює набір та навчання персоналу з професійним знанням англійської мови для розвитку нових напрямків роботи з клієнтами з інших країн. Директор компанії ознайомив студентів з діяльністю компанії, розповів про перспективи кар’єрного розвитку, запросив до співпраці, зазначивши, що компанія зацікавлена в молодих, ініціативних фахівцях, які закохані в свою професію.