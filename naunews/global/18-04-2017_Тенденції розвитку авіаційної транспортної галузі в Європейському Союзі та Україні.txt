Заголовок: Тенденції розвитку авіаційної транспортної галузі в Європейському Союзі та Україні
Дата: 18/04/2017
URL: https://nau.edu.ua/ua/news/2017/4/tendentsii-rozvitku-aviatsiynoi-transportnoi-galuzi-v-evropeyskomu-soyuzi-ta-ukraini.html
==================================================

12 квітня 2017 року в Навчально-науковому Юридичному інституті проведено науково-практичний семінар «Тенденції розвитку авіаційної транспортної галузі в Європейському Союзі та Україні».
Мета заходу - вироблення механізмів ефективної діяльності органів державної влади в сфері управління авіаційною транспортною галуззю, сприяння становленню наукових, ділових та особистих контактів між юристами України та розширення уявлення про роботу колег, які займаються спорідненою правовою проблематикою.
У роботі науково-практичного семінару взяли участь представники вищих навчальних закладів, органів публічної влади та громадських організацій. Серед них: Громадська організація «Всеукраїнський центр реформ транспортної інфраструктури»; Київська обласна організація Спілки юристів України; Академія праці, соціальних відносин та туризму; Секретаріат комітету з питань транспорту Верховної Ради України; Київський університет права НАНУ; Донецький юридичний інститут МВС України, EIDA; Національний університет кораблебудування імені Адмірала Макарова; поліцейська асоціація; Державне агентство з електронного урядування України тощо.
З привітальними словами до присутніх звернулися директор Інституту, д.ю.н. Ірина Сопілко, Заслужений юрист України, Голова Київської обласної організації Спілки юристів України Микола Матьора, заступник Голови ради ГО «Всеукраїнський центр реформ транспортної інфраструктури» Юлія Красовська.
На проблемних аспектах транспортної системи України у своїх виступах зупинились: Едуард Хачатуров - доктор юридичних наук, старший науковий співробітник, проректор з науково-педагогічної, адміністративної роботи та розвитку Національного університету кораблебудування імені Адмірала Макарова (м. Миколаїв); Сергій Пєтков - доктор юридичних наук, професор кафедри адміністративної діяльності Донецького юридичного інститут МВС України, експерт EIDA; Олексій Шерстобаєв - радник Голови Державного агентства з електронного урядування України та інші.
Протягом заходу його учасники дійшли до висновків щодо необхідності законодавчого врегулювання питання юридичних механізмів забезпечення авіаційної транспортної галузі, адже слабкими сторонами на сьогодні можна визнати відсутність механізму юридичної відповідальності суб’єктів владних повноважень, високий ступінь корупційних ризиків, недосконалість митного законодавства.