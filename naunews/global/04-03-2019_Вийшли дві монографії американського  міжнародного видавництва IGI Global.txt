Заголовок: Вийшли дві монографії американського  міжнародного видавництва IGI Global
Дата: 04/03/2019
URL: https://nau.edu.ua/ua/news/2019/3/viyshli-dvi-monografii-amerikanskogo-mizhnarodnogo-vidavnitstva-igi-global.html
==================================================

Науковці і викладачі Національного авіаційного університету надіслали свої  матеріали до монографій американського міжнародного видавництва IGI Global, зокрема: Тетяна Шмельова, Роман Одарченко, Віталій Лазоренко, Володимир Харченко, Ольга Сущенко, Ірина Юрчук, Олексій Піскунов, Пилип Приставка, Дмитро Кучеров, Максим Заліський, Олександр Соломенцев, Іван Яшанов, Віталій Ларін, Федір Шишков, Валерій Конін, Валеріан Швець, Світлана Ільницька, Олександр Куценко, Сергій Гнатюк, Вікторія Сидоренко, Юлія Поліщук.
Вийшли дві наукові монографії: «Cases on Modern Computer Systems in Aviation»
https://www.igi-global.com/book/socio-technical-decision-support-air/179718
(редактори Тетяна Шмельова, Дмитро Кучеров, Юлія Сікірда, Ніна Ризун) і «Automated Systems in the Aviation and Aerospace Industries»
https://www.igi-global.com/book/cases-modern-computer-systems-aviation/208189
(редактори: Тетяна Шмельова, Дмитро Кучеров, Юлія Сікірда, Ніна Ризун, Костянтин Дергачов). Монографії об'єднали майже 80 вчених з різних країн і університетів. Кожна монографія містить 17 розділів, автори-науковці яких із 32 університетів та 11 країн (Україна, Польща, Індія, Казахстан, Азербайджан, Китай, Єгипет, Мексика, Італія, Кувейт, Пакистан).
В монографіях представлені актуальні питання щодо застосування сучасних інформаційних технологій в авіації та аерокосмічній індустрії: проектування і функціонування комп’ютерних систем (систем підтримки прийняття рішень, експертних систем і систем штучного інтелекту, обчислювальних систем тощо), проблеми підготовки персоналу в авіації та аерокосмічній галузі, застосування нових комп'ютерних систем, які в даний час визначають ефективність і безпеку пілотованих і безпілотних літальних апаратів, управління консолідованими потоками повітряного руху, тощо.
В розділах монографій використовуються приклади наукових праць студентів і аспірантів, результати наукових досліджень викладачів, дослідників, професіональних пілотів, інженерів, авіадиспетчерів, що дозволило поділитися і збагатитися науковим досвідом.
Видання стануть в нагоді фахівцям з авіації, дослідникам і менеджерам, що шукають поточні дослідження з інформаційних технологій, моделювання, що використовуються для зниження ризику в авіації. Цільовою аудиторією книг є вчені, викладачі, студенти, аспіранти, інженери, дослідники, менеджери та авіаційні фахівці (пілоти, диспетчери, оператори БПЛА, інженери).
Книги, що видаються IGI Global надходять до основних індексів, таких як Scopus, Web of Science, Clarivate тощо. За час співробітництва з видавництвом дві монографії увійшли до Scopus: «Strategic Imperatives and Core Competencies in the Era of Robotics and Artificial Intelligence» (2017) і «Stochastic Methods for Estimation and Problem-Solving in Engineering» (2018).
Наразі колектив авторів з НАУ працює над створенням нової монографії  під назвою "Artificial Intelligence Applications in the Aviation and Aerospace Industries" (Застосування штучного інтелекту в авіаційній та аерокосмічній галузях). Пропозиції для розділів вже відкрито за наступним посиланням:
https://www.igi-global.com/publish/call-for-papers/call-details/3799
Запрошуємо викладачів та студентів взяти участь в підготовці матеріалів для міжнародної колективної монографії
«Artificial Intelligence Applications in the Aviation and Aerospace Industries», щодо проблеми впровадження штучного інтелекту в авіаційній та аерокосмічній галузях як інноваційної технології для підвищення безпеки та характерної здатності до навчання, вдосконалення та прогнозування.
IGI Global
https://www.igi-global.com/
(Пенсільванія, США) є провідним міжнародним академічним видавництвом, яке прагне сприяти відкриттю новаторських досліджень, які посилюють і розширюють знання, доступні дослідницькій спільноті. Працюючи в тісній співпраці з дослідниками і викладачами провідних інститутів, включаючи Массачусетський технологічний інститут (MIT), Гарвардський університет, Стенфордський університет, Кембриджський університет, Університет Оксфорда, Університет Цінхуа, Австралійський національний університет, IGI Global поширює якісний склад в 11 основних предметних областях, а саме: комп'ютерні науки та інформаційні технології; освіта; інженерія; бізнес та управління; навколишнє середовище та сільське господарство; уряд і закон; бібліотека та інформатика; медіа та комунікації; медицина та охорона здоров'я; безпека і криміналістика; суспільні та гуманітарні науки.