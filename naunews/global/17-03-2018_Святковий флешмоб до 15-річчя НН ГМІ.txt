Заголовок: Святковий флешмоб до 15-річчя НН ГМІ
Дата: 17/03/2018
URL: https://nau.edu.ua/ua/news/1/3/svyatkoviy-fleshmob-do-15-richchya-nn-gmi.html
==================================================

15 березня 2018 року на теренах нашого університету поблизу літака АН-26 відбувся святковий флешмоб, присвячений 15-річчю Навчально-наукового гуманітарного інституту. Студенти та викладачі, запрошені гості щиро привітали рідний інститут з ювілеєм. Під запальну музику та феєрверки блискіток присутні брали активну участь у конкурсах, розвагах та вікторинах. За підтримки дирекції інституту до святкового флешмобу була запрошена з подарунковою акцією від ТМ «Nutella&go» компанія «Ферреро Україна», яка змогла не лише наповнити похмурий день яскравими барвами, а й підсолодити смаколиками чудовий настрій учасників дійства. Гучна музика та веселий сміх розігнали хмари, дружба та взаєморозуміння об’єднали всіх запрошених. Натхнення та успіхів всім студентам та співробітникам нашого Гуманітарного інституту!