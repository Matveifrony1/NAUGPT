Заголовок: Брифінг з командою SpaceCossacks – учасником заключної частини європейського хакатону космічних іновацій ActlnSpace
Дата: 06/07/2018
URL: https://nau.edu.ua/ua/news/1/7/brifing-z-komandoyu-spacecossacks-–-uchasnikom-zaklyuchnoi-chastini-evropeyskogo-hakatonu-kosmichnih-inovatsiy-actlnspace.html
==================================================

4 липня 2018 р. у залі Вченої ради НАУ відбувся брифінг із нагоди повернення з Тулузи (Франція) команди SpaceCossacks, яка взяла участь у заключній частині європейського хакатону космічних іновацій ActlnSpace. У ній брали участь 29 команд із 70 країн світу. Путівку на змагання ця команда виборола, здобувши перемогу на національному етапі хакатону, що проходив у травні у стінах нашого університету. Адже Національний авіаційний університет надає підтримку проектам авіакосмічної галузі з хакатону Європейської космічної агенції.
Слід зазначити, що один із членів команди SpaceCossacks технічний директор проекту Олександр Лозінський, кілька років тому закінчив НАУ. Окрім нього у брифінгу взяли участь члени команди - директор СEО Дмитро Хмара та менеджер Тетяна Тимченко
.
Учасниками заходу також були ректор університету Володимир Ісаєнко, проректори Володимир Харченко, Олександр Запорожець, Оксана Вовк, президент Федерації літакового спорту Володимир Присяжнюк, голова Наукового товариства студентів, аспірантів, докторантів та молодих вчених НАУ Ксенія Семенова, заступник Голови Ради молодих працівників космічної галузі України Сергій Волков, керівник українського офісу ЕОS (компанії, що обробляє супутникові дані) Володимир Васильєв та інші.
Брифінг привернув увагу телевізійних каналів ІСТV, Еспресо, UA та багатьох журналістів, які висвітлювали подію.
У вітальному слові ректор НАУ Володимир Ісаєнко, зокрема, сказав, що університет підтримуючи молодих науковців і талановитих студентів виділяє щороку на підтримку їхніх проектів до 750 тисяч гривень.
Команда SpaceCossacks поділилася враженнями від змагань у Франції та відповіла на запитання журналістів. Учасники команди, зокрема, розповіли, що їх стартап – це симбіоз дрону із аеростатом, щось на кшталт дирижабля. Але молоді науковці розробили унікальну систему керування підйомною силою. Саме цим їхня розробка відрізняється від дирижаблів класичної будови.
Олександр Лозінський зазначив, що Європа чекає на наші проекти, виконані на високому рівні.  І нам потрібно продовжувати себе презентувати за кордоном.
Дмитро Хмара розповів, що команди були поділені на п’ять груп. До фіналу  вийшло п’ять команд. Переможцем стала австралійська команда.
Фінал відбувся 27 червня. Окрім головного призу кращим командам було вручено кілька заохочувальних.
Українська команда заявила про себе і про свої стартапи, які наша країна може розвивати в авіаційних і космічний комплексах.
Тетяна Тимченко наголосила, що в науково-технічному центрі Тулузи, люди знаходять покупців та спонсорів. Чимало закордонних компаній представляли українці. І наші співвітчизники з різних країн репрезентували не просто стартапи, а вже готові продукти.
Після брифінгу учасники перейшли до ангару НАУ. Тут команда SpaceCossacks склала свій виріб і ще докладніше розповіла про нього. А телевізійники мали нагоду взяти інтерв’ю в унікальному приміщенні у ректора НАУ Володимира Ісаєнка, проректорів університету Володимира Харченка,  Оксани Вовк та членів команди SpaceCossacks.