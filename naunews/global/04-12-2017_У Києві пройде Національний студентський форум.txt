Заголовок: У Києві пройде Національний студентський форум
Дата: 04/12/2017
URL: https://nau.edu.ua/ua/news/2017/12/u-kievi-proyde-natsionalniy-studentskiy-forum.html
==================================================

22-24 грудня у Києві ГН «Українська асоціація студентів», КНУ ім.Шевченка, Студентський парламент КНУ, НАУ та Студрада НАУ за підтримки Міністерства освіти і науки України проводитимуть Національний студентський форум та ХІІ Генеральну асамблею Асоціації, приурочені до 25-річчя органів студентського самоврядування.
Національний студентський форум (НСФ-2017) – найбільша загальноукраїнська студентська платформа для обговорення питань, пов’язаних із законодавчими пропозиціями у сфері вищої освіти, соціально-економічними проблемами студентства, діяльністю студентського самоврядування. Під час цьогорічного форуму (22-23 грудня) планується зустріч з міністром освіти і науки Лілією Гріневич.
Генеральна асамблея є вищим органом Асоціації. На XII Генеральну асамблею, що відбудеться 24 грудня, будуть винесені питання стосовно звіту керівних органів Асоціації за 2017-й рік та визначення пріоритетних напрямів діяльності на 2018 рік.
Реєстрація на НСФ-2017 та Генеральну асамблею триватиме до 15 грудня 2017 року за онлайн-посиланням
http://goo.gl/forms/S8EOzsy4OtwfCu0i2
.
Брати участь у Генеральній асамблеї із правом голосу мають право делегати від органів студентського самоврядування закладів вищої освіти і хо відокремлених структурних підрозділів, що є колективними членами Асоціації (детальніше – за посиланням).
Брати участь у Національному студентському форумі можуть студенти будь-яких закладів вищої освіти. Пропозиції щодо розгляду питань направляти до 15 грудня на адресу uass_user@esu-online.org.
Контактні особи:
Лідія Фесенко, президент Асоціації – 093-915-08-72
Аліна Жолудь, керівник секретаріату Асоціації – 073-349-79-70
Микита Євстіфеєв, заступник керівника секретаріату Асоціації – 096-206-07-11.