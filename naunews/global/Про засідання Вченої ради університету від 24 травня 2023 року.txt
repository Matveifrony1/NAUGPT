Заголовок:Про засідання Вченої ради університету від 24 травня 2023 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-24-travnya-2023-roku/
==================================================
Про засідання Вченої ради університету від 24 травня 2023 року
24 травня 2023 року відбулось урочисте засідання Вченої ради Національного авіаційного університету.

 

На початку засідання Вченої ради університету голова Вченої ради НАУ Микола КУЛИК представив почесних гостей: керівника Управління з досудового розслідування військових правопорушень, правопорушень проти миру, безпеки людства, а також міжнародного правопорядку, вчинених внаслідок ведення російською федерацією, із залученням представників інших країн, агресивної війни проти України Головного слідчого управління Державного бюро розслідувань – ШИЛОВА Володимира Сергійовича та керівника відділу вказаного Управління – ПРИЙМАЧКА Вадима Вікторовича. Вони подякували Національному авіаційному університету за допомогу та сприяння в роботі Державного бюро розслідувань та вручили відзнаки ректору та співробітникам університету.

Ректор НАУ Максим Луцький вручив атестати та дипломи співробітникам університету: атестат професора вручено: Василишиній Наталії Максимівні; Мельнику Юрію Віталійовичу; Овсюк Ніні Василівні; Тихенко Оксані Миколаївні; атестат доцента вручено: Багрій Марії Михайлівні; Бахтіярову Денису Ілшатовичу; Драчову Олексію Вікторовичу; Епель Оксані Володимирівні; Жаровій Олені Валеріївні; Михальченко Інні Григорівні; Мостенській Тетяні Геннадіївні; Полоус Ользі Вікторівні; Пришупі Юлії Юріївні; Прожозі Ірині Валентинівні; Санжаровець Валентині Миколаївні. диплом доктора наук вручено Побережній Заріні Миколаївні; диплом доктора філософії вручено Зацариніну Сергію Анатолійовичу.

Також на засіданні були присутні співробітники Головного військово-клінічного госпіталю Державної прикордонної служби України , зокрема заступник начальника Головного військово-клінічного госпіталю Державної прикордонної служби України – СОКИРКО Дмитро Миколайович. Вони доповіли про стан і результати співпраці між Національним авіаційним університетом і Головним військово-клінічним госпіталем Державної прикордонної служби України. З цього питання Вчена рада університету ухвалила рішення про продовження підтримки ініціативи щодо перерахування одноденного заробітку на потребу Збройних сил України у вигляді закупівлі матеріальних цінностей.

На засіданні ректор університету Максим Луцький вручив диплом «Почесний доктор Національного авіаційного університету» директору Науково-дослідного інституту Центральної та Східної Європи, Технологічного інституту Нінбо, директору Чжецзянської міжнародної бази науково-технічного співробітництва ВАНГ Бо, який брав участь у засіданні онлайн. Ректор університету Максим Луцький привітав Ванг Бо та представив диплом і мантію, які будуть надіслані Почесному доктору.

На засіданні Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Також на засіданні затверджено теми докторських дисертацій та рекомендовано до друку навчальні посібники та колективні монографії, нові випуски збірників наукових праць та наукових журналів.