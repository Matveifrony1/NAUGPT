Заголовок: Пленарне засідання ХХV Міжнародної конференції «Політ. Сучасні проблеми науки» відбулося на Факультеті психології, комунікацій та перекладу
Дата: 04/04/2025
URL: https://nau.edu.ua/ua/news/2025/4/plenarne-zasidannya-hhv-mizhnarodnoi-konferentsii-polit-suchasni-problemi-nauki-vidbulosya-na-fakulteti-psihologii-komunikatsiy-ta-perekladu.html
==================================================

01 квітня 2025 року
Факультет психології, комунікацій та перекладу Київського авіаційного інституту став майданчиком для проведення пленарного засідання ХХV Міжнародної науково-практичної конференції здобувачів вищої освіти і молодих учених
«Політ. Сучасні проблеми науки» за напрямом «Соціальні та гуманітарні науки».
З вітальним словом
до учасників конференції звернулися:
в.о. декана факультету
Наталія Мельник;
голова Наукового товариства студентів, аспірантів, докторантів та молодих вчених КАІ, доктор технічних наук, професор
Роман Одарченко
;
начальник відділу наукового розвитку молоді КАІ, завідувач відділення безпеки та оборони Київської Малої академії наук
Валентин Протопопов
;
Модерувала конференцію
Анжеліка Кокарєва
, заступниця декана з наукової та міжнародної діяльності, кандидатка педагогічних наук, доцентка.
Цьогорічна конференція стала платформою для наукового діалогу
понад 750 здобувачів вищої освіти та молодих науковців з більш ніж 50 закладів вищої освіти
України та зарубіжжя. Таке широке представництво підкреслює значущість заходу в науковому просторі та інтерес молоді до професійного зростання через науково-дослідницьку діяльність.
Учасники пленарного засідання мали змогу долучитися до актуальних дискусій та отримати цінний практичний досвід через
чотири ключові доповіді.
Аліса Сухіх
, консультантка Ради молодих учених при МОН України, національна делегатка від України в Євродок, кандидатка педагогічних наук, представила доповідь
«Наука без кордонів: як українська молодь формує імідж країни у світі».
Спікерка детально розкрила роль молодих українських науковців у міжнародній співпраці, наголосивши, що попри війну, українська наука залишається активним гравцем у глобальних дослідженнях, а ініціативи молодих вчених сприяють зміцненню авторитету країни у світовому науковому просторі.
Андрій Круглашов,
стратег, політичний консультант, кандидат політичних наук, виступив з темою
«ProРішення: мистецтво робити вибір».
Доповідач поділився ефективними методами прийняття рішень у політиці, бізнесі та громадському секторі. Особливо цінними були його рекомендації щодо розвитку аналітичного мислення, адаптивності та стратегічного підходу в умовах невизначеності, які характерні для сучасних реалій.
Поліна Гомбалевська,
президентка Української асоціації студентів, у своїй доповіді
«Студентоцентризм як основа якісного освітнього середовища»
підкреслила значущість студентоорієнтованого підходу в сучасній вищій освіті. Вона відзначила позитивну тенденцію українських університетів до впровадження моделей, де студент стає активним учасником освітнього процесу, а не лише пасивним споживачем знань.
Ірина Грузинська,
тренерка, психологиня-консультантка, кандидатка психологічних наук, доцентка, представила доповідь «
Лідерство та ментальне здоров’я: підтримка в часи кризи».
Вона ґрунтовно висвітлила питання емоційної стійкості лідерів, наголосивши, що ефективне лідерство неможливе без належної підтримки ментального здоров'я, особливо в умовах війни, коли ризик емоційного вигорання значно підвищується.
Конференція продемонструвала, що сучасна українська молодь не просто навчається — вона активно формує нову Україну. Від її професійного вибору, рівня знань і психологічної стійкості залежить, як країна відновиться після війни та яке місце посяде у світовому співтоваристві. Наукові конференції стають
невід’ємною складовою професійного зростання студентів,
сприяючи розвитку дослідницького потенціалу, орієнтації в актуальних тенденціях науки та освіти й мотивуючи молодь до подальшого навчання та інновацій.
Організатори
висловлюють щиру подяку всім учасникам,
які долучилися до «Польоту», та продовжують дякувати Захисникам України, які виборюють можливість для українців жити, творити й досягати нових наукових вершин.