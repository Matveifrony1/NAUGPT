Заголовок: Розвиваємо міжнародну співпрацю
Дата: 27/10/2016
URL: https://nau.edu.ua/ua/news/2016/10/rozvivaemo-mizhnarodnu-spivpratsyu.html
==================================================

24 жовтня на кафедрі екології ННІЕБ відбулася зустріч зі студентами, які протягом вересня брали участь у роботі Літньої мовної школи Опольського Університету (м. Ополє, Польща). Традиційно втретє ініціатором та організатором заходу виступила кафедра екології на чолі з завідувачем С. Бойченком. Цього року дружній університет відвідали студенти кафедри екології ННІЕБ спеціальностей «Хімічна технологія альтернативних енергоресурсів» та «Екологія, охорона навколишнього середовища та збалансоване природокористування», а також студентка ННІЗДН. Протягом трьох тижнів студенти не лише вивчали польську мову, а й мали можливість ознайомитися з польською культурою та звичаями. Окрім навчання студенти відвідували різноманітні екскурсії та заходи, мали змогу оглянути навчальну та матеріально-технічну базу Опольського університету. Адже у подальшому студенти-екологи мають можливість проходити магістерську підготовку на базі польського вишу за програмою Подвійного диплому.
Повернувшись до рідного університету, студенти, як і щороку, поділилися позитивними емоціями та враженнями!
Дякуємо колегам із Опольського університету за теплий прийом та до зустрічі наступного року!