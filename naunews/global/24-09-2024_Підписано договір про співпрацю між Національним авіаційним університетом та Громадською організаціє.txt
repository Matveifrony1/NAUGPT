Заголовок: Підписано договір про співпрацю між Національним авіаційним університетом та Громадською організацією «Лабораторія юридичного дизайну»
Дата: 24/09/2024
URL: https://nau.edu.ua/ua/news/2024/9/pidpisano-dogovir-pro-spivpratsyu-mizh-natsionalnim-aviatsiynim-universitetom-ta-gromadskoyu-organizatsieyu-laboratoriya-yuridichnogo-dizaynu.html
==================================================

18 вересня 2024 року
в.о. декана Юридичного факультету, к.ю.н., доцентка
Валерія Філінович
провела робочу зустріч із Головою Громадської організації «Лабораторія юридичного дизайну»
Вячеславом Пряміциним
, під час якої закріпили наміри про
співробітництво
, підписавши відповідний договір.
У рамках договору, укладеного на 5 років,
сторони сприятимуть співпраці у напрямках проведення спільних заходів, зокрема, тренінгів та майстер-класів, де студенти Юридичного факультету навчатимуться навичкам дизайн-мислення та опановуватимуть інструменти для розробки юридичних продуктів, залучатимуться до розробки проєктів та вирішення кейсів тощо.
Обговоривши
подальші кроки співробітництва
, сторони домовилися про організацію спільних освітньо-професійних заходів, а також впровадження нових форм та методів навчально-організаційної роботи з метою виявлення й розвитку обдарованої молоді.
У рамках даної співпраці планується впровадження вибіркової дисципліни «Смарт-юриспруденція» для здобувачів освіти спеціальності 081 «Право».