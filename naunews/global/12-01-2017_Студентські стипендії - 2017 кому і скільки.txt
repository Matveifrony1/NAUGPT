Заголовок: Студентські стипендії - 2017: кому і скільки?
Дата: 12/01/2017
URL: https://nau.edu.ua/ua/news/2017/1/studentski-stipendii-2017-komu-i-skilki.html
==================================================

Кабінет Міністрів України з подальшим доопрацюванням прийняв
постанови
, що визначають порядок виплати стипендій студентам
українських вишів
у 2017 році. Міністерству освіти і науки доручено за участі Мінсоцполітики та Мінфіну доопрацювати пропозиції студентства щодо механізму виплати академічних стипендій.
Відповідно до урядових постанов, розмір мінімальної ординарної (звичайної) академічної стипендії складає:
для учнів професійно-технічних навчальних закладів – 415 гривень на місяць;
для студентів ВНЗ I-II рівня акредитації, які навчаються за освітньо-кваліфікаційним рівнем «молодший спеціаліст» або «бакалавр», крім тих, які навчаються за спеціальностями (спеціалізаціями), для яких встановлюються академічні стипендії у підвищеному розмірі – 830 гривень на місяць;
для студентів ВНЗ I-II рівня акредитації, які навчаються за освітньо-кваліфікаційним рівнем «молодший спеціаліст» або «бакалавр» за спеціальностями (спеціалізаціями), для яких встановлюються академічні стипендії у підвищеному розмірі – 1056 гривень на місяць;
для студентів ВНЗ III-IV рівня акредитації, наукових установ, які навчаються за освітньо-кваліфікаційним рівнем «бакалавр», «спеціаліст» або «магістр», крім тих, що навчаються за спеціальностями (спеціалізаціями), для яких встановлюються академічні стипендії у підвищеному розмірі – 1100 гривень на місяць;
для студентів ВНЗ III-IV рівня акредитації, наукових установ, які навчаються за освітньо-кваліфікаційним рівнем «бакалавр», «спеціаліст» або «магістр», крім тих, що навчаються за спеціальностями (спеціалізаціями), для яких встановлюються академічні стипендії у підвищеному розмірі – 1400 гривень на місяць.
Розмір соціальної стипендії для учнів професійно-технічних, студентів вищих навчальних закладів, наукових установ з числа дітей-сиріт та дітей, позбавлених батьківського піклування, а також учнів, студентів, які в період навчання у віці від 18 до 23 років залишилися без батьків:
для учнів професійно-технічних навчальних закладів – 1000 гривень на місяць;
для студентів вищих навчальних закладів, наукових установ – 2000 гривень на місяць.
Розмір соціальної стипендії для осіб, які мають право на призначення соціальних стипендій на підставі нормативно-правових актів, якими встановлені державні пільги і гарантії для окремих категорій громадян (крім тих, що зазначені у пункті 2 цих розмірів):
для учнів професійно-технічних навчальних закладів – 377 гривень на місяць;
для студентів вищих навчальних закладів I-II рівня акредитації, які навчаються за освітньо-кваліфікаційним рівнем «молодший спеціаліст» або «бакалавр» – 750 гривень на місяць;
для студентів вищих навчальних закладів III-IV рівня акредитації, наукових установ, які навчаються за освітньо-кваліфікаційним рівнем «бакалавр», «спеціаліст» або «магістр» – 1000 гривень на місяць.
За матеріалами Освіта.ua  ( http://osvita.ua/vnz/53844/ )