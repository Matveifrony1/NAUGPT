Заголовок: Представник НАУ зустрівся з Надзвичайним і Повноважним Послом України в Литовській Республіці
Дата: 25/08/2023
URL: https://nau.edu.ua/ua/news/2023/8/predstavnik-nau-zustrivsya-z-nadzvichaynim-i-povnovazhnim-poslom-ukraini-v-litovskiy-respublitsi.html
==================================================

Декан Факультету міжнародних відносин НАУ Юрій Волошин провів робочу зустріч з Надзвичайним і Повноважним Послом України в Литовській Республіці Петром Бештою.
Під час зустрічі сторони обговорили перспективи поглиблення та зміцнення співпраці між Факультетом міжнародних відносин НАУ та закладами вищої освіти Литовської Республіки в галузі освіти та культури.
Юрій Волошин розповів про пріоритетні напрями роботи факультету, зокрема, міжнародну співпрацю з закладами освіти, можливість дуальної освіти, наукові дослідження та проведення наукових заходів тощо.
Надзвичайний і Повноважний Посол України в Литовській Республіці Петро Бешта звернув увагу на необхідність поглиблення співпраці між українськими та литовськими університетами щодо проведення спільних наукових досліджень та запровадження програм академічної мобільності. Він запевнив у своїй всебічній підтримці у налагодженні комунікацій у студентському середовищі між країнами.
Сторони висловили своє зацікавлення в зміцненні взаємодії між закладами вищої освіти України та Литовської Республіки.