Заголовок: Відбулась зустрічі викладачів і студентів  ФЕБА НАУ з економістом Аксенією Каєю
Дата: 24/02/2023
URL: https://nau.edu.ua/ua/news/2023/2/vidbulas-zustrichi-vikladachiv-i-studentiv-feba-nau-z-ekonomistom-aksenieyu-kaeyu.html
==================================================

21 лютого на кафедрі економіки повітряного транспорту факультету економіки та бізнес-адміністрування НАУ відбулась онлайн зустріч науково-педагогічних працівників та здобувачів вищої освіти з представницею Ради роботодавців ФЕБА, стейкхолдером кафедри, к.е.н., доценткою кафедри, керівницею експертної групи з питань транскордонного співробітництва Директорату регіональної політики Міністерства розвитку громад та територій України Аксенією Каєю.
Тема зустрічі: «Відбудова інфраструктури України: пріоритети, підсумки 2022 року та плани на 2023 рік».
З вітальним словом до учасників звернулась завідувачка кафедри Олена Ареф’єва, яка зазначила, що питання відбудови інфраструктури України в сучасних умовах є досить актуальним, а проведення зустрічей із залученням фахівців-практиків є дуже важливою у процесі реалізації освітніх програм як для здобувачів вищої освіти, так і для науково-педагогічних працівників.
Під час свого виступу Аксенія Кая охарактеризувала План Відновлення України, зокрема в рамках плану визначено особливості національних програм для досягнення ключових результатів, потреби у фінансуванні, проєкти на виконання Плану Відновлення, ефективні інструменти державного управління для відновлення інфраструктури, розкрито функціонал системи цифрового управління відбудовою. План Відновлення України спрямований на прискорення стійкого економічного зростання, а візією відновлення України є: «Сильна європейська країна – магніт для іноземних інвестицій».
На завершення зустрічі учасники мали змогу порівняти дані з результатами попередньої зустрічі та поставити запитання.
Висловлюємо щиру вдячність спікеру за можливість здобути новий досвід та сподіваємось на подальшу співпрацю!