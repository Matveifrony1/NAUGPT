Заголовок: Участь студентів у конференції «Рейдерство в Україні: проблеми протидії»
Дата: 16/03/2015
URL: https://nau.edu.ua/ua/news/2015/3/uchast-studentiv-u-konferenczii-rejderstvo-v-ukraini-problemi-protidii.html
==================================================

11 березня 2015 року студенти 2 та 3 курсів Юридичного інституту взяли участь у конференції  «Рейдерство в Україні: проблеми протидії», яка проходила у приміщенні Торгово-промислової палати України.
Провідні державні службовці здійснили моніторинг рейдерських атак за січень-лютий 2015 року, аналіз потенційних загроз та соціально-економічних наслідків нелегітимного захоплення власності, а також розкрили  шляхи протидії рейдерству.
Президент Українського союзу промисловців і підприємців Анатолій Кінах у своїй доповіді підкреслив, що протидія рейдерству – це  складне  комплексне завдання, в основі вирішення якого повинні  бути державний підхід,  політична воля та великі зусилля ділової громадськості. Президент Торгово-промислової палати України Геннадій Чижиков зазначив, що суспільна небезпека рейдерства полягає в тому, що воно підриває економіку держави й позбавляє країну інвестицій. Він підкреслив, що за результатами моніторингу за січень-лютий 2015 року, оприлюдненого UIRE, в усіх областях України, де функціонують фінансово привабливі підприємства, спостерігається загрозлива динаміка росту фактів рейдерства.
Учасники конференції зробили висновок, що збільшення проявів рейдерства в Україні у першу чергу пов’язано із недосконалістю законодавчої бази, збільшенням кількості незареєстрованної зброї, пасивністю правоохоронних органів.