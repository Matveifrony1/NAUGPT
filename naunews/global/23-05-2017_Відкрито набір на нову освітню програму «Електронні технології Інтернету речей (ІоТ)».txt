Заголовок: Відкрито набір на нову освітню програму «Електронні технології Інтернету речей (ІоТ)»
Дата: 23/05/2017
URL: https://nau.edu.ua/ua/news/2017/5/vidkrito-nabir-na-novu-osvitnyu-programu-elektronni-tehnologii-internetu-rechey-(iot).html
==================================================

З 2017 року в НАУ кафедра електроніки здійснюється набір за новою ІТ освітньою програмою (спеціалізацією) «Електронні технології Інтернету речей (ІоТ)» .
В цьому році реальні проекти і стартапи наших студентів виграли кілька хакатонів з ІоТ. Тепер цьому популярному фаху можна навчатися і в Національному авіаційному унверситеті.
Крім того, продовжується набір за такими освітніми програмами (спеціалізаціями): «Електронні системи» (спеціальність «Електроніка») і «Фізична та біомедична електроніка» (спеціальність «Мікро- та наносистемна техніка»).
Навчальний процес підтримується відомими світовими брендами. Ми маємо нагоду знову подякувати Silicon Labs за те, що цього разу отримали від них ще п’ять наборів EFM32 Wonder Gecko Starter на мікроконтролерах з ядром ARM Cortex M4. Ці набори є навіть зручнішими для використання в лабораторному практикумі порівняно з відомою платформою STM32 Nucleo-64. Вони одразу містять «на борту» 160-сегментний рідкокристалічний дисплей, 32Мб NAND флеш-пам’яті, датчик освітленості, ємнісний сенсор-слайдер, LC-сенсор, «супер-ємність» в 0.03Ф для бекапу, підтримку USB-OTG, а крім того оснащені двома кнопками, двома світлодіодами та роз’ємом для підключення батареї CR2032, від якої навіть можуть повноцінно живитися.