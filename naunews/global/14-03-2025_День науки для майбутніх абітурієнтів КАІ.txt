Заголовок: День науки для майбутніх абітурієнтів КАІ
Дата: 14/03/2025
URL: https://nau.edu.ua/ua/news/2025/3/den-nauki-dlya-maybutnih-abiturientiv-kai.html
==================================================

12 березня 2025
року Державний університет «Київський авіаційний інститут» провів
віртуальний День науки
для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
Організаторами онлайн-заходу виступили
Навчально-науковий інститут розвитку освіти (директорка —
Галина Лазарєва
) спільно з Факультетом аеронавігації, електроніки та телекомунікацій (в.о. декана —
Роман Одарченко
).
Основним спікером став Євген Габрусенко
— кандидат технічних наук, доцент кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій КАІ.
Фізико-технічна наукова школа була присвячена темі
«Основи радіоелектронної боротьби та протидії (РЕБ)».
Лектор докладно висвітлив основні явища в приймальних пристроях різних форматів сигналу, зокрема блокування та перехресні спотворення. Учасники мали змогу спостерігати за демонстрацією цих явищ у реальній апаратурі зв'язку під час практичного експерименту.
У своїй презентації доцент Габрусенко наголосив,
що радіоелектронна боротьба є ключовим елементом сучасної оборони. Комплекси РЕБ відіграють значну роль не лише на полі бою, але й у мирний час, забезпечуючи захист критичних об’єктів, таких як атомні станції, гідротехнічні споруди та підприємства стратегічного значення. Крім того, деякі комплекси РЕБ допомагають цивільній авіації та судноплавству, виконуючи функції навігаційного спорядження.
Серед активних учасників заходу були
учні Ліцею №43 «Грааль», Ліцею №214, Середньої загальноосвітньої школи №12 м. Києва, вихованці Авіаційно-космічного центру Київського палацу дітей та юнацтва, а також студенти Київського фахового коледжу комп’ютерних технологій та економіки КАІ.
Молодь проявила значний інтерес до представленої теми,
поставивши багато запитань як щодо основ радіоелектронної боротьби, так і стосовно особливостей навчання в КАІ. Усі учасники отримали вичерпні відповіді, що допоможе їм зробити усвідомлений вибір майбутньої спеціальності.
Подібні заходи сприяють популяризації технічних наук серед молоді
та заохочують абітурієнтів обирати перспективні спеціальності у сфері електроніки, телекомунікацій та інформаційних технологій, які є надзвичайно актуальними у сучасному світі.