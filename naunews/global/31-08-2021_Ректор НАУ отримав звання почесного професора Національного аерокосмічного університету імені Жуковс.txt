Заголовок: Ректор НАУ отримав звання почесного професора Національного аерокосмічного університету імені Жуковського «Харківський авіаційний інститут»
Дата: 31/08/2021
URL: https://nau.edu.ua/ua/news/2021/8/rektor-nau-otrimav-zvannya-pochesnogo-profesora-natsionalnogo-aerokosmichnogo-universitetu-imeni-zhukovskogo-harkivskiy-aviatsiyniy-institut.html
==================================================

Ректор НАУ Максим Луцький за запрошенням ректора Національного аерокосмічного університету імені М.Є. Жуковського «Харківський авіаційний університет» (ХАІ) Миколи Нечипорука відвідав урочистості з нагоди дня посвяти в студенти ХАІ.
На святі були присутні:
Заступник голови Харківської обласної державної адміністрації Семенуха Роман Сергійович;
Голова Харківської обласної ради Єгорова-Луценко Тетяна Петрівна;
Герой України Дмитро Семенович Ківа;
Головний інженер АТ «Мотор Січ» Балушок Костянтин Броніславович;
Голова Всеукраїнського об'єднання організацій роботодавців «Федерація роботодавців машинобудівної промисловості» Немілостивий Віталій Олександрович та інші почесні гості.
Під час заходу Максиму Луцькому вручено атестат почесного професора ХАІ «за значний особистий внесок у розбудову авіаційної освіти» та присвоєно звання «Почесний професор Національного аерокосмічного університету імені М.Є. Жуковського «Харківський авіаційний інститут»».
Висловлюючи подяку за запрошення та присвоєння почесного звання, ректор НАУ Максим Луцький підкреслив важливість взаємодії між університетами авіаційної галузі, необхідність реалізації спільних науково-освітніх проектів та підтримки навчальних інновацій.
Сьогодні було розпочато новий етап дружби та співпраці двох потужних авіаційних закладів вищої освіти України.