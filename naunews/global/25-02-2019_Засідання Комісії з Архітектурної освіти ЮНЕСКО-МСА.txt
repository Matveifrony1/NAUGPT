Заголовок: Засідання Комісії з Архітектурної освіти ЮНЕСКО-МСА
Дата: 25/02/2019
URL: https://nau.edu.ua/ua/news/2019/2/zasidannya-komisii-z-arhitekturnoi-osviti-yunesko-msa.html
==================================================

Завідувач кафедри дизайну інтер'єру Факультету архітектури, будівництва та дизайну (ФАБД) Олена Олійник взяла участь у засіданні Комісії з архітектурної освіти та Ради з питань валідації Міжнародної Спілки Архітекторів – ЮНЕСКО. Представник НАУ є членом Комісії вже п'ять років поспіль.
На засіданні розглядались запити архітектурних шкіл з усього світу щодо валідації (акредитації) згідно вимог ЮНЕСКО-МСА та звіти експертів по акредитації.
На засіданні також було розглянуто і затверджено умови двох міжнародних конкурсів для архітектурних шкіл: Премії МСА-ЮНЕСКО для архітектурних шкіл за інноваційне навчання в архітектурі (буде присуджено п'ять премій за інноваційні методи навчання, впровадження нових технологій, енергозбереження, зв'язок з практикою і т. ін.) та Міжнародного студентського конкурсу "Майбутнє спадщини: сучасні дії та майбутнє міст в умовах стійкого розвитку" (це огляд готових проектів – по три від кожної архітектурної школи в номінаціях "Архітектура" і "Міський дизайн").
Рішення по обох конкурсах планується оголосити на позачерговій Генеральній Асамблеї і Конгресі МСА, що відбудеться в Баку (Азербайджан) на початку червня. Участь в цих конкурсах є дуже престижною. А враховуючи високий науковий потенціал школи НАУ і націленість стратегії нашого університету якраз на інновації, є цілком реальна можливість отримати перемогу в цих конкурсах.