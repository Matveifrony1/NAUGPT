Заголовок: Студія англійської мови #YESNAU розпочала свою роботу
Дата: 01/11/2018
URL: https://nau.edu.ua/ua/news/1/11/studiya-angliyskoi-movi-yesnau-rozpochala-svoyu-robotu.html
==================================================

31 жовтня 2018 у Центрі організаційного розвитку та лідерства Інституту новітніх технологій та лідерства почала працювати Студія англійської мови #YESNAU.
Для участі у роботі студії було подано більше 100 заявок. На першому етапі Команда Центру відібрала невелику групу, яка стала першою перед запуском великого проекту, про який буде анонсовано найближчим часом.
Робота студії з вивчення англійської мови для повсякденного спілкування "Your English Studio NAU" здійснюється у міні-групах за двома напрямами – комунікативним та граматичним. Студія має на меті допомогти студентам подолати мовний бар'єр та підвищити рівень володіння англійською мовою. Процес навчання побудовано з урахуванням міжнародних трендів в галузі освіти, зокрема в частині вивчення іноземної мови.
Базовими методами навчання є: Communicative approach – комунікативний, або інтерактивний метод; Team-based learning – метод командної роботи; Dogme language teaching – метод, що полягає у відсутності єдиного підручника, за яким здійснюється навчання; Suggestopedia – метод позбавлення страху допустити помилку та ін.
Головними принципами роботи студії є: індивідуальний підхід до кожного студента; тренер виступає в ролі координатора, а не наставника; взаємоповаги; наочності; системності.
У майбутньому планується випуск посібника, в якому коротко буде викладено зміст занять та відповідні посилання на ресурси, які було використано під час заняття.