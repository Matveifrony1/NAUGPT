Заголовок: В університеті тривають роботи з благоустрою території
Дата: 16/07/2020
URL: https://nau.edu.ua/ua/news/2020/lipen/universitet-gotuetsya-do-novogo-navchalnogo-roku.html
==================================================

У Національному авіаційному університеті незважаючи на карантин та сезон відпусток тривають роботи з благоустрою території. Зокрема, відновлено проїзну частину дороги до Навчально-спортивного оздоровчого центру університету. Фахівці  господарських служб університету займаються зовнішнім впорядкуванням території та озелененням, зрізають сухі гілки й дерева.
Відремонтовано та підкачано шасі літака Ан-26, що знаходиться біля Приймальної комісії. Розпочато процедуру закупівлі робіт згідно проєкту зовнішнього освітлення фасадних будівель університету.
Завершується капітальний ремонт проїзної частини і тротуарів на проспекті Любомира Гузара, що виконуються «Укравтодором» на замовлення Київської міської державної адміністрації.