Заголовок: Відбувся авторський вечір Тетяни Петровської, директорки Центру допрофесійної підготовки КАІ
Дата: 31/03/2025
URL: https://nau.edu.ua/ua/news/2025/3/vidbuvsya-avtorskiy-vechir-tetyani-petrovskoi-direktorki-czentru-doprofesiynoi-pidgotovki-kai.html
==================================================

У Публічній бібліотеці імені Лесі Українки міста Києва відбувся
творчий вечір Тетяни Петровської
— кандидатки педагогічних наук, директорки Центру допрофесійної підготовки та обдарованої учнівської молоді Навчально-наукового інституту розвитку освіти Державного університету «Київський авіаційний інститут», членкині Національної спілки письменників України та лауреатки літературної премії імені Григорія Косинки.
Атмосферний захід розпочався з
інформативної презентації КАІ,
під час якої гості дізналися про переваги навчання та новітні можливості університету.
Ольга Бруяка
, кандидатка технічних наук, доцентка, завідувачка кафедри базових і спеціальних дисциплін ННІРО,
детально розповіла про діяльність
Інституту, зокрема про підготовчі курси для майбутніх абітурієнтів.
Після освітньої частини розпочався авторський вечір.
Тетяна Петровська
зачарувала присутніх, читаючи власні поетичні твори та презентуючи пісні на свої слова, створені у творчій співпраці з композиторами.
Особливим моментом програми став виступ
Василя Василашка
— відомого письменника, заслуженого журналіста України, радника голови правління Товариства «Знання» України. Він урочисто вручив
Тетяні Петровській подяку від Товариства за плідну співпрацю.
Свої слова вітання та підтримки
висловили:
Ольга Романюк
, директорка бібліотеки;
Віталій Білозір
, завідувач відділу бібліотечних комунікацій, письменник;
Тетяна Димань
, композиторка;
Ольга Довгоп’ят та Микола Скрипець
, письменники й освітяни, члени літературного об’єднання «Радосинь»
Захід відвідали бібліотекарі, освітяни, письменники та постійні читачі бібліотеки, створивши теплу й інтелектуально насичену атмосферу.