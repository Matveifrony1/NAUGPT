Заголовок: Докторант Факультету міжнародних відносин взяв участь в міжнародному інвестиційному конгресі
Дата: 13/11/2024
URL: https://nau.edu.ua/ua/news/2024/11/doktorant-fakultetu-mizhnarodnih-vidnosin-vzyav-uchast-v-mizhnarodnomu-investitsiynomu-kongresi.html
==================================================

Докторант кафедри міжнародного та європейського права ФМВ
Андрій Андрейків
взяв участь у першому закордонному інвестиційному конгресі, який став важливою подією для зміцнення економічного партнерства з міжнародним бізнесом та залучення інвестицій в Україну.
Андрій Андрейків виступав у ролі модератора дискусії
щодо залучення міжнародних фінансових інструментів для відновлення України. Конгрес об’єднав 110 учасників з 20 країн, ставши комунікаційним майданчиком для діалогу та обговорення майбутніх шляхів співпраці в процесі відновлення України.
У заході також взяли участь
представники міських громад з 26 великих міст України, посли, керівники економічних підрозділів 14 посольств, представники міжнародних фінансових інституцій, інвестори, 10 міжнародних бізнес-асоціацій та представники державних органів влади.
Своїми виступами поділилися 34 спікери з 12 країн, зокрема України, Німеччини, США, Чехії, Франції, Бразилії, Індії, Туреччини, Великої Британії, Польщі, Латвії та Румунії.
Конгрес став важливою
платформою для залучення фінансових ресурсів
та іноземних інвестицій, сприяючи відновленню спроможності України та її економічного потенціалу.