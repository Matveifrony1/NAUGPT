Заголовок: Засновниця агенції «Слідство.Інфо»  провела тренінг для студентів Факультету міжнародних відносин
Дата: 01/02/2024
URL: https://nau.edu.ua/ua/news/2024/2/zasnovnitsya-agentsii-slidstvoinfo-provela-trening-dlya-studentiv-fakultetu-mizhnarodnih-vidnosin.html
==================================================

Редакторка-засновниця агенції журналістських розслідувань «Слідство.Інфо» Анна Бабінець провела тренінг
«Журналістське розслідування: гіпотеза, пітчинг, планування»
для студентів ФМВ.  Модерувала захід доцентка кафедри журналістики
Олена Мельникова-Курганова.
Анна Бабінець
– редакторка-засновниця агенції журналістських розслідувань
«Слідство.Інфо»,
регіональна редакторка мережі розслідувачів Organized Crime and Corruption Reporting Project (OCCRP).
Під час тренінгу спікерка розповіла про особливості роботи з джерелами інформації, базами даних, доказами, формулювання теми і гіпотези, методи роботи репортера, фактчекінг, сторітелінг і судову експертизу журналістського розслідування.
Анна Бабінець наголосила, що
«ціль розслідувчів зі «Слідство.Інфо» – чесна журналістика»
. Вона зазначила, що вони публікують інформацію про зловживання владою та резонансні злочини, але ніколи не використовують особисті дані, що не мають суспільного значення. Також спікерка розповіла про переваги співпраці з міжнародними експертами.
Пані Анна навела конкретні приклади зі свого досвіду, зокрема, про знайдені документи у Межигір’ї, надала професійні поради та відповіла на всі питання студентів.