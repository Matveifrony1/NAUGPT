Заголовок: Майстер-клас від ННІКІТ
Дата: 01/06/2016
URL: https://nau.edu.ua/ua/news/2016/6/mayster-klas-vid-nnikit.html
==================================================

28 травня 2016 року Навчально – науковий інститут Комп’ютерних інформаційних технологій запросив майбутніх абітурієнтів на майстер –клас «Роботи, 3D-принтери, «розумні будинки» і все-все-все своїми руками».  Керівник гуртка «Робототехніка» СНТТ НН ІКІТ доцент кафедри комп’ютеризованих систем управління Євген Артамонов і студенти - учасники гуртка Олександр Панфьоров та Костянтин Радченко продемонстрували школярам та їхнім батькам можливості використання і програмування сучасної електроніки. Найактивнішим було запропоновано зібрати власну схему, яка є компонентом як «розумних будинків», так і роботів.
Старшокласників зацікавила можливість відвідувати паралельно з навчанням у старших класах безкоштовні курси з програмування та робототехніки, які організовуються для всіх бажаючих на базі гуртка «Робототехніка». Детальніше про курси можна дізнатись у керівника гуртка Є. Артамонова (
eart@ukr.net
).
Презентація науково-дослідницької діяльності студентів ННІКІТ була організована в рамках заходу, що проводив Інститут доуніверситетської підготовки НАУ.