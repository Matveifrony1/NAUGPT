Заголовок: НАУ приєднався до мережі університетів-партнерів Українського фонду стартапів. Відкриваємо нові можливості
Дата: 13/12/2023
URL: https://nau.edu.ua/ua/news/2023/12/nau-priednavsya-do-merezhi-universitetiv-partneriv-ukrainskogo-fondu-startapiv-vidkrivaemo-novi-mozhlivosti.html
==================================================

Український фонд стартапів
посилює співпрацю з провідними університетами країни та сприяє розвитку інноваційної освіти. Віднедавна серед партнерів USF і Національний авіаційний університет. Мережа вже нараховує більше 80 вишів.
В чому місія USF? Які проєкти та ініціативи вже запущені? Знайомимось!
У відповідь на виклики нашого часу, в тому числі і в освітньому секторі, Український фонд стартапів прагне зробити акцент на високотехнологічних та наукоємних рішеннях як студентів, так і науковців. Вже понад півроку USF зміцнює науку та інновації завдяки спільній роботі з ключовими державними університетами з усієї країни!
Ряд ініціатив, які підтримав або розробив Фонд спільно з представниками науково-освітньої сфери, спрямовано на створення стимулів для розкриття потенціалу студентських ідей та перетворення їх у життєздатні стартапи. Ось тільки декілька з таких проєктів:
Курс «Підприємницький університет» від YEP, який читається в рамках університетів по всій Україні, щоб студенти могли отримати навички для розвитку власної справи.
Безкоштовний курс на найбільшій освітній платформі Prometheus про те, як перетворити ідею в успішний проєкт.
Серія заходів Science&Business у партнерстві з МОН та КНУ імені Тараса Шевченка, яка була покликана об’єднати науку та бізнес.
Online Mentor Science&Business — започаткована спільно з МОН програма, що призначена для відпрацювання інноваційних ідей та підготовки їх до Акселерації.
Відбір українських студентських стартапів на участь в «University Startup World Cup» на міжнародній арені в Данії.
YEP! Startup Campus 2023 – подія, покликана об’єднати амбітні студентські стартапи та топових представників світової̈ стартап-спільноти, щоб обговорити університетське підприємництво.
Innovative Education Program – програма розвитку наукоємних та технологічних проєктів на базі університетів. В рамках цієї програми, фонд провів більше ніж 20 лекцій для студентів по залученню інвестицій, підтримав 5 конкурсів студентських проєктів та 3 хакатони. Взяв участь в розробці акселераційної програми на базі інноваційного хабу.
Innovation Breakthrough Day 2023 – презентація наукоємних проєктів в партнерстві з НФДУ, під час якої науковці продемонстрували свої̈ розробки урядовцям і народним депутатам.
Команда Фонду впевнена, що саме інтегрована підтримка студентських стартапів не лише сприятиме інноваційному розвитку освіти в Україні, але й створить міцний фундамент для майбутнього підприємництва та технологічного просування країни.
Які можливості надає університету та його спільноті партнерство з Фондом?
Національний авіаційний університет зацікавлений у створенні різноманітних можливостей розвитку для своїх студентів, викладачів, інноваторів та науковців, саме тому він став партнером USF! Попереду – цікаві спільні ініціативи та проєкти, про які ми обов'язково будемо розповідати.
Слідкуйте за анонсами та новинами на сайті або офіційних сторінках НАУ:
Facebook-сторінка НАУ
Наш Telegram-канал
Instagram
Ну і, звісно,
Tik-Tok
Якщо ви хочете дізнатися більше про партнерство між USF та НАУ або маєте цікаві пропозиції, будь ласка, напишіть на електронну скриньку
news@nau.edu.ua
.
Завжди чекаємо на ваші ініціативи та будемо раді обговорити питання, ідеї!