Заголовок: ПЕРЕМОГА У ВСЕУКРАЇНСЬКОМУ ЕТАПІ GLOBAL GAME JAM
Дата: 28/03/2018
URL: https://nau.edu.ua/ua/news/1/3/peremoga-u-vseukrainskomu-etapi-global-game-jam.html
==================================================

26-28 січня 2018 р. відбувся найбільший світовий ІТ-захід - Міжнародний хакатон з програмування комп’ютерних ігор Global Game Jam, у якому взяли участь 42000 розробників з 800 міст 108 країн.
Організатором Всеукраїнського етапу Global Game Jam Ukraine, який проходив на п’яти локаціях (міста Кропивницький, Рівне, Одеса, Харків, Київ), є Льотна академія НАУ. У вітчизняному заході змагалися 352 розробники, які протягом 48 годин створили 88 проектів.
Фінал хакатону відбувся в Льотній академії 6 лютого 2018 р. Для оцінювання проектів було залучене міжнародне журі з представників компаній Intel, Amazon, Unity тощо.
Команда НАУ, до складу якої ввійшли студенти 1 та 2 курсів Навчально-наукового інституту комп’ютерних інформаційних технологій Іван Тюрменко, Кіріл Кулаков, Віталій Коцюбський (група ТП-214, спеціальність 122 «Комп’ютерні науки») та Микола Красько (група ВП-128, спеціальність 186 «Виробництво та технології»), виборола перше місце в абсолютному заліку.
Наших студентів запрошено для демонстрації проекту на міжнародних конференціях, які відбудуться протягом року  в Чехії, Швеції та Італії.
Вітаємо наших переможців, зичимо наснаги у навчанні, подальших творчих успіхів  та наукових досягнень!