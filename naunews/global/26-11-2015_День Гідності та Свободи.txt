Заголовок: День Гідності та Свободи
Дата: 26/11/2015
URL: https://nau.edu.ua/ua/news/2015/11/den-gidnosti-ta-svobodi.html
==================================================

23 листопада 2015 року на засіданні інтерактивного клубу «Крок до успіху» старший викладач кафедри педагогіки та психології професійної освіти Навчально-наукового Гуманітарного інституту Л. Хоменко-Семенова організувала відзначення Дня Гідності та Свободи.  Мета заходу - утвердження в Україні ідеалів свободи і демократії, збереження та донесення до сучасників і майбутніх поколінь об'єктивної інформації про доленосні події в Україні початку XXI століття, а також віддання належної шани патріотизму й мужності громадян, які постали на захист демократичних цінностей, прав і свобод людини, національних інтересів нашої держави та її європейського вибору.
У заході взяли участь студенти НН ГМІ та НН АКІ. Вони підготували власні проекти, щоб висловити пошану і вдячність студентам, які вийшли 21 листопада 2013 року для мирної акції протесту проти непідписання угоди з ЄС та були жорстоко побиті спецпідрозділом «Беркут».
Перегляд проектів, читання віршів не лишили байдужим жодного учасника заходу. Це ще раз підтвердило головну цінність Революції Гідності – об’єднання задля спільного щасливого майбутнього України.