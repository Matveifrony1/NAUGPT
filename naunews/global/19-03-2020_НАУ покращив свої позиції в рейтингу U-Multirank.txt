Заголовок: НАУ покращив свої позиції в рейтингу U-Multirank
Дата: 19/03/2020
URL: https://nau.edu.ua/ua/news/2020/berezen/nau-pokrashchiv-svoi-pozitsii-v-reytingu-u-multirank.html
==================================================

Національний авіаційний університет зайняв 12 місце  серед 53 українських закладів вищої освіти України в рейтингу U-Multirank university rankings 2020. Цього року в дослідженні U-Multirank було оцінено 1418 університетів у всьому світі.
Рейтинг оцінює університети за наступними показниками: викладання та навчання, рівень наукових досліджень та міжнародна орієнтація з додатковими критеріями. Порівняти світові виші можна також за галузями знань та конкретними напрямками. Цього року до розгляду було подано дані з таких спеціалізацій як соціологія, політологія, міжнародне право, геодезія та землеустрій, філологія, економіка та бізнес.
Також вперше студенти НАУ взяли участь в опитуванні U-Multirank про освітні програми, на яких вони навчаються, що значною мірою вплинуло на підвищення показників alma mater.
«U-Multirank» заснований Центром вищої освіти (Німеччина), Центром вивчення політики вищої освіти (Голландія) на замовлення Європейської Комісії. Система нового багатовимірного рейтингу (U-Multirank) була офіційно прийнята в кінці січня 2013 року в Дубліні Європейським Союзом в якості альтернативи вже усталеним рейтинговим системам. Основною метою «U-Multirank» є формування об’єктивного уявлення про різні сфери діяльності закладів вищої освіти.
Нагадаємо, що минулого року НАУ займав 24 місце з 54 українських ЗВО, представлених в рейтингу U-Multirank.