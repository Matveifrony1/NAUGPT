Заголовок: Зустріч магістрантів Юридичного факультету із представницею Секретаріату Уповноваженого Верховної Ради України з прав людини Тетяною Лисько
Дата: 28/03/2024
URL: https://nau.edu.ua/ua/news/2024/3/zustrich-magistrantiv-yuridichnogo-fakultetu-iz-predstavnitseyu-sekretariatu-upovnovazhenogo-verhovnoi-radi-ukraini-z-prav-lyudini-tetyanoyu-lisko.html
==================================================

20 березня 2024 року
відбулася онлайн-лекція на тему
«Діяльність Національної поліції щодо реалізації Національної стратегії у сфері прав людини»
в рамках навчальної дисципліни «Актуальні проблеми поліцейської діяльності». Запрошеною спікеркою стала
Тетяна Лисько
— головна спеціалістка відділу правової експертизи процесуального законодавства Департаменту моніторингу дотримання права на справедливий суд та процесуальних прав Секретаріату Уповноваженого Верховної Ради України з прав людини, кандидатка юридичних наук, доцентка.
Захід відбувся в межах реалізації
Меморандуму про співпрацю між Уповноваженим Верховної Ради України з прав людини та Національним авіаційним університетом
.
Організаторками зустрічі
виступили професорка кафедри кримінального права і процесу
Оксана Панова
та старша викладачка
Діана Майстро.
Під час лекції
Тетяна Лисько наголосила
,що забезпечення прав і свобод людини і громадянина, поряд із першочерговими завданнями щодо зміцнення національної безпеки, залишається головним обов’язком держави та має визначати зміст і спрямованість діяльності держави в усіх її зусиллях. У кризових ситуаціях ризики непропорційного обмеження прав і свобод людини зростають, що потребує особливого контролю з боку суспільства. Особлива роль у цьому належить Національній поліції України, яка має забезпечувати ефективне розслідування кримінальних правопорушень, пропорційне використання сили та спеціальних засобів працівниками правоохоронних органів, неухильно дотримуватись процесуального законодавства тощо.
Разом із магістрами першого року навчання спеціальності 262 «Правоохоронна діяльність»
обговорювалися проблеми
посилення спроможності поліції у частині забезпечення прав і свобод людини та громадянина, недопущення випадків катування та жорстокого, нелюдського або такого, що принижує гідність поводження, недопущення свавільного позбавлення свободи (зокрема, насильницькі зникнення, незаконні затримання та тримання особи під вартою).
Цінні знання, отримані здобувачами вищої освіти під час бінарного заняття, стануть їм у пригоді в майбутній професійній діяльності.