Заголовок: Ти здатен на диво
Дата: 13/02/2015
URL: https://nau.edu.ua/ua/news/2015/2/ti-zdaten-na-divo.html
==================================================

12-26 грудня 2014 року студенти спеціальності «Соціальна робота» кафедри політології та соціальних технологій Гуманітарного інституту взяли активну участь в соціальному проекті «Ялинка бажань. Ти здатен на диво». Проект був спрямований на забезпечення дітей соціально незахищених категорій населення новорічними та різдвяними подарунками. Завдяки зусиллям волонтерів майбутніх соціальних працівників було зібрано багато новорічних подарунків, які принесли радість та щастя діткам. Керівництво благодійного фонду «Незалежна країна» та Київського міського центру соціальних служб для сім’ї, дітей та молоді висловило подяку викладачам та студентам кафедри політології та соціальних технологій за плідну працю на ниві благодійності.