Заголовок: Студенти ІКІТ успішно виступили на олімпіаді
Дата: 18/05/2018
URL: https://nau.edu.ua/ua/news/1/5/studenti-ikit-uspishno-vistupili-na-olimpiadi.html
==================================================

17 травня 2018 року відбувся другий тур V Всеукраїнської олімпіади серед студентів технічних вищих навчальних закладів з дисципліни «Проектування видавничо-поліграфічного виробництва», що проходив у Видавничо-поліграфічному інституті (кафедра репрографії) Національного технічного університету України «Київський політехнічний інститут імені Ігоря Сікорського».
В олімпіаді брали участь 10 студентів 2-4 курсів кафедри комп'ютерних мультимедійних технологій Навчально-наукового інституту комп'ютерних інформаційних технологій НАУ - Іванна Власюк, Олександр Красник, Діана Міфтахова, Інна Христюк, Марія Поцілуйко, Валентина Рябоконь, Юліанія Чорна, Оксана Омельченко, Юлія Шумна.
Олімпійцям було запропоновано відповісти на теоретичні питання з дисциплін видавничо-поліграфічного виробництва, а також створити на вибір оригінал-макети друкованого книжкового видання, електронного видання, паковання, етикетки, або листівки.
На виконання завдання виділялось 3,5 години. Всі наші студенти з завданням впорались успішно. Ніхто не зійшов з дистанції.
Друге місце виборола студентка 3 курсу Діана Міфтахова. Поздоровляємо усіх учасників змагань, та особливо, переможницю! Бажаємо їм успіхів в навчанні, творчості та наукових здобутків!