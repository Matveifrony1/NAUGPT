Заголовок: День відкритих дверей у Василькові
Дата: 12/11/2019
URL: https://nau.edu.ua/ua/news/2019/11/den-vidkritih-dverey-u-vasilkovi.html
==================================================

Понад 500 старшокласників Василькова відвідали День відкритих дверей Національного авіаційного університету, організований Інститутом інноваційних освітніх технологій (ННІІОТ) для випускників Васильківського коледжу НАУ та учнів 10-11 класів шкіл міста.
На базі Васильківського коледжу НАУ працював консультаційний центр Приймальної комісії та проходила виставка-презентація факультетів, Вищого професійного училища, Коледжу інженерії та управління університету.
Майбутніх абітурієнтів цікавили особливості вступної кампанії – 2020, перелік спеціальностей, за якими можна здобувати вищу освіту в НАУ, перебіг освітнього процесу та діяльність університету.
В актовій залі відбулася зустріч із директорам ННІІОТ Наталією Мурановою, представниками випускових кафедр НАУ, викладачами університету та адміністрацією Васильківського коледжу НАУ.
Старшокласники отримали рекомендації та поради щодо здійснення професійного вибору, якісної підготовки до ЗНО, участі в освітніх, наукових, профорієнтаційних проектах університету; як отримати рейтинговий сертифікат ЗНО; про умови якісної підготовки до вступу на підготовчому відділенні; про переваги
підготовки до ЗНО в НАУ
; про особливості вступної кампанії – 2020 (нарахування до 20-ти додаткових балів
переможцям Всеукраїнських олімпіад НАУ
).