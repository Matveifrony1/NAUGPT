Заголовок: Студенти факультету наземних споруд і аеродромів взяли участь у фестивалі «Японська осінь»
Дата: 18/09/2023
URL: https://nau.edu.ua/ua/news/2023/9/studenti-fakultetu-nazemnih-sporud-i-aerodromiv-vzyali-uchast-u-festivali-yaponska-osin.html
==================================================

Студенти-архітектори першого і другого курсів кафедри архітектури та просторового планування ФНСА разом зі старшими викладачами Наталією Бжезовською та Ольгою Баженовою відвідали фестиваль «Японська осінь».
Фестиваль проходив 15-16 вересня в Науково-технічній бібліотеці ім. Г.І. Денисенка, в Українсько-Японському центрі КПІ та в Державному політехнічному музеї імені Бориса Патона.
Виставок було декілька, серед яких – фігури з паперу в техніці оріґамі, японська зброя та обладунки, світлини Японії фотографа Максима Соломко, японські гравюри, макети японських будинків, страв та японські мотоцикли.
Студенти взяли участь у різноманітних майстер-класах: складання фігур з паперу оріґамі, загортання предметів у тканину фурошікі, японська каліграфія, створення картин із засушених рослин ошібана, приготування японських солодощів ваґаші, аранжування квітів ікебана тощо.