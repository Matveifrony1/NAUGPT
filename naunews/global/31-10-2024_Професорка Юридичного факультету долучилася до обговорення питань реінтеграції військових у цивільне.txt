Заголовок: Професорка Юридичного факультету долучилася до обговорення питань реінтеграції військових у цивільне життя
Дата: 31/10/2024
URL: https://nau.edu.ua/ua/news/2024/10/profesorka-yuridichnogo-fakultetu-doluchilasya-do-obgovorennya-pitan-reintegratsii-viyskovih-u-tsivilne-zhittya.html
==================================================

16 жовтня 2024 року
за ініціативи Всеукраїнської профспілки захисників України, спортсменів та працівників сфер, в конференц-залі спортивно-видовищного комплексу «АкваАрена» у місті Полтава
відбувся круглий стіл на тему «Відновлення потенціалу: люди, як рушійна сила змін»
, модераторкою та спікеркою якого виступила професорка кафедри конституційного та адміністративного права Юридичного факультету НАУ, д.ю.н., професорка, Заслужена юристка України
Ірина Сопілко
.
Відкриваючи роботу наукового заходу
пані Ірина подякувала військовослужбовцям ЗСУ зазначивши
: «Сьогодні ми всі схиляємо голови у словах подяки за мужність, сталеву витримку та героїзм нашим Захисникам та Захисницям України. Завдячуючи їм ми маємо змогу зустрічати кожен світанок та збиратися для обговорення та вирішення проблем, які існують у нашій державі. З такими Героями, я переконана, що ми обов’язково переможемо та відновимо справедливість! Слава Україні та нашим Героям!».
До обговорення зазначеної проблеми долучилися
представники Полтавської обласної військової адміністрації, ветерани війни, реабілітологи, науковці із закладів вищої освіти, директори спортивних комунальних закладів, паралімпійці, представники духовенства.
Учасники
обговорили два найважливіших питання
сьогодення, зокрема:
комплексну реабілітацію військових: фізичну, духовну та соціальну;
професійну реабілітацію: підвищення кваліфікації, допомога у пошуку роботи.
«Ця подія об’єднала представників влади, фахівців різних галузей, військових, спортсменів, духовенство…, які є небайдужими до майбутньої долі співгромадян, які здобули досвід участі у воєнних діях. Вважаю, що фізична та духовна реабілітація, психологічна підтримка ветеранів, адаптація їх до мирного життя є критично важливим питанням нашої держави. Так історично склалося, що органам державної влади нині необхідно ретельно планувати та виконувати програми з адаптації та соціалізації військовослужбовців, які в майбутньому допоможуть зменшити можливі проблеми та забезпечити гідне життя ветеранів, а також їхніх сімей», виступаючи зауважив
перший заступник голови Полтавської обласної ради
Олександр Лемешко
.
Ірина Сопілко виступала із доповіддю
на тему
«Професійна реабілітація військових».
«Пам’ятаймо, що всебічна допомога та сприяння захисникам та захисницям у повноцінній адаптації до мирного життя: від налагодження побуту й порозуміння в родині до працевлаштування, реалізації проєкту власного бізнесу, навчання новим навичкам, реабілітації та лікування, юридичного захисту – це повинна бути головна місія кожного громадянина України. Важливо сприяти позитивному ставленню до ветеранів, впливати на суспільну свідомість молоді, яка повинна бути спрямована на підтримку наших захисників», —
зазначила
пані Ірина
.
Заслужений майстер спорту України з плавання
Денис Силантьєв
запропонував
присутнім свою унікальну
програму «Фізична реабілітація через плавання»
, а також
провів показове тренування
, спрямоване на психічну та фізичну оздоровчу реабілітацію ветеранів війни з різними травмами.