Заголовок: Проведено круглий стіл «Цілі сталого розвитку та пріоритети ІКАО»
Дата: 07/12/2023
URL: https://nau.edu.ua/ua/news/2023/12/provedeno-krugliy-stil-czili-stalogo-rozvitku-ta-prioriteti-ikao.html
==================================================

7 грудня на Юридичному факультеті проведено круглий стіл на тему «Цілі сталого розвитку та пріоритети ІКАО», який було приурочено відзначенню Міжнародного дня цивільної авіації.
Участь у заході взяли студенти 3-го курсу освітнього ступеня «Бакалавр» спеціальності 081 «Право» Юридичного факультету, здобувачі 3-го курсу освітнього ступеня «Бакалавр» спеціальності 275 «Транспортні технології (на повітряному транспорті)» Факультету транспорту, менеджменту та логістики НАУ, науково-педагогічні працівники кафедри господарського, повітряного та космічного права Юридичного факультету НАУ.
Модератором заходу виступила старший викладач кафедри господарського, повітряного та космічного права факультету
Інна Поліщук
, яка на початку зустрічі визначила історіографію започаткування відзначення Міжнародного дня цивільної авіації, створення Міжнародної організації цивільної авіації (ІКАО) та її роль у організації та координації міжнародного співробітництва держав у всіх аспектах функціонування цивільної авіації.
У презентаціях учасників круглого столу висвітлювалися проблеми сучасного розвитку міжнародної цивільної авіації, питання активізації діяльності ІКАО у програмі глобального партнерства у сфері цивільної авіації в контексті реалізації Цілей сталого розвитку, зміни пріоритетів міжнародної та національної політики, зокрема, в питаннях подолання можливих та прогнозованих загроз та ризиків для підвищення рівня безпеки авіаційного транспорту.
У ході обговорення пріоритетів розвитку авіаційної галузі в Україні особливу увагу акцентовано на імплементації стандартів ІКАО та угод України з ЄС щодо виконання внутрішньодержавних процедур у цій сфері, створенні нових механізмів міждержавної та міжгалузевої взаємодії, валідаційної платформи та стратегії післявоєнного відновлення цивільної авіації.