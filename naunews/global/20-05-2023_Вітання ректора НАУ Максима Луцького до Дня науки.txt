Заголовок: Вітання ректора НАУ Максима Луцького до Дня науки
Дата: 20/05/2023
URL: https://nau.edu.ua/ua/news/2023/5/vitannya-rektora-nau-maksima-lutskogo-do-dnya-nauki.html
==================================================

Сьогодні у людей, які змінюють світ, професійне свято — День науки.
Я щиро вітаю наукових діячів, молодих вчених та представників наукових шкіл НАУ, які щоденно своїм прагненням підкорювати все нові й нові вершини доводять на практиці тезу про те, що «немає нічого неможливого»!
У сьогоднішній надскладний час для нашої держави, збереження здобутків української науки та їх примноження стає питаннями надважливого і стратегічного значення. Наша наукова галузь поряд з іншими стала на захист України, і низка науковців у ці хвилини реалізовують оборонні завдання нашої країни.
Бажаю усім науковцям розвивати свій потенціал, скеровувати усі свої здобутки на благі цілі, завжди мати натхнення та сили невпинно йти до наукових "Еверестів" й підкорювати їх.