Заголовок: На Факультеті економіки та бізнес-адміністрування НАУ проведено семінар «Роль економічних наук у підготовці військових кадрів»
Дата: 07/12/2021
URL: https://nau.edu.ua/ua/news/2021/12/na-fakulteti-ekonomiki-ta-biznes-administruvannya-nau-provedeno-seminar-rol-ekonomichnih-nauk-u-pidgotovtsi-viyskovih-kadriv.html
==================================================

6 грудня кафедра економіки повітряного транспорту Факультеті економіки та бізнес-адміністрування (ФЕБА) спільно із кафедрою військової підготовки Національного авіаційного університету провели науково-практичний семінар «Роль економічних наук у підготовці військових кадрів», присвячений 30-річчю Збройних Сил України.
До семінару долучились здобувачі вищої освіти, науково-педагогічні працівники та представники ФЕБА НАУ.
З вітальним словом до присутніх звернулися:
- заступник декана ФЕБА Ольга Вовк;
- завідувач кафедри, професор Олена Ареф'єва;
- помічник начальника інституту з фінансово-економічної роботи, начальник фінансово-економічної служби Військового інституту телекомунікацій та інформатизації імені Героїв Крут Олександр Черешневий.
Заступник начальника кафедри військової підготовки НАУ Юрій Копча ознайомив всіх з історією становлення і розвитку кафедри військової підготовки, окреслив перспективи розвитку Збройних Сил України, а також переваги проходження військової служби за контрактом осіб офіцерського складу.
Колектив кафедри економіки повітряного транспорту ФЕБА НАУ долучається до численних привітань наших мужніх і відповідальних захисників та низько вклоняється подвигу наших героїв, які віддали своє життя за Україну.