Заголовок: Національний авіаційний оновлюється
Дата: 19/01/2018
URL: https://nau.edu.ua/ua/news/1/1/natsionalniy-aviatsiyniy-onovlyuetsya.html
==================================================

У Національному авіаційному університеті тривають будівельні та ремонтні роботи, завдяки яким поліпшуються умови роботи трудового колективу та проживання студентів.
Триває виконання першої черги розширення виробничих площ Науково-виробничого центру безпілотної авіації «Віраж». Над приміщенням центру споруджено каркас розміром 48х12 метрів та здійснено його обшивку, яка захищатиме його від атмосферних опадів. Із уведенням в дію нове приміщення буде використане для виробництва безпілотних літальних апаратів.
Виконано перебудову та повний ремонт приміщень служби головного механіка. Тут, зокрема, замінені вікна, відремонтовано фасад, утеплено стіни. Все це значно поліпшило умови роботи працівників цієї служби.
У 8 корпусі триває заміна ліфтів. Один ліфт уже замінено (закінчено монтаж), триває монтаж другого ліфта. У корпусі замість старих скоро запрацюють два новенькі сучасні ліфти.
У гуртожитку № 7 виконано ремонт житлових приміщень правого крила, утеплення найбільш холодних торцевих секцій фасаду, також утеплені торцеві секції гуртожитку № 9.
Виконується ремонт багатьох дрібніших об’єктів - аудиторій, кімнат у гуртожитках, виробничих приміщень. Зараз ремонтується перехід з першого корпусу до їдальні.
До цього переліку поточних робіт можна додати такі значні за обсягом роботи, як комплексний ремонт АМЦ, ремонт приміщень центру харчування, благоустрій території, ремонт багатьох аудиторій у корпусах №№ 2, 3, 5, 6, 7, 8а, 9, 11, ремонт та заміна водонагрівачів у учбових корпусах тощо.