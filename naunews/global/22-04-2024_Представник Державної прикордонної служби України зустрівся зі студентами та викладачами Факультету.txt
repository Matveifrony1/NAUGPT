Заголовок: Представник Державної прикордонної служби України зустрівся зі студентами та викладачами Факультету міжнародних відносин
Дата: 22/04/2024
URL: https://nau.edu.ua/ua/news/2024/4/predstavnik-derzhavnoi-prikordonnoi-sluzhbi-ukraini-zustrivsya-zi-studentami-ta-vikladachami-fakultetu-mizhnarodnih-vidnosin.html
==================================================

Начальник Головного центру забезпечення заходів у сфері європейської та євроатлантичної інтеграції ДПСУ
Василь Панасюк провів зустріч
зі студентами та викладачами ФМВ.
Спікер розповів про
діяльність Державної прикордонної служби України (ДПСУ) та співпрацю з органами державної влади щодо забезпечення недоторканності державного кордону та охорони суверенних прав України.
Василь Панасюк зауважив
, що ДПСУ співпрацює з міжнародними інституціями у сфері прикордонної безпеки, зокрема, й з іноземними дипломатичними та консульськими установами. Тож для кращої комунікації з іноземними партнерами було створено Головний центр забезпечення заходів у сфері європейської та євроатлантичної інтеграції. Наразі завдяки проєкту міжнародної технічної допомоги закупаються засоби зв’язку, спостереження та інші технічні засоби для прикордонників, які захищають Україну.
Представник ДПСУ
розповів студентам про свій досвід роботи
, зазначивши, що свого часу очолював один з пунктів пропуску на кордоні України. Він наголосив, що порядок пропуску осіб через кордон постійно модернізується та удосконалюється. Завдяки оновленим системам перевірки, скануючим системам та єдиному вікну для водіїв, скорочується час перетину кордону.
Василь Панасюк відповів на численні питання
студентів, що стосувалися роботи прикордонної служби в перші дні війни, військового навчання на базі прикордонної служби, охорони державного кордону України на початку повномасштабного вторгнення та бойових підрозділів ДПСУ.
Він наголосив на
важливості вивчення іноземних мов
та запросив випускників ФМВ зі знанням англійської, німецької, французької, іспанської, італійської, польської, румунської мов
приєднатися до ДПСУ
задля виконання цілей державної політики з європейської та євроатлантичної інтеграції.