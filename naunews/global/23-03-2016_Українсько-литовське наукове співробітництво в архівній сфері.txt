Заголовок: Українсько-литовське наукове співробітництво в архівній сфері
Дата: 23/03/2016
URL: https://nau.edu.ua/ua/news/2016/3/ukrainsko-litovske-naukove-spivrobitnicztvo-v-arxivnij-sferi.html
==================================================

17-18 березня 2016 р. на базі кафедри історії та документознавства Навчально-наукового Гуманітарного інституту відбувся українсько-литовський науковий семінар «Цифровий простір і архіви». Співорганізатори семінару - кафедра архівознавства та спеціальних галузей історичної науки Київського національного університету імені Тараса Шевченка; Центральний державний електронний архів України; Литовський Державний Новий архів та Каунаський обласний архів (Республіка Литва). Семінар було проведено під егідою InterPARES Trust.
В організації семінару взяли участь Ірина Тюрменко – д. іст. н., професор, зав. кафедри історії та документознавства Навчально-наукового Гуманітарного інституту Національного авіаційного університету;  Микола Щербак – д. іст. н., професор, зав. кафедри архівознавства та спеціальних галузей історичної науки Київського національного університету ім. Тараса Шевченка; голова Спілки архівістів України; Марина Палієнко – д. іст. н., професор, професор кафедри архівознавства та спеціальних галузей історичної науки Київського національного університету ім. Тараса Шевченка; Юрій Ковтанюк – к. іст. н., директор Центрального державного електронного архіву України; Гінтарасм Дручкус – директор Каунаського Окружного архіву; Ірена Касцюшкевічуте – директор Литовського Державного Нового архіву.
З вітальним словом до учасників семінару звернувся директор ННГМІ НАУ Артур Гудманян.
Жваву дискусію викликали доповіді учасників семінару, зокрема, наших литовських колег Гінтараса Дручкуса та Крістіни Станішауске - завідувача відділу електронних документів і адміністрування Каунаського Окружного архіву; Дануте Контрімавічене, завідувача відділу з нагляду управління документами Литовського Державного Нового архіву, а також Ю. Ковтанюка; І. Тюрменко; М. Палієнко; Т. Ємельянової – к.і.н., заступника директора Центрального державного кінофотофоноархіву України ім. Г.С. Пшеничного; Людмили Паламарчук – заст. директора Центрального державного електронного архіву України; Ю. Чернятинської –  начальник відділу забезпечення збереженості та обліку документів Центрального державного електронного архіву України; М. Рогожі –  д.філос.н., професора, професора кафедри етики, естетики та культурології Київського національного університету ім. Тараса Шевченка; Т. Курченко – к.і.н., доцент, доцент кафедри історії та документознавства ННГМІ НАУ; Лесі Халецької – к.і.н., ст. викладача кафедри історії та документознавства ННГМІ НАУ; магістрантів Київського національного університету ім. Тараса Шевченка М. Апеннікової та В. Кушнікова.
Під час дискусій обговорювалися проблеми та шляхи вирішення таких завдань:
1) досвід архівних установ різних країн у справі створення цифрових колекцій, баз даних, їх захист та програмне забезпечення;
2) міжнародна співпраця і партнерство у справі створення цифрових документальних колекцій;
3) політика архівних установ у справі керування цифровими колекціями в он-лайн доступі;
4) роль веб-сайтів та соціальних мереж у розширенні комунікативного простору історико-культурного надбання;
5) принципи, завдання, методики, вимоги, які стоять перед університетами у справі формування нового обличчя архівіста – фахівця цифрового простору.
У підсумку роботи було вирішено провести науково-практичний семінар з питань стандартів і змісту підготовки сучасного архівіста та семінар теоретиків і практиків архівної справи, присвячений обговоренню проблеми структури та змісту довідкового електронного апарату НАФ, а також долучитися до спільної науково-практичної конференції обласних архівів та музеїв України.