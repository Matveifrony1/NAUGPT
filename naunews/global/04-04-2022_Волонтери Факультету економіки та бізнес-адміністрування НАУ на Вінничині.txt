Заголовок: Волонтери Факультету економіки та бізнес-адміністрування НАУ на Вінничині
Дата: 04/04/2022
URL: https://nau.edu.ua/ua/news/2022/3/volonteri-fakultetu-ekonomiki-ta-biznes-administruvannya-nau-na-vinnichini.html
==================================================

Викладачі та студенти Факультету економіки та бізнес-адміністрування (ФЕБА) Національного авіаційного університету долучилися до роботи органів регіонального самоврядування на волонтерських засадах в рамках державної програми підтримки внутрішньопереміщених осіб.
Зокрема, заступник декана ФЕБА НАУ, д.е.н. Ольга Вовк та студент факультету Владислав Баули на Вінниччині створили гуманітарний центр, у якому проводиться реєстр і пошук житла для новоприбулих переселенців та надається матеріальна допомога.
Маючи досвід роботи з економічними системами, волонтери у взаємодії з органами місцевого самоврядування допомагають із вирішенням економічних завдань, забезпечують ефективність і стійкість функціонування гуманітарного центру.
З початком роботи органів місцевого самоврядування над юридичною фіксацією внутрішньо переміщених осіб, волонтери-економісти долучились до інформаційної кампанії з роз’ясненням нормативного й економічного забезпечення, процедур реєстрації, подання заяв на отримання допомоги.