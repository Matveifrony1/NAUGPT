Заголовок: Іноземні мови для фахівців гуманітарної галузі
Дата: 12/04/2016
URL: https://nau.edu.ua/ua/news/2016/4/inozemni-movi-dlya-faxivcziv-gumanitarnoi-galuzi.html
==================================================

7 квітня 2016 року в Навчально-науковому Гуманітарному інституті в рамках Міжнародної науково-практичної конференції молодих учених і студентів «Політ-2016. Сучасні проблеми науки» відбулося засідання секції «Іноземні мови для фахівців гуманітарної галузі».
У зв’язку зі специфікою роботи кафедри іноземної філології, студенти, що вивчають різні мови (англійську, французьку, німецьку, іспанську) мали можливість виступити у тісному колі своїх колег, поспілкуватися мовами, що вони вивчають на наукову тематику, представити тези своїх доповідей, виступів, а також приєднатися до обговорення поданого матеріалу. До друку було подано 38 тез (українською, російською та англійською мовами), в тому числі серед них студенти інших навчальних закладів України і навіть представниця Технічного університету м. Берлін.
У ході представлення тез доповідей студенти широко використовували наочність, презентаційні матеріали в електронному вигляді та навіть мультимедійний проектор для показу слайдів та фотографій. Це неабияк сприяло зацікавленості слухачів та гостей конференції. Найкращі студенти, учасники засідань секції, що підготували найбільш ґрунтовні доповіді були визначені та будуть нагороджені почесними дипломами та грамотами.
Викладачі кафедри іноземної філології бажають всім майбутнім науковцям успіхів та творчої наснаги!