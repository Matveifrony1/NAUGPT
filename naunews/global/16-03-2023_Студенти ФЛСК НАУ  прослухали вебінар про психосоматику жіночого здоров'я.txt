Заголовок: Студенти ФЛСК НАУ  прослухали вебінар про психосоматику жіночого здоров'я
Дата: 16/03/2023
URL: https://nau.edu.ua/ua/news/2023/3/studenti-flsk-nau-prosluhali-vebinar-pro-psihosomatiku-zhinochogo-zdorovya.html
==================================================

10 березня 2023 року кафедрою педагогіки та психології професійної освіти ФЛСК НАУ було проведено вебінар на тему “Психосоматика жіночих захворювань”. Модераторами заходу виступили доцент кафедри Наталія Демченко та здобувачі вищої освіти Освітньо професійної програми «Практична психологія».
У ході зустрічі майбутніми практичними психологами були розкриті особливості психологічних чинників, які впливають на стан жіночого здоров`я, а саме: ставлення до себе, своєї сексуальності, а також переконання і внутрішні обмеження. Крім цього, були висвітлені психосоматичні причини таких проблем і хвороб, як психогенне безпліддя, рак шийки матка, проблеми лактації, ендометріоз, кіста яєчника, фіброміома матки, психогенна аменорея, молочниця, жіночий цистит.
У дискусійній частині зустрічі дійшли висновку, що більшість жіночих хвороб розвиваються саме через неприйняття в собі певних речей (в зовнішності, характері тощо) та обмінялися порадами, як допомогти собі стати здоровою.
Проведений вебінар є важливою частиною практичного професійного становлення майбутніх практичних психологів, учасники дізналися багато важливих речей про себе та свої особливості, що сприятиме саморозвитку та самопізнанню.