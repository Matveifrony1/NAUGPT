Заголовок: ВИБОРИ ДО ОРГАНІВ СТУДЕНТСЬКОГО САМОВРЯДУВАННЯ: ЦВК ОПРИЛЮДНИВ ПРОТОКОЛИ
Дата: 09/12/2017
URL: https://nau.edu.ua/ua/news/2017/12/vibori-do-organiv-studentskogo-samovryaduvannya-nau-zaversheno.html
==================================================

8 грудня, близько півночі, ЦВК НАУ оприлюднив усі протоколи з мокрими печатками. Новим головою Студентської ради університету став Єгор Часновський. Але результати виборів ще можуть бути оскаржені протягом 3 діб.
Згідно із протоколом, голоси студентів розподілилися таким чином:
- Єгор Часновський - 581 голос;
- Тетяна Лукашенко - 378;
- Тетяна Ільєнко - 301;
- Олексій Пеньковський - 207;
- Ганна Панасюк - 197;
- проти всіх кандидатів - 282.
Тепер, згідно з пунктом 2.5.27 Положення про вибори до органів студентського самоврядування НАУ, протягом 3 діб з моменту оголошення результатів виборів кандидати ще мають можливість їх оскаржити.
Нагадаємо, вибори голови Студентської ради відбулися 5 грудня. Разом з ними проходили вибори голів студентських рад інститутів, голови студради Студмістечка та делегатів з числа студентів на Конференцію трудового колективу НАУ. Інформація про їхні результати разом з копіями протоколів невдовзі з'явиться на офіційному сайті НАУ.