Заголовок: ТРЕНІНГИ ДЛЯ ВІДПОВІДАЛЬНИХ З ЯКОСТІ СТРУКТУРНИХ ПІДРОЗДІЛІВ УНІВЕРСИТЕТУ
Дата: 13/03/2015
URL: https://nau.edu.ua/ua/news/2015/3/treningi-dlya-vidpovidalnix-z-yakosti-strukturnix-pidrozdiliv-universitetu.html
==================================================

4-6 березня 2015 р. відбулися організаційно-методичні тренінги для відповідальних з якості структурних підрозділів університету.
У них взяли участь 100 осіб, які представляли дирекції інститутів, деканати факультетів, кафедри, відділи, центри. За темою тренінгу «Система менеджменту якості навчальних закладів. Вимоги до системи. Процесний підхід в управлінні якістю відповідно до міжнародного стандарту ISO 9001:2008» виступила керівник сектору менеджменту якості підготовки фахівців НАУ Олена Безнос.
Під час тренінгу були розглянуті такі питання:
1. Система менеджменту якості навчальних закладів. Вимоги до системи.
2. Процесний підхід в управлінні якістю відповідно до міжнародного стандарту ISO 9001:2008.
3. Особливості нового стандарту ISO 9001:2015.
4. Необхідність проведення проміжного контролю виконання запланованих дій.
5. Формування та актуалізація реєстрів документів, реєстрів форм та форм документів системи менеджменту якості університету.
6. Питання на поточні внутрішні аудити структурних підрозділів університету.
7. Розпорядчі документи, що надійшли до структурних підрозділів протягом лютого–березня 2015 р.