Заголовок: Студентський архітектурний конкурс STEEL FREEDOM 2019
Дата: 12/12/2019
URL: https://nau.edu.ua/ua/news/2019/12/studentskiy-arhitekturniy-konkurs-steel-freeedom-2019.html
==================================================

Студенти ФАБД отримали сертифікати на безкоштовну ліцензію інструментального програмного засобу партнера-розробника Tekla на студентському архітектурному конкурсі STEEL FREEDOM 2019. Організатор  конкурсу – Асоціація «Український центр сталевого будівництва».
Участь у цьогорічному конкурсі взяли 115 команд, які презентували проєкти у категоріях: розробка проєкту соціального офісу з громадською приймальнею міського голови у місті Маріуполь та розробка проєкту житлового комплексу у місті Дніпро. У фіналі конкурсу 20 команд презентували свої роботи компетентному журі, до складу якого входили відомі архітектори України та експерти в галузі будівництва.
Команда НАУ: Арсен Зералі, Владислав Келюх, Ігор Осадчук, Максим Ракович, Ганна Поліщук отримала подарункові сертифікати (номіналом 2500 евро) на безкоштовну ліцензію інструментального програмного засобу партнера-розробника Tekla на 2020 рік. Також проєкт студентів ФАБД буде переданий до регіонального етапу конкурсу Tekla BIM Awards.