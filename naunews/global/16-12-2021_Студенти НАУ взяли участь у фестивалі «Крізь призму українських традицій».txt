Заголовок: Студенти НАУ взяли участь у фестивалі «Крізь призму українських традицій»
Дата: 16/12/2021
URL: https://nau.edu.ua/ua/news/2021/12/studenti-nau-vzyali-uchast-u-festivali-kriz-prizmu-ukrainskih-traditsiy.html
==================================================

10 грудня у приміщенні Київського національного університету технологій та дизайну пройшов фестиваль «Крізь призму українських традицій», організатором якого виступив Департамент молоді та спорту виконавчого органу Київської міської ради (Київської міської державної адміністрації).
Студенти Факультету міжнародних відносин Національного авіаційного університету, серед інших присутніх, мали змогу долучитись до творчих майстерень з традиційних ремесел та інтерактивної програми «Українські вечорниці: звичаї, традиції, обряди».
Розпочала фестиваль своїми зворушливими піснями народна артистка України Ніна Матвієнко. Талановиті колективи, артисти та майстри створили незабутню атмосферу заходу. Кожен учасник зумів поринути у цей яскравий колорит українських звичаїв та традицій.
Дякуємо організаторам фестивалю за цікаве та зворушливе свято.