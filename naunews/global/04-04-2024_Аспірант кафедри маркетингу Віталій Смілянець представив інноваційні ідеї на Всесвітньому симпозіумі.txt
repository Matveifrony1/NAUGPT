Заголовок: Аспірант кафедри маркетингу Віталій Смілянець представив інноваційні ідеї на Всесвітньому симпозіумі з вантажних перевезень IATA
Дата: 04/04/2024
URL: https://nau.edu.ua/ua/news/2024/4/aspirant-kafedri-marketingu-vitaliy-smilyanets-predstaviv-innovatsiyni-idei-na-vsesvitnomu-simpoziumi-z-vantazhnih-perevezen-iata.html
==================================================

З
14 по 16 березня 2024 року
у Гонконзі (Китай) проходив престижний
Всесвітній симпозіум з вантажних перевезень
, організований Міжнародною асоціацією повітряного транспорту (IATA). Кафедра маркетингу Національного авіаційного університету пишається тим, що її здобувач ступеня PhD
Віталій Смілянець
, який також є генеральним директором компанії Awery Aviation Software, взяв участь у цьому знаковому заході як доповідач.
Під час симпозіуму
Віталій Смілянець
виступив з доповіддю на тему
"Впровадження Штучного Інтелекту для покращення процесів вантажних перевезень".
У своїй презентації він продемонстрував широкі можливості застосування технологій штучного інтелекту для оптимізації різноманітних аспектів вантажних перевезень, зокрема управління логістикою, прогнозування попиту, виявлення ризиків та багато іншого.
Виступ талановитого аспіранта
викликав жвавий інтерес
серед учасників конференції та отримав схвальні відгуки від провідних фахівців галузі вантажних перевезень. Інноваційні ідеї Віталія Смілянця відкривають нові перспективи для вдосконалення цієї ключової сфери і є вагомим внеском у розвиток авіаційної галузі в цілому.
Кафедра маркетингу НАУ висловлює щиру вдячність науковій керівниці Віталія Смілянця, доцентці
Анні Шевченко
, за наставництво, підтримку та розвиток наукових навичок аспіранта, що стали важливими чинниками у досягненні такого вражаючого результату.
Ми пишаємося успіхом
Віталія Смілянця і впевнені, що його подальша дослідницька та професійна діяльність буде і надалі збагачувати галузь вантажних перевезень інноваційними рішеннями та ідеями. Бажаємо йому нових звершень та творчих перемог!