Заголовок: На Юридичному факультеті НАУ презентовано онлайн-майстерню «Перспективи ринку праці у сфері юриспруденції»
Дата: 06/10/2022
URL: https://nau.edu.ua/ua/news/2022/10/na-yuridichnomu-fakulteti-nau-prezentovano-onlayn-maysternyu-perspektivi-rinku-pratsi-u-sferi-yurisprudentsii.html
==================================================

29 вересня кафедрою конституційного та адміністративного права Юридичного факультету (ЮФ) Національного авіаційного університету було запрошено експерта з питань працевлаштування Іванну Лавронову, яка презентувала онлайн-майстерню «Перспективи ринку праці у сфері юриспруденції».
Даний захід присвячено аналізу труднощів, які виникають у студентів-правників і випускників університету, котрі не мають достатнього досвіду роботи за спеціальністю.
Серед найважливіших питань ринку праці спікер розкрив:
- як скласти резюме, щоб бути «привабливим» без досвіду роботи;
- які основні елементи резюме;
- яку інформацію можна вказати, якщо досвіду роботи дійсно немає;
- які навички важливі у новій реальності;
- як роботодавець використовує дані про особу у соціальних мережах;
- в яких випадках роботодавець може звільнити працівника за інформацію у соціальних мережах;
- які канали можна використовувати для пошуку роботи тощо.
«Посилення конкуренції, розвиток економіки знань, інформаційних технологій, зміни в змісті та формах праці потребують оновлення системи регулювання ринку праці. Бувши носієм інноваційного потенціалу суспільства, молодь складає більшу половину працездатного населення країни і формує особливий контингент ринку праці, який значно відрізняється від інших учасників цього ринку. Проте, в умовах жорсткої конкуренції молоді спеціалісти мають вміти довести наявність у себе відповідних знань, умінь і навичок, а перед вищим навчальним закладом постає завдання щодо набуття здобувачами вищої освіти відповідних компетентностей та підвищення їх мотивації до високопродуктивної діяльності в майбутньому», зазначила пані Іванна.
Завершуючи виступ, експерт надала поради майбутнім молодим фахівцям щодо працевлаштування на перше робоче місце.