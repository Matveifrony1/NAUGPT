Заголовок: НАУ зміцнює обороноздатність країни висококласними фахівцями
Дата: 04/08/2016
URL: https://nau.edu.ua/ua/news/2016/8/nau-zmitsnyue-oboronozdatnist-kraini-visokoklasnimi-fahivtsyami.html
==================================================

Національний авіаційний університет завершив прийом на навчання за державним замовленням для Міністерства оборони та Національної гвардії України. Конкурс у цьому році збільшився в 1,5-2 рази, а на окремі спеціальності у три рази. Найбільш популярною серед майбутніх захисників Вітчизни стала спеціальність «організація військових перевезень і управління на повітряному транспорті». За словами т.в.о начальника кафедри військової підготовки НАУ Юзефа Добровольського, успішний набір курсантів став можливим завдяки активній роботі зі школами, кадетськими корпусами та ліцеями, профорієнтаційною діяльністю поза межами навчальних закладів.
Цього року Міністерство оборони та Міністерство освіти та науки України видали спільний наказ про прийом до вищих військових навчальних закладів у особливий період. Зокрема, вступна кампанія на військові спеціальності розпочалася раніше. Окрім того, було передбачено, що особи, які вступили до ВНЗ будуть зараховані на кафедру військової підготовки незалежно від пріоритетів.
За словами в. о. ректора НАУ, професора Володимира Харченка, успіх з набором курсантів на військову кафедру свідчить про патріотизм молодих громадян України, які готуються захищати свою Вітчизну. Володимир Харченко також відзначив злагоджену роботу Міністерства оборони та Міністерства освіта та науки, а також навчальних підрозділів та Приймальної комісії НАУ.
http://pedpresa.ua/165275-nau-zmitsnyuye-oboronozdatnist-krayiny-vysokoklasnymy-fahivtsyamy.html
http://www.ukrinform.ua/rubric-society/2061605-nau-zmicnue-oboronozdatnist-kraini-visokoklasnimi-fahivcami.html