Заголовок: Співпраця у сфері освіти і науки з Китаєм
Дата: 19/07/2019
URL: https://nau.edu.ua/ua/news/2019/7/spivpratsya-u-sferi-osviti-i-nauki-z-kitaem.html
==================================================

Секретарі бюро з питань освіти Посольства Китайської народної республіки в Україні, представники Асоціації техніки і науки та ТОВ «Чжецзян Сі Пей освіти та технології» (Ханчжоу, провінції Чжецзян, КНР) відвідали Національний авіаційний університет. Мета візиту китайської делегації – поглиблення українсько-китайської співпраці у сферах освіті та науці.
Підсумком зустрічі стало підписання тристоронньої угоди про освітню співпрацю та надання освітніх послуг між Національним авіаційним університетом, «Zhejiang Golden Egg Science and Technology» та ТОВ «Чжецзян Сі Пей освіти та технології». Також підписано Угоду про співробітництво між Асоціацією техніки та науки міста Ханчжоу та Китайсько-українським інститутом аерокосмічних технологій (CUAT).
Під час переговорів ректор Володимир Ісаєнко зазначив, що авіаційна навчальна база університету є унікальною та однією з найкращих в Україні, Східній Європі та Центральній Азії. Він висловив сподівання, що «кількість китайських студентів у стінах НАУ зростатиме завдяки нашій тісній співпраці».
Перший секретар бюро з питань освіти Посольства КНР в Україні Ван Дадзюн переконаний – підписані угоди заклали стійку платформу для аерокосмічної співпраці України та Китайської народної республіки.
Голова Асоціації техніки і науки Чжен Цяанбо зауважив, що для його організації дуже важливо налагодити співпрацю з науковцями та освітянами Національного авіаційного університету.