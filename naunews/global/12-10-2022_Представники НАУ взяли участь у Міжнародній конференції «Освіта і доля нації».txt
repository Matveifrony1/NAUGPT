Заголовок: Представники НАУ взяли участь у Міжнародній конференції «Освіта і доля нації»
Дата: 12/10/2022
URL: https://nau.edu.ua/ua/news/2022/10/predstavniki-nau-vzyali-uchast-u-mizhnarodniy-konferentsii-osvita-i-dolya-natsii.html
==================================================

30 вересня у Харківському національному педагогічному університеті імені Григорія Сковороди в онлайн форматі відбулася ХХIІІ Міжнародна науково-практична конференція «Освіта і доля нації».
Відкрила пленарне засідання доктор філософських наук, член-кореспондент Національної академії педагогічних наук України Марія Култаєва, яка зачитала учасникам конференції лист-привітання від голови Польського товариства педагогіки філософічної імені Броніслава Ф. Трентовського, професора Славомира Штобрина.
У конференції взяли участь провідні науковці з різних міст України, Польщі та Німеччини.
На пленарному засіданні з доповіддю «Олімпійські ідеали і цінності в контексті сучасної освіти», виступив завідувач кафедри фізичного виховання та спортивної підготовки ФЛСК НАУ, кандидат наук з фізичного виховання та спорту, доцент Іван Вржесневский.
Учасники конференції обговорили сучасні проблеми та виклики в освіти, зокрема перспективи самоствердження української нації, цінність освіти під час війни та освітню мобільність в екстремальних ситуаціях війни та пандемії.