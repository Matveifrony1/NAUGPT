Заголовок: Співпраця з  Європейським/Північноатлантичним бюро ІКАО
Дата: 21/02/2019
URL: https://nau.edu.ua/ua/news/2019/2/spivpratsya-z-evropeyskim/pivnichnoatlantichnim-byuro-ikao.html
==================================================

Новим директором Європейського/Північноатлантичного бюро ІКАО призначено Сільвію Герер.
У офіційному листі на ім’я Голови Державіаслужби України Олександра Більчука та директора інституту ІКАО Галини Суслової директор Європейського/Північноатлантичного бюро ІКАО висловила впевненість у тому, «що співпраця і стосунки Національного авіаційного університету та Європейського/Північноатлантичного бюро ІКАО  отримають подальший конструктивний розвиток».
Пані Герер висловила окрему вдячність керівництву університету та Інституту ІКАО за «високий професіоналізм в організації та проведенні семінару-практикуму «Сертифікація аеродромів цивільної авіації», що мав велике значення для авіаційної спільноти».
Нагадаємо, Міжнародний семінар-практикум для 26 представників адміністрацій цивільної авіації та експлуатантів аеродромів, організований штаб-квартирою ІКАО спільно з Інститутом ІКАО, відбувся 5-8 лютого 2019 року в Національному авіаційному університеті.