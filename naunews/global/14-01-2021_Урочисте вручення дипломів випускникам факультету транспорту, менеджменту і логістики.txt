Заголовок: Урочисте вручення дипломів випускникам факультету транспорту, менеджменту і логістики
Дата: 14/01/2021
URL: https://nau.edu.ua/ua/news/2021/1/urochiste-vruchennya-diplomiv-vipusknikam-fakultetu-transportu-menedzhmentu-i-logistiki.html
==================================================

12 січня 2021 року на Факультеті транспорту, менеджменту і логістики відбулася урочиста on-line подія – випуск магістрів.
Диплом магістра отримали 82 студенти, які навчалися за спеціальностями 073 «Менеджмент» та 275 «Транспортні технології (на повітряному транспорті)».  Факультет може пишатись своїми магістрами: 24 випускника отримали диплом з відзнакою; 24 випускника магістратури отримали сертифікати, що підтверджують проходження навчання англійською мовою.
З вітальним словом виступила в.о. декана Факультету транспорту, менеджменту і логістики, доктор економічних наук, професор Тетяна Мостенська, яка привітала випускників та побажала подальшого особистого розвитку, стрімкого кар’єрного зростання, самореалізації, успіхів та реалізації планів.
До вітань приєдналися завідувач кафедри організації авіаційних перевезень, доктор технічних наук Дмитро Шевчук, завідувач кафедри організації авіаційних робіт і послуг, доктор економічних наук, професор Катерина Разумова, завідувач кафедри менеджменту зовнішньоекономічної діяльності підприємств, доктор економічних наук, професор Оксана Кириленко, завідувач кафедри логістики, доктор економічних наук  Марія Григорак, доктор економічних наук, професор Світлана Смерічевська. Від імені наставників академічних груп студентів привітала доцент кафедри логістики Оксана Позняк.
Випускники Микита Глущенко та Ірина Вініченко подякували адміністрації університету та факультету, викладацькому складу кафедр за високу якість підготовки магістрів, професіоналізм, широкі можливості для професійного зростання та формування магістрів як особистостей.
Вони зазначили, що практично всі випускники-магістри ФТМЛ вже працюють за фахом.
Колектив ФТМЛ щиро вітає випускників!  Двері факультету завжди відкриті для них. Ми будемо разом із ними радіти їх успіхам і щасливій долі!
Сподіваємося, що спогади про роки навчання в Національному авіаційному університеті залишаться назавжди в серці кожного випускника.