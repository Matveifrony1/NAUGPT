Заголовок: Майстер-клас «Секрети ораторської майстерності сучасного викладача»
Дата: 11/04/2019
URL: https://nau.edu.ua/ua/news/2019/4/mayster-klas-sekreti-oratorskoi-maysternosti-suchasnogo-vikladacha.html
==================================================

Секретами успішного публічного виступу та як за допомогою голосу та інтонації утримувати увагу слухачів поділилась актриса кіно, ведуча ТБ Ілона Бойко на  майстер-класі «Секрети ораторської майстерності сучасного викладача». Організатор – Центрі організаційного розвитку та лідерства ІНТЛ НАУ.
За допомогою практичних вправ викладачі мали змогу відпрацювати дієві техніки імпровізації та взаємодії, вдосконалити навички "як діяти словом". У спільній діяльності викладачі обміркували важливість пауз, правильних акцентів для концентрації уваги студентів, енергетики мовлення і повторів головного у лекції, емоційних включень, метаповідомлень, правильної постави та доречних жестів.
У ході групової роботи викладачі мали змогу оцінити рекомендації самоспостереження і самовдосконалення, запропоновані ведучою лайфхаки подолання страху, щирого ставлення до аудиторії, відвертості у компліментах, справжності та мотивації.
Начальник Центру Інна Семенець-Орлова висловила щиру вдячність усім учасникам за справжній інтерактив і атмосферу освітнього дозвілля. Проведення інтерактивних заходів неформальної освіти, спільної діяльності для розвитку особистісних і професійних якостей викладачів НАУ, гостей нашого університету стали доброю традицією діяльності ІНТЛ НАУ.