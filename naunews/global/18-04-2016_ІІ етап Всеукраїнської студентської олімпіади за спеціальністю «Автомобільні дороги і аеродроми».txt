Заголовок: ІІ етап Всеукраїнської студентської олімпіади за спеціальністю «Автомобільні дороги і аеродроми»
Дата: 18/04/2016
URL: https://nau.edu.ua/ua/news/2016/4/ii-etap-vseukrainskoi-studentskoi-olimpiadi-za-speczialnistyu-avtomobilni-dorogi-i-aerodromi.html
==================================================

13-15 квітня 2016 року на базі Національного транспортного університету (м. Київ) проводився ІІ (завершальний) етап Всеукраїнської студентської олімпіади за спеціальністю «Автомобільні дороги і аеродроми» у 2015-2016 навчальному році.
У командному турі олімпіади взяли участь понад 40 студентів (10 команд із різних ВНЗ України, які здійснюють підготовку фахівців за спеціальністю «Автомобільні дороги і аеродроми»). Команду НАУ представляли студенти Дмитро Мінов (група ІАП-406), Леонід Подік (група ІАП-307), Олексій Радько (група ІАП-406) та Інна Шиян (група ІАП-406).
Згідно з рішенням журі студент Леонід Подік отримав Почесний диплом за ІІІ місце з дисципліни «Інженерна геодезія», а студент Дмитро Мінов отримав Почесний диплом за ІІ місце з дисципліни «Будівельне матеріалознавство». В загальному заліку команда НАУ посіла ІІІ місце серед команд-учасниць. Подякою ректора НТУ проф. М. Дмитриченка нагороджено керівника команди НАУ - заступника директора Навчально-наукового інституту Аеропортів з науково-методичної роботи, завідувача кафедри реконструкції аеропортів та автошляхів, Почесного дорожника України, д.т.н., проф. Андрія Бєлятинського.
Вітаємо переможців!