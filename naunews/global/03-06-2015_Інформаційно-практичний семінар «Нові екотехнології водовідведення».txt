Заголовок: Інформаційно-практичний семінар «Нові екотехнології водовідведення»
Дата: 03/06/2015
URL: https://nau.edu.ua/ua/news/2015/6/informaczijno-praktichnij-seminar-novi-ekotexnologii-vodovidvedennya.html
==================================================

26 травня співробітники кафедри екології ІЕБ доцент Сергій Шаманський та аспірант Марія Кравець відвідали інформаційно-практичний семінар «Особливості проектування сучасних систем водовідведення. Нові технології. Нові матеріали. Європейський досвід». Семінар відбувся у приміщенні Громадської організації «Міжнародна асоціація термоенергетичних компаній» (ГО «МАТЕК»).
З презентаційною доповіддю виступили президент ГО «МАТЕК», заслужений енергетик України Дмитро Чубенко, віце-президент ГО «МАТЕК», кандидат технічних наук Іван Ландарь. Доповіді були присвячені використанню керамічних труб в системах водовідведення та особливостям технології монтажу та експлуатації керамічних труб. Так, Іван Ландарь продемонстрував зразок трубного з’єднання фірми Steinzeug-Keramo GmbH.
Директор Інституту промислової екології Олександр Сігал у своєму виступі звернув увагу на складну екологічну ситуацію в Україні, завдання, які ставляться перед країною щодо покращення цієї ситуації в світлі підписання спільних документів з Європейським Союзом та на необхідність пошуку нових, більш екологічних технологічних рішень. Адже використання керамічних труб в народному господарстві, на його думку, має добрі перспективи.