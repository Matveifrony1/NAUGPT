Заголовок: У Національному авіаційному університеті пройшли урочистості з нагоди Дня захисника України
Дата: 19/10/2021
URL: https://nau.edu.ua/ua/news/2021/10/u-natsionalnomu-aviatsiynomu-universiteti-proyshli-urochistosti-z-nagodi-dnya-zahisnika-ukraini.html
==================================================

День захисника України – це пам’ять про наших предків, які ціною своїх життів виборювали право на незалежність і волю; свято вшанування козацької доблесті; свято вдячності героям сьогодення, які хоробро боронять кордони нашої держави.
До лав Збройних Сил України з березня 2014 року було мобілізовано близько 125 працівників Національного авіаційного університету та його Відокремлених структурних підрозділів, які і на теперішній час працюють в університеті.
13 жовтня, напередодні Дня захисника і захисниці України, у Національному авіаційному університеті відбувся захід для працівників університету, які своєю професійною, викладацькою, науковою, громадською діяльністю, сумлінною працею і волонтерською роботою забезпечують захист нашої держави.
Захід був організований відділом по роботі зі студентами і курсантами кафедри військової підготовки, та відбувся за підтримки проректора з гуманітарної політики та інновацій Світлани Тімкіної й інформаційно-обчислювального центру НАУ.
Світлана Тімкіна привітала присутніх і вручила працівникам університету відзнаки «Подяка ректора». Свято продовжилося концертною програмою, яку підготували студенти кафедри військової підготовки.