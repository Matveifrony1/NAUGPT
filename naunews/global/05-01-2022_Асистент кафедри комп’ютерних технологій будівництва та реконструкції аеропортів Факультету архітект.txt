Заголовок: Асистент кафедри комп’ютерних технологій будівництва та реконструкції аеропортів Факультету архітектури, будівництва та дизайну НАУ Шевченко Олександра успішно захистила дисертацію на здобуття ступеня доктора філософії
Дата: 05/01/2022
URL: https://nau.edu.ua/ua/news/2022/1/asistent-kafedri-komp’yuternih-tehnologiy-budivnitstva-ta-rekonstruktsii-aeroportiv-fakultetu-arhitekturi-budivnitstva-ta-dizaynu-nau-shevchenko-oleksandra-uspishno-zahistila-disertatsiyu-na-zdobuttya-stupenya-doktora-filosofii.html
==================================================

23 грудня 2021 року на засіданні спеціалізованої вченої ради ДФ 26.062.009 в Національному авіаційному університеті відбувся захист дисертації Шевченко Олександри Володимирівни на тему «Оцінка напружено-деформованого стану сталезалізобетонних колон підсилених клейовим з’єднанням» на здобуття ступеня доктора філософії з галузі знань 19 «Архітектура та будівництво» за спеціальністю 192 «Будівництво та цивільна інженерія».
Дисертаційна робота аспірантки, а також асистента кафедри комп’ютерних технологій будівництва та реконструкції аеропортів Факультету архітектури, будівництва та дизайну Національного авіаційного університету Шевченко Олександри Володимирівни присвячена теоретичним та експериментальним дослідженням сталезалізобетонних колон підсилених клейовим з’єднанням.
Члени спеціалізованої вченої ради зазначили, що представлена робота за своєю актуальністю, ступенем новизни, постановкою та способом вирішення поставлених питань, теоретичним та практичним підґрунтям, а також обґрунтованістю одержаних результатів відповідає вимогам Порядку проведення експерименту з присудження ступеня доктора філософії, затвердженого постановою Кабінету Міністрів України від 6 березня 2019 року № 167.
Членами ради прийнято одноголосне рішення щодо присвоєння Шевченко Олександрі Володимирівні ступіня доктора філософії з галузі знань 19 «Архітектура та будівництво» за спеціальністю 192 «Будівництво та цивільна інженерія».
Вітаємо Шевченко Олександру Володимирівну із успішним захистом дисертації та бажаємо успіхів у подальшій науковій діяльності!