Заголовок: Підвищення кваліфікації викладачів англійської мови
Дата: 15/02/2018
URL: https://nau.edu.ua/ua/news/1/2/pidvishchennya-kvalifikatsii-vikladachiv-angliyskoi-movi.html
==================================================

Реальну можливість підвищення кваліфікації викладачів англійської мови надають семінари-тренінги, що проводяться Міжнародним освітнім центром «Dinternal Education».
Завідувач кафедри іноземних мов за фахом НН ГМІ взяла участь в семінарі «Spring into Speakout», що відбувся 12 лютого 2018 року в Конгрес холі Київського національного торговельно-економічного університету.
Учасники тренінгу, викладачі різних ВНЗ України мали унікальну можливість поспілкуватися з носіями мови, познайомитися з представником британської школи ELT Джей Джей Уілсоном, видатним методистом, автором новітніх посібників з навчання, розмовної англійської мови, граматики, аудіювання, креативного письма, інших видів мовної діяльності, які неодноразово здобували призи English Speaking Union в номінації «Найкраща книга».
Надзвичайно корисним було ознайомлення з сучасним ресурсом для викладачів і студентів від компанії Pearson, який забезпечує систему комплексного навчання англійської мови за рахунок ефективного поєднання традиційної та онлайн-технологій.