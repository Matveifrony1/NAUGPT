Заголовок: Засідання Вченої ради університету
Дата: 19/03/2015
URL: https://nau.edu.ua/ua/news/2015/3/zasidannya-vchenoi-radi-universitetu.html
==================================================

18 березня 2015 року відбулося чергове засідання Вченої ради Національного авіаційного університету.
Ректор університету Микола Кулик вручив:
нагрудний знак Державної авіаційної служби України «Знак Пошани»:
Сусловій Галині Андріївні
атестат професора:
Андрусевичу Анатолію Олександровичу
Саєнко Тетяні Василівні
атестат доцента:
Анпілоговій Жанні Дмитрівні
Поді Тетяні Анатоліївні
Чичкан-Хліповці Юлії Миколаївні
Іщуку Сергію Миколайовичу
Мовчану Ярославу Івановичу
На засіданні Вченої ради були розглянуті конкурсні питання та заслухана доповідь проректора знауково-педагогічної та виховної роботи Я. Козачка «Інформаційна та рекламно-іміджева політика університету: стан  та перспективи».
Промовець наголосив, що в умовах сьогодення боротьба за абітурієнта, а відтак за студента стає дедалі жорсткішою. Одним із важливих чинників її успішного здійснення є інформаційна та рекламно-іміджева політика ВНЗ. Від неї значною мірою залежить його популярність в суспільстві, а отже і серед вступників. Ярослав Козачок, коротко зупинившись на проведенні інформаційної роботи в минулому, наголосив, що нині найзручнішим засобом поширення інформації став Інтернет. Підтвердженням цього є те, що за останні роки кількість абітурієнтів, яка отримує необхідну інформацію про університети через Інтернет, зросла з 50 до понад 80 відсотків.
Зупинившись на ряді питань інформаційної та рекламно-іміджевої політики та проблем у її здійсненні, промовець оприлюднив концептуальні завдання та першочергові практичні завдання у цій важливій царині, виконання яких сприятиме істотному поліпшенню роботи, від якої значною мірою в майбутньому залежатиме успішна діяльність НАУ.