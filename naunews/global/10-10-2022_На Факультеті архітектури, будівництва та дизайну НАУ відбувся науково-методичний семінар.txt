Заголовок: На Факультеті архітектури, будівництва та дизайну НАУ відбувся науково-методичний семінар
Дата: 10/10/2022
URL: https://nau.edu.ua/ua/news/2022/10/na-fakulteti-arhitekturi-budivnitstva-ta-dizaynu-nau-vidbuvsya-naukovo-metodichniy-seminar.html
==================================================

5 жовтня Факультет архітектури, будівництва та дизайну (ФАБД) Національного авіаційного університету провів в онлайн-форматі навчально-методичний семінар, присвячений проблемі використання результатів наукових досліджень у навчальному процесі.
Декан ФАБД НАУ Віктор Карпов, звертаючись до присутніх зазначив, що з метою забезпечення якості освітнього процесу факультет запроваджує традицію проведення семінарів науково-педагогічного складу. Серія семінарів спрямована на підтримку активності науково-педагогічних працівників факультету.
Під час заходу, завідувач кафедри аерокосмічної геодезії та землеустрою ФАБД НАУ Юрій Великодський зробив доповідь про рейтингування наукових досягнень і публікаційну стратегію науковця.
Присутніх цікавили питання входження фахових видань України до міжнародних наукометричних баз даних SCOPUS, Web of Science: міжнародні вимоги до структури наукової статті та її оформлення, а також практичні поради щодо роботи з наукометричними базами даних.