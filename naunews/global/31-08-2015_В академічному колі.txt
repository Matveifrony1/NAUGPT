Заголовок: В академічному колі
Дата: 31/08/2015
URL: https://nau.edu.ua/ua/news/2015/8/v-akademichnomu-koli.html
==================================================

27 серпня 2015 року викладачі кафедри української мови та культури Гуманітарного інституту НАУ провели виїзне засідання, що відбулося у Національному музеї літератури України. Окрім запланованого порядку денного, викладачі мали нагоду поспілкуватися з академіком НАН України Миколою Жулинським та разом з ним  обговорити непересічну особистість В. Винниченка, виставка живопису якого нині проходить у музеї. Принагідно привітали визначного науковця М. Жулинського з Днем народження, висловивши глибоку повагу, та, побажавши невичерпного натхнення на науковій ниві.
Під час зустрічі між кафедрою української мови та культури і Національним музеєм літератури України було підписано договір про наукову та творчу співпрацю.