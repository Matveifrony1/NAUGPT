Заголовок: Чергова перемога студентів Гуманітарного інституту
Дата: 28/04/2017
URL: https://nau.edu.ua/ua/news/2017/4/chergova-peremoga-studentiv-gumanitarnogo-institutu.html
==================================================

20-21 квітня 2017 року відбувся  ІІ етап Всеукраїнської студентської олімпіади зі спеціальності «Документознавство та інформаційна діяльність»
в Одеському національному політехнічному університеті. Свої знання й уміння продемонстрували 50 учасників олімпіади з 18-ти вищих навчальних закладів України.
Рішенням журі олімпіади Диплом ІІІ ступеня присуджено студентці Навчально-наукового гуманітарного інституту  НАУ Тетяні Вікторівні Цвид,яка навчається за освітнім ступенем «Магістр» зі спеціальності «Інформаційна, бібліотечна та архівна справа». Крім того, високий рівень теоретичних знань із документно-аналітичного напряму, документознавчої термінології, комп’ютерної компетенції виявили студенти-документознавці Ганна Сергіївна Гойкало, Анастасія Петрівна Скрипнюк, Анастасія Олександрівна Домбровська. Професорсько-викладацькому колективу кафедри історії та документознавства ННГМІ НАУ висловлено подяку за високий рівень підготовки учасників олімпіади протягом багатьох років.
Сподіваємося, що особисті перемоги студентів НАУ стануть поштовхом до нових натхненних звершень та дружніх стосунків між науковими колективами навчальних закладів.