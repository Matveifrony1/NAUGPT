Заголовок: «АВТОДОРЕКСПО-2016» відкриває нові обрії у майбутнє
Дата: 09/11/2016
URL: https://nau.edu.ua/ua/news/2016/11/avtodorekspo-2016-vidkrivae-novi-obrii-u-maybutne.html
==================================================

9 листопада 2016 р. студенти та викладачі, аспіранти та докторанти кафедри реконструкції аеропортів та автошляхів Навчально-наукового інституту Аеропортів НАУ на чолі з завідувачем кафедри д.т.н., професором Андрієм Бєлятинським взяли активну участь в урочистому відкритті та роботі 14-ого Міжнародного форуму з будівництва, експлуатації та проектування автомобільних доріг і мостів «АВТОДОРЕКСПО-2016». Він проходив під патронатом Державної агенції автомобільних доріг України (Укравтодор) в м. Києві на базі Виставкового центру «АККО Інтернешнл». На найавторитетнішому форумі України традиційно були представлені тематичні розділи з будівництва, ремонту та експлуатації автодоріг і мостів; засобів організації та регулювання дорожнього руху; будівельних матеріалів та компонентів тощо. В рамках форуму проходила Міжнародна виставка технічних досягнень дорожньої галузі та Науково-практична конференція «АВТОДОРЕКСПО-2016» під час якої була представлена доповідь доцента кафедри реконструкції аеропортів та автошляхів НАУ Катерини Краюшкіної на тему «Сучасні технології укріплення грунтів шляхом використання геосинтетичних матеріалів».
Докладніше на сайті:
www.avtodorexpo.ua