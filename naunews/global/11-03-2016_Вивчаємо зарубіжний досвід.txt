Заголовок: Вивчаємо зарубіжний досвід
Дата: 11/03/2016
URL: https://nau.edu.ua/ua/news/2016/3/vivchaemo-zarubizhnij-dosvid.html
==================================================

2 березня 2016 року студенти-першокурсники напряму «Соціальна робота» Навчально-наукового Гуманітарного інституту разом з доцентом кафедри І. Тімкіним взяли участь у семінарі професора Манітобського університету (м. Вінніпег, Канада) Морін П. Флагерті «Творення миру через особисту оповідь/наратив та уявлення про перспективу». Захід відбувся у Національному педагогічному університеті імені М.П. Драгоманова.
Морін П. Флагерті є відомою дослідницею у галузі соціальної роботи, доктором філософії, ад’юнкт-професором Освітньо-професійної програми миру і конфліктів Манітобського університету. Учасники розглянули процес і результати двох наукових досліджень, проведених із залученням українських чоловіків і жінок у 2010 та 2014 роках, а також ознайомилися із нинішнім науковим дослідженням, що проводиться із залученням української молоді на основі застосування методики кейс-менеджменту. Воно дає можливість розробити спільне бачення перспективи для України в інтервенціях до миру.