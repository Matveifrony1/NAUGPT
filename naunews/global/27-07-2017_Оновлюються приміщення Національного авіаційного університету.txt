Заголовок: Оновлюються приміщення Національного авіаційного університету
Дата: 27/07/2017
URL: https://nau.edu.ua/ua/news/2017/7/onovlyuyutsya-primishchennya-natsionalnogo-aviatsiynogo-universitetu.html
==================================================

До свята добрий господар готується належним чином: прибирає, наводить лад, а то й щось підремонтує, пофарбує. У національному авіаційному університеті щороку найзнаковішим святом є День першого дзвоника - початок навчання. І до нього навчальний заклад готується протягом усього року. Для цього в університеті складено план ремонтно-відновлювальних робіт,  виконання якого не припиняється і в літні відпускні місяці.
Закінчено ремонт однієї з найбільш багатолюдних протягом навчального року «магістралі» - переходу з 1-го у 8-ий корпус. Значно оновився і 11-корпус: відремонтовані сходи лівого крила, на третьому поверсі закінчено монтаж стелі «армстронг», а в ангарі пофарбовано колони.
Новенькою фарбою тішить око візитка НАУ – літак перед фасадом приймальної комісії. До початку занять ці звіти про ремонтно-відновлювальні роботи будуть значно доповнені.