Заголовок: Підвищення кваліфікації авіаційних фахівців Республіки Казахстан
Дата: 16/03/2021
URL: https://nau.edu.ua/ua/news/2021/3/pidvishchennya-kvalifikatsii-aviatsiynih-fahivtsiv-respubliki-kazahstan.html
==================================================

В Навчально-науковому інститут неперервної освіти завершено курси підвищення кваліфікації за програмою «Електросвітлотехнічне забезпечення польотів» (керівник курсів канд.техн наук, доцент Ванецян С.Г.) для групи авіаційних фахівців Міжнародного аеропорту «Нурсултан Назарбаєв». Курси відбулися в період з 08 по 12 березня 2021 року в м. Нур-Султан, інструктор курсів – доцент кафедри комп'ютеризованих електротехнічних систем та технологій АКФ, кандидат технічних наук Світлана Дев’яткіна.
Програму курсів розроблено на основі вимог Стандартів та Рекомендованої практики ІСАО, викладених у Додатках 14 та 19 до Конвенції про Міжнародну цивільну авіацію та інших відповідних документах ІСАО, а також європейських нормативних документах.
Курси пройшли в атмосфері дружної співпраці та обміну теоретичним і практичним досвідом в галузі електросвітлотехнічного забезпечення польотів на аеродромах цивільної авіації. Особливу зацікавленість у слухачів викликали проблеми вимірювання світлотехнічних характеристик аеродромних вогнів в процесі експлуатації, використання світлосигнальних систем аеродромів зі зниженим рівнем якості, керування безпекою польотів на етапі візуального пілотування.
Слухачів курсів було проінформовано про можливості здобуття освіти в НАУ та було досягнуто домовленості про продовження співпраці між авіаційними фахівцями України та Казахстану.