Заголовок: Міжнародний день рідної мови
Дата: 22/02/2018
URL: https://nau.edu.ua/ua/news/1/2/mizhnarodniy-den-ridnoi-movi.html
==================================================

21 лютого 2018 року викладачі кафедри української мови та культури Навчально-наукового гуманітарного інституту разом зі студентами відзначили Міжнародний день рідної мови. Це свято було започатковане у листопаді 1999 року на 30-й сесії Генеральної конференції ЮНЕСКО у Парижі і відзначається щороку 21 лютого.
Захід мав на меті розкрити важливість україномовного та культурно-національного середовища в нашій державі, привернути увагу студентів до розмаїття мов в Україні, до зникаючих мов у світі. Завідувач кафедри української мови та культури, доктор філологічних наук І. Бурлакова, привітавши студентів, які завітали на свято з різних інститутів університету, підкреслила важливість захисту рідної мови як культурної спадщини кожної національності. Рідна мова – важливий елемент культурної свідомості. Вона накопичує традиції та досвід попередніх поколінь, дозволяє передати їх нащадкам. Мова – це історія народу, його світогляд, інтелектуальний та духовний результат тисячолітньої еволюції кожного етносу. Без своєї мови народ втрачає культуру і самобутність.
Студенти, у свою чергу, розповідали короткі відомості про мовну ситуацію у інших країнах світу, наголошуючи на важливості таких знань для правильної оцінки мовної ситуації в Україні. Молодь читала тематичні вірші, переглядала відео і підсумувавши сказане, пригадали крилаті слова Ліни Костенко: «Нації вмирають не від інфаркту. Спочатку їм відбирає мову».