Заголовок: Досвід академічної мобільності в Університеті Євле (Швеція)
Дата: 06/03/2025
URL: https://nau.edu.ua/ua/news/2025/3/dosvid-akademichnoi-mobilnosti-v-universiteti-evle-(shvetsiya).html
==================================================

Олена Бровчук
, студентка групи Б-035-21-3 Фкультету психології, комунікацій та перекладу КАІ, провела серію зустрічей зі здобувачами вищої освіти спеціальності 035 «Філологія», на яких
поділилася своїм досвідом академічної мобільності в Університеті Євле (Швеція).
28 лютого
на кафедрі англійської філології і перекладу ФПКП Олена виступила на черговому
засіданні гуртка «Проблеми і перспективи розвитку перекладу»
(керівниця — доцентка кафедри
Алла Сітко
), активним членом якого вона є.
4 березня
на запрошення доцентки кафедри
Ірини Шахновської відбулася її зустріч зі студентами групи Б-035-24-1-ФЛ.
В Університеті Євле Олена разом із магістранткою
Анастасією Голуб
навчалася в рамках програми
Erasmus+ з 2 вересня 2024 року по 19 січня 2025 року.
Ця можливість дозволила їй не лише здобути нові знання, а й зануритися в принципово інше освітнє та мультикультурне середовище.
Навчальна програма
включала курси:
Language Structure;
Written Communication;
Contemporary Literature;
Culture, Ethnicity, Identity;
World English
Освітній підхід у шведському університеті суттєво відрізнявся від українського: студенти мали значно більше самостійності в навчанні, що сприяло розвитку відповідальності та навичок самостійного аналізу матеріалу.
Студентське життя в Університеті Євле було надзвичайно насиченим, особливо завдяки активній діяльності студентського союзу для іноземних студентів. Перший місяць був присвячений знайомству з іншими студентами та адаптації до нового середовища. Університетський кампус об’єднував представників різних національностей, що створювало чудові можливості для міжкультурного обміну та знайомства з традиціями різних країн.
Під час зустрічей
студенти з особливим інтересом слухали розповідь Олени
, яка викликала жваву дискусію. Доповідачка захопливо розповідала не лише про академічні аспекти навчання у Швеції, але й про студентський побут, дозвілля, місцеві звичаї та традиції міста Євле. Особливу увагу Олена приділила незабутнім враженням від шведської природи та безцінному досвіду практичного застосування навичок міжкультурної комунікації в реальному житті.