Заголовок: Профорієнтація: зустріч зі старшокласниками
Дата: 29/05/2015
URL: https://nau.edu.ua/ua/news/2015/5/proforientacziya-zustrich-zi-starshoklasnikami.html
==================================================

Студенти І курсу Гуманітарного інституту, майбутні практичні психологи, охоче підтримали ініціативу куратора Олени Добротвор і, відповідно до плану виховної роботи кафедри педагогіки та психології професійної освіти, почали ознайомлювати старшокласників з особливостями студентського життя в НАУ, радощами та труднощами адаптації до навчання у вищих навчальних закладах, програмами підготовки за напрямом «Практична психологія».
15 травня студентка групи 126Лілія Корнієнко відвідала  київську школу № 128. Учні не тільки зацікавлено слухали про професію «лікаря душі», а й ставили різні питання першокурсниці. Лілії вдалося, як справжньому психологу, знайти відповіді для кожного випускника та підтримати тих, хто самостійно приймає рішення про майбутню професію.