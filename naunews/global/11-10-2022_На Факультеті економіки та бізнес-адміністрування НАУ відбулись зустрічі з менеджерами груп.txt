Заголовок: На Факультеті економіки та бізнес-адміністрування НАУ відбулись зустрічі з менеджерами груп
Дата: 11/10/2022
URL: https://nau.edu.ua/ua/news/2022/10/na-fakulteti-ekonomiki-ta-biznes-administruvannya-nau-vidbulis-zustrichi-z-menedzherami-grup.html
==================================================

З початком навчання студентів 1 курсу освітнього ступеня Магістр, на Факультеті економіки та бізнес-адміністрування (ФЕБА) Національного авіаційного університету пройшли загальні збори менеджерів груп.
Традиційно, такі зустрічі присвячуються організації навчального процесу та його адаптації до сучасних безпекових і освітніх викликів, спілкуванню студентів із адміністрацією факультету і органами студентського самоврядування.
5 жовтня зустріч з відкрив декан ФЕБА НАУ Сергій Смерічевський. Він подякував за співпрацю, допомогу в постійному моніторингу готовності й потреб студентів факультету, участь у акредитації.
До зустрічі також доєднались:
- заступники декана ФЕБА Оксана Попович та Ольга Вовк;
- в.о. голови Студентської ради ФЕБА Мілена Ткачук.
Враховуючи правові умови воєнного стану, студенти і викладачі ФЕБА продовжують онлайн співпрацю щодо освітніх послуг, удосконалення компетенцій та забезпечення стійкості комунікацій.