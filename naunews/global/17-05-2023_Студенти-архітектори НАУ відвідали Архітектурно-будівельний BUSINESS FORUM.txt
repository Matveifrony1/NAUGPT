Заголовок: Студенти-архітектори НАУ відвідали Архітектурно-будівельний BUSINESS FORUM
Дата: 17/05/2023
URL: https://nau.edu.ua/ua/news/2023/5/studenti-arhitektori-nau-vidvidali-arhitekturno-budivelniy-business-forum.html
==================================================

11 травня 2023 року студенти-архітектори і під керівництвом викладачів кафедри архітектури та просторового планування Наталії Бжезовської та Ольги Баженової ФНСА НАУ кафедри відвідали Архітектурно-будівельний BUSINESS FORUM «Відбудова країни. Стратегія змін для архітекторів, девелоперів та забудовників».
Ця подія зібрала в одному місці керівників великих українських компаній, архітекторів, урбаністів, забудовників та девелоперів.
На форумі відбулась конструктивна та функціональна дискусія в рамках трьох головних тематичних блоків:
- Міжнародний Блок. Дискусійна панель «Інвестиції. Інституції. Відбудова та інтеграція України до світового бізнес-контексту».
- Архітектурний Блок. Внутрішній локальний бізнес. Дискусійна панель «Архітектура. Будівництво. Стратегії розвитку».
- Великий бізнес. Дискусійна панель «Девелопмент. Ринок. Містобудівна політика».
Студенти НАУ разом з викладачами прослухали доповіді про стратегії відновлення міст, парків, доріг тощо, ознайомилися з сучасними будівельними технологіями і матеріалами.
Участь у такому важливому для України заході була дуже цікавою і корисною для майбутніх архітекторів, які відбудовуватимуть нашу країну.