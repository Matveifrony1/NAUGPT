Заголовок: Міжнародна академічна мобільність Erasmus+ в системі вищої освіти НАУ та University of Dunawaras (Нungary)
Дата: 14/09/2018
URL: https://nau.edu.ua/ua/news/1/9/mizhnarodna-akademichna-mobilnisterasmusvsistemi-vishchoi-osviti-nau-ta-universityofdunawaras-(nungary).html
==================================================

У рамках програми академічної мобільності Erasmus+ за сприяння Сектору академічної мобільності Інституту новітніх технологій та лідерства, до студентів Факультету економіки та бізнес-адміністрування НАУ завітав професор AnnamariaCsiszer, Інститут соціальних наук, University of Dunawaras (Угорщина). Студенти освітньої програми «Менеджмент зовнішньоекономічної діяльності» та «Логістика» прослухали цикл лекцій в системі міжнародних економічних відносин. Тематика лекцій: міжнародні відносини в ЄС та партнерство; ринок праці в ЄС і політика трудових відносин; транспортні витрати та локація.
У ході візиту обговорено питання широкоформатної співпраці між університетами з метою добровільного наближення систем вищої освіти в країна-партнерах до здобутків розвитку вищої освіти в країнах-членах ЄС.
Директор Інституту новітніх технологій та лідерства НАУ Бабікова Катерина Олександрівна націлена на довготривалу продуктивну співпрацю, та впевнена, що географія країн-учасників за програмою академічна мобільність Erasmus+ з часом збільшиться. Оскільки навчання за програмою обміну – це безцінний досвід для кожного викладача та студента, це можливість не тільки навчатися та навчати, а також пізнати культуру і традиції іншої країни.
Фото
(Співробітники та представники студентства НАУ з проф. AnnamariaCsiszer)