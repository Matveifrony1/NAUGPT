Заголовок: Змагання шахових майстрів
Дата: 16/05/2018
URL: https://nau.edu.ua/ua/news/1/5/zmagannya-shahovih-maystriv.html
==================================================

14 травня 2018 року на базі Національної академії керівних кадрів культури, у рамках Спартакіади м. Києва, було проведено Чемпіонат з шахів серед студентських команд. У змаганнях брали участь 9 команд закладів вищої освіти нашого міста.
Збірна команда Національного авіаційного університету під керівництвом кафедри фізичного виховання і спортивної підготовки ННГМІ посіла загальне почесне ІV місце, здобувши перемогу у п’яти зустрічах та програвши у трьох турах. Та, навіть програючи, наша команда показала високий рівень гри. Так, капітан нашої збірної Назар Пілецький здобув вольову перемогу над першим номером команди КНУ, тобто над капітаном майбутніх чемпіонів.
Спортивну честь нашого університету на зазначених змаганнях захищали: Назар Пілецький (ННІКІТ-515), Олексій Чернобривець (ННІКІТ-318), Вадим Бур’янов (ННІМВ-308), Іван Корнійчук (ННІКІТ-120), Ксенія Лазарь (ННІКІТ-116), Ангеліна Бердега (ННІМВ-102). Треба відзначити, що троє останніх студентів дебютували на змаганнях такого рівня.
Побажаємо спортсменам нашої збірної подальших успіхів та вдалих шахових партій!