Заголовок: НАУ презентовано у Політехнічному університеті Лейрія (Португалія)
Дата: 10/07/2019
URL: https://nau.edu.ua/ua/news/2019/7/nau-prezentovano-u-politehnichnomu-universiteti-leyriya-(portugaliya).html
==================================================

Питання імплементації вимог Болонського процесу в освіту, інклюзивного навчання, академічної мобільності та програми отримання подвійного диплому обговорювали під час стажування у Політехнічному університеті Лейрія (Португалія). У стажуванні за програмою академічної мобільності Erasmus+ взяв участь представник НАУ – доцент кафедри авіаційної психології Факультету лінгвістики та соціальних комунікацій Олексій Горський.
Олексій Горський презентував можливості Національного авіаційного університету щодо підготовки студентів та реалізації спільних проектів. За результатами презентації представники Політехніки Лейрії висловили зацікавленість у подальшому поглибленні співробітництва між університетами.
Також в рамках стажування представник НАУ відвідав Факультет освіти та соціальних наук і Факультет технологій та менеджменту, а також ознайомитися з напрямками підготовки Політехнічного університету Лейрія.