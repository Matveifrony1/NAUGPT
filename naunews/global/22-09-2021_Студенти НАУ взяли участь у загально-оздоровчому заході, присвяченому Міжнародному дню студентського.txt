Заголовок: Студенти НАУ взяли участь у загально-оздоровчому заході, присвяченому Міжнародному дню студентського спорту
Дата: 22/09/2021
URL: https://nau.edu.ua/ua/news/2021/9/studenti-nau-vzyali-uchast-u-zagalno-ozdorovchomu-zahodi-prisvyachenomu-mizhnarodnomu-dnyu-studentskogo-sportu.html
==================================================

20 вересня на водно-спортивній базі у місті Києві було проведено урочистості з нагоди Міжнародного дня студентського спорту.
На святі були присутні: Василь Кремень, президент Національної академії педагогічних наук України; Сергій Бобровник, начальник Київського міського відділення Комітету з фізичного виховання та спорту МОН України, зірки українського спорту, представники закладів вищої освіти міста Києва та інші.
Майданчик для свята представляв собою велику кількість спортивних локацій з презентаціями різноманітних видів спорту, серед яких студенти мали змогу спробувати регбі, бейсбол, бадмінтон і більш традиційні види спорту, як волейбол, футбол, настільний теніс тощо.
Студенти НАУ під керівництвом викладача кафедри фізичного виховання та спортивної підготовки Факультету лінгвістики та соціальних комунікацій (ФЛСК) Катерини Старостіної, взяли участь в урочистостях та долучились до святкової естафети.
Також, представникам кафедри фізичного виховання та спортивної підготовки ФЛСК НАУ було вручено пам‘ятну нагороду за внесок у розвиток студентського спорту.