Заголовок: Дорога біля  Аерокосмічного ліцею буде безпечною
Дата: 21/02/2017
URL: https://nau.edu.ua/ua/news/2017/1/doroga-bilya-aerokosmichnogo-litseyu-bude-bezpechnoyu.html
==================================================

Відрізок проспекту Відрадного, розташований біля Авіакосмічного ліцею ім.Сікорського, давно вважався небезпечним. І от 16 січня там сталася чергова трагедія: позашляховик Acura збив трьох школярок. На щастя, дівчата, що потрапили до лікарні у важкому стані, залишилися живими.
Аби запобігти подібним трагедіям, керівництво Національного авіаційного університету та Авіакосмічного ліцею ім. І.Сікорського звернулося до Нацполіції, райдержадміністрації Солом’янського району, Київської міської держадміністрації та народного депутата Дмитра Андрієвського з проханням встановити там пристрою для примусового зниження швидкості або світлофора.
І от перші результати: Нацполіція провела ретельну перевірку, після чого встановила, що пристрій для зниження швидкості на проспекті встановити неможливо, бо ця вулиця є магістральною. Але поліція звернулася у мерію з пропозицією якнайшвидше збудувати на цій ділянці дороги світлофора з визивним принципом дії. Одже, сподіваємося, що за ініціативи НАУ дорога біля Авіакосмічного ліцею стане безпечною для пішоходів.
У свою чергу народний депутат Дмитро Андрієвський  звернувся до голови Солом’янської районної в м.Києві державної адміністрації Максиму Шкуро з проханням встановити по проспекту Відрадний, 4 регульований пішохідний перехід, а також забезпечити освітлення переходу у нічний час.
Тим  часом, у департаменті транспортної інфраструктури виконавчого органу Київської міської ради було опрацовано лист Національного авіаційного університету  і повідомлено, що впровадження світлофорного регулювання на проспекті Відрадному, 4 не передбачено, однак проектом змін до розпорядження передбачено впровадження світлофорного регулювання на проспекті Відрадному, 10. Нині проект розпорядження знаходиться на погодженні в структурних підрозділах Київради.