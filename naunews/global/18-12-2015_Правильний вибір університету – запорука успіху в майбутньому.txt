Заголовок: Правильний вибір університету – запорука успіху в майбутньому
Дата: 18/12/2015
URL: https://nau.edu.ua/ua/news/2015/12/pravilnij-vibir-universitetu-–-zaporuka-uspixu-v-majbutnomu.html
==================================================

10-15 грудня 2015 року викладачі кафедри української мови та культури Навчально-наукового Гуманітарного інституту І. Круть, Я. Келічава, І. Олександрук, В. Прима, А. Терефера провели ряд профорієнтаційних заходів серед школярів-старшокласників. Це відбулося в таких навчальних закладах: НВО Спеціалізований освітній заклад «Гармонія» – гімназія Т. Шевченка, м. Кіровоград; НВК ЗОШ І-ІІІ ст. Гімназія м. Копичинці, що на Тернопільшині; Київські спеціалізована школа № 194 «Перспектива» та середня загальноосвітня школа № 168; Великодимерський загальноосвітній навчально-виховний комплекс та СЗОШ № 111 ім. С. А. Ковпака, що на Київщині.
Старшокласники дізналися про історію, традиції та особливості навчання студентів у НАУ, а також про найвагоміші досягнення університету в цілому і Гуманітарного інституту зокрема. Була надана інформація про кафедри Гуманітарного інституту, про предмети, які обов’язково вивчають студенти-філологи, про науково-методичну базу, платформу не лише професійного зростання, але й творчого розвитку, а також про педагогічно-професорський склад.  Школярі цікавилися перспективами, які студент НАУ може отримати вже як фахівець.