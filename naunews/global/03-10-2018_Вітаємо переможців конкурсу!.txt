Заголовок: Вітаємо переможців конкурсу!
Дата: 03/10/2018
URL: https://nau.edu.ua/ua/news/1/10/vitaemo-peremozhtsiv-konkursu.html
==================================================

26 вересня 2018 року за ініціативою кафедри англійської філології і перекладу в НН ГМІ відбувся традиційний конкурс на кращий поетичний переклад. Такі конкурси організовуються кафедрою з метою підвищення престижу професії перекладача та популяризації іноземної мови як засобу міжособистісного та міжкультурного спілкування.
У конкурсі взяли участь студенти-філологи І-IV курсів. В якості журі виступили старший викладач Гастинщикова Л.О та доцент Крилова Т.В. Переклади студентів оцінювалися за різними критеріями, але особлива увага приділялася збереженню форми, змісту та використанню експресивних мовних засобів.  На думку журі найбільш вдалим був переклад Неборака О. (гр. 401). Друге місце посіла студентка Козицька Д. (гр. 401), третє – розділили студентки Паливода М. (гр. 302) та Рикичинська Д. (гр. 201). У решти перемоги попереду!