Заголовок:Алгоритм вступу до КАІ 2025

Дата: ----------
URL: https://pk.kai.edu.ua/alhorytm-vstupu-do-kai-2025/
==================================================
Алгоритм вступу до КАІ 2025

(або 10 кроків до побудови успішного майбутнього разом з КАІ)

   Крок 1. Визначитися зі спеціальністю (конкурсною пропозицією) куди плануєте вступати.

Конкурсні пропозиції КАІ (вступ на основі повної загальної середньої освіти)

Конкурсні пропозиції КАІ (вступ на основі диплому молодшого спеціаліста, молодшого бакалавра, фахового молодшого бакалавра)

У разі виникнення труднощів з визначенням спеціальності яка підходить саме вам, пропонуємо пройти профорієнтаційний тест або звернутись в центр вступника.

   Крок 2. Далі вам необхідно зареєструватися до 3 квітня та вдало скласти національний мультипредметний тест (НМТ). Реєстрація для участі в НМТ тут.

   Крок 3. Реєстрація особистих  електронних кабінетів вступників на навчання для здобуття вищої освіти, завантаження необхідних документів з 01 липня 2025 року. 

   Крок 4. G17 «Архітектура та містобудування» та B2 «Дизайн» потрібно зареєструватись та скласти творчі конкурси. Реєстрація триватиме 3-10 липня (бюджет, до 25 липня контракт), творчі конкурси – 8-19 липня (бюджет, до 31 липня контракт). На спеціальність J6 «Авіаційний транспорт», освітня програма «Льотна експлуатація повітряних суден», додатково подається чинний медичний сертифікат 1 класу, виданий відповідно до Part-MED.

   Крок 5. Переконайтеся, що маєте усі необхідні документи для вступу

Паспорт (ID-карта, закордонний паспорт)
Ідентифікаційний код
Витяг з реєстру територіальної громади або відповідні сторінки паспорта-книжки
Військово-обліковий документ (для військовозабов’язаних)
Договорі про навчання (надається університетом)
Заява (друкується з електронного кабінету вступника або підписується КЕП / Дія.Підпис у кабінеті)
Пільгові документи (за наявності)
   Крок 6. Реєстрація заяв вступників у електронній формі через кабінет вступника з 19 липня до 18:00 01 серпня 2025 року. Не забуваємо поставити 1 або 2 пріоритет для обраної конкурсної пропозиції в КАІ! 

   Крок 7. Чекай на рейтингові списки

Результати будуть до 06 серпня. Саме тоді дізнаєтесь, чи отримали рекомендацію на вступ.

   Крок 8. Вступники, які отримали рекомендації за заявою з пріоритетністю, мають підтвердити вибір місця навчання, виконати вимоги до зарахування та укласти договір про навчання до 18:00 09 серпня.

Переведення на вакантні місця державного, регіонального замовлення осіб, які зараховані на навчання за кошти фізичних та/або юридичних осіб, – не пізніше 18 серпня.

Надання рекомендацій до зарахування та оприлюднення списку рекомендованих для вступників, які вступають на місця за кошти фізичних та/або юридичних осіб (крім рекомендацій для вступників за заявою з пріоритетністю), здійснюється не раніше 11 серпня.

   Крок 9. Зарахування вступників: за державним або регіональним замовленням або за кошти фізичних або юридичних осіб (за заявою з пріоритетністю) здійснюється не пізніше 11 серпня; за іншими джерелами фінансування – не пізніше 30 серпня.

   Крок 10. Після публікації наказу про зарахування, ви – студент КАІ. Вітаємо!