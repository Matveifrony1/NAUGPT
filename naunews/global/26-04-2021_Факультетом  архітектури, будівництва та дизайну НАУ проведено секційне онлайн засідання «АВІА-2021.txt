Заголовок: Факультетом  архітектури, будівництва та дизайну НАУ проведено секційне онлайн засідання «АВІА-2021: розвиток аеропортів та прилеглих територій»
Дата: 26/04/2021
URL: https://nau.edu.ua/ua/news/2021/4/fakultetom-arhitekturi-budivnitstva-ta-dizaynu-nau-provedeno-sektsiyne-onlayn-zasidannya-avia-2021-rozvitok-aeroportiv-ta-prileglih-teritoriy.html
==================================================

22 квітня 2021 року на факультеті архітектури, будівництва та дизайну НАУ відбулось секційне онлайн засідання «ХV Міжнародної науково-технічної конференції «АВІА-2021» - «Розвиток аеропортів та прилеглих територій».
Голова секції – Галина Аґєєва, к. т. н., с. н. с., Дійсний член Академії будівництва України.
Секретар – Аліна Вишневська.
Учасників секційного засідання привітав декан факультету, д-р історичних наук Віктор Карпов. У своєму виступі декан звернув увагу на те, що аеропорти є не тільки транспортними об’єктами, але й виконують функцію місто формувальних підприємств та значно впливають на розвиток інфраструктури місцевого, регіонального, державного та світового рівнів.
У роботі секції взяли участь викладачі, молоді науковці та студенти Національного авіаційного університету, Національного транспортного університету, Чернігівського національного технічного університету, Північно-Західного університету Міньцзу (Китай).
Були обговорені питання:
• відновлення аеропортів цивільної авіації та військових аеродромів; розвитку територій, наближених до аеропортів;
• будівництва та архітектурно-планувальної організації населених міст, для яких місто формувальними підприємствами є аеропорти;
• реалізації концепції «зелені аеропорти», тощо.
Значна увага приділена проблемам адміністративно-господарського управління аеропортами за допомогою геоінформаційних систем; організації руху пішохідних потоків у зоні розміщення зупинок маршрутного транспорту; сучасним будівельним матеріалам, конструкціям та технологіям, інженерним системам.
Кращими доповідями на засіданні секції визнані:
І місце (диплом І ступеня):
«Research on Application of fiber concrete pavement construction technology», Shilin Yang, аспірант НАУ;
«Existing problems and development direction of green airportin China», MeiyuShao, аспірантНАУ;
ІІ місце (диплом ІІ ступеня):
«Будівництво та експлуатація аеродромів на території України та забезпечення їх оборони та охорони», Любов Бугайцова, студент НАУ;
«Каналізація, її системи та схеми», Вікторія Вільчанська, студент НАУ;
ІІІ місце (диплом ІІІ ступеня):
«Архітектурно-планувальна організація селища для проживання робітників підприємства з виготовлення авіаційної військової оборонної техніки», доповідач – Уляна Петренко, студент НАУ;
«Пропозиції щодо архітектурно-планувальної організації селища міського типу для обслуговуючого персоналу міжнародного аеропорту «Антонов»», доповідач – Марія Томиленко, студент НАУ.