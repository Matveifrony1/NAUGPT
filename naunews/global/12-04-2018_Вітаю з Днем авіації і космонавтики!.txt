Заголовок: Вітаю з Днем авіації і космонавтики!
Дата: 12/04/2018
URL: https://nau.edu.ua/ua/news/1/4/shanovni-vikladachi-ta-studenti-natsionalnogo-aviatsiynogo-universitetu.html
==================================================

Шановні колеги, студентство Національного авіаційного університету!
У День авіації і космонавтики щиро вітаю колектив Національного авіаційного університету і всіх, хто працює в авіаційній і космічній галузях, з цим справді «зоряним» святом!
Це свято є особливим для України, адже наша держава входить у першу «п’ятірку» космічних країн, має розвинену авіаційну галузь – наші унікальні літаки відомі всьому світу.
Випускники і науковці Національного авіаційного університету продовжують традиції розвитку космічної та авіаційної сфер, роблять вагомий внесок у здійснення космічних мрій людства.
Українці мають прекрасні авіаційної традиції, які передаються від покоління до покоління через плеяду всесвітньо відомих та знаних вчених, конструкторів та розробників літальних та космічних апаратів, талановитих організаторів авіаційної та космічної справи.
У цей знаменний день варто пам'ятати, що можливості нашого розвитку, як і космос, безмежні, і за наполегливої праці, великого бажання, цілеспрямованості та терпіння ми можемо здолати будь-які перешкоди.
Вітаю Вас зі святом і бажаю ніколи не спинятися на досягнутому, завжди прагнути більшого!
В.о. ректора Національного авіаційного університету Володимир Ісаєнко