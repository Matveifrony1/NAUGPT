Заголовок: Перші кроки до успішного складання ЗНО-2019!
Дата: 15/11/2018
URL: https://nau.edu.ua/ua/news/1/11/pershi-kroki-do-uspishnogo-skladannya-zno-2019.html
==================================================

10 листопада 2018 року слухачі підготовчого відділення у м. Києві та регіонах України, які навчаються на курсах Навчально-наукового інституту неперервної освіти Національного авіаційного університету вперше випробували свій рівень знань та вмінь на шляху до успішного складання ЗНО-2019.
Викладачами кафедри базових і спеціальних дисциплін були розроблені завдання відповідно до змісту сертифікаційних робіт та тестових технологій УЦОЯО з навчальних предметів: українська мова та література, математика, фізика, англійська мова, історія України та географія.
Мета тестування – визначення загального базового рівня підготовки слухачів за програмами закладу середньої освіти, перевірка готовності до ЗНО‑2019, подальша систематизація знань, умінь, навичок на практичних заняттях.
Саме такі систематичні зрізи знань слухачів забезпечуватимуть якісну підготовку абітурієнтів до складання загальнонаціонального ЗНО-2019, а як кінцевий результат – якість освіти студента-першокурсника.