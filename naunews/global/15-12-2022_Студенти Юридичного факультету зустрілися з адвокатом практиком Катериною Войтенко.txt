Заголовок: Студенти Юридичного факультету зустрілися з адвокатом практиком Катериною Войтенко
Дата: 15/12/2022
URL: https://nau.edu.ua/ua/news/2022/12/studenti-yuridichnogo-fakultetu-zustrilisya-z-advokatom-praktikom-katerinoyu-voytenko.html
==================================================

07 грудня 2022 року відбулась зустріч студентів першого курсу Юридичного факультету НАУ з практикуючим юристом, адвокатом Катериною Войтенко.
Тема для обговорення «Безоплатна правова допомога в Україні: сучасні підходи» обрана гостею не випадково, адже вона безпосередньо має контракт на постійній основі з державною установою щодо надання безоплатної вторинної правової допомоги для населення.
Під час виступу пані адвокат розкрила сутність первинної правової допомоги населенню: надання консультацій, роз’яснень, складення процесуальних документів, проаналізовано взаємодію правоохоронних органів та адвоката, виокремлено проблемні питання їх взаємодії та шляхи вирішення даних питань. Доповідач окремо зупинилася на понятті «виправдувальні вироки», які мають велике значення та цінність для практикуючого адвоката стосовно надання вторинної правової допомоги.
Результатом даної зустрічі є домовленість з Катериною Войтенко про взаємну співпрацю та проходження студентами практики в органах державної влади, а саме при наданні безоплатної вторинної правової допомоги.