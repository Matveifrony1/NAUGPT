Заголовок: Навчально-пізнавальні екскурсії студентів – практичний досвід майбутніх правників
Дата: 25/06/2018
URL: https://nau.edu.ua/ua/news/1/6/navchalno-piznavalni-ekskursii-studentiv-–-praktichniy-dosvid-maybutnih-pravnikiv.html
==================================================

20 червня 2018 року студенти першого курсу Навчально-наукового юридичного інституту відвідали Музей МВС України Національної академії внутрішніх справ.
Захід був організований для того, щоби познайомити майбутніх правників з історією становлення та розвитку правоохоронних органів України, а також особливостями організації їх діяльності в різні періоди існування.
Під час екскурсії до уваги першокурсників були представлені фотографії, документи та особисті речі відомих правоохоронців; найважливіші нормативно-правові акти, що стосуються створення, організації та діяльності правоохоронних органів, різні колекції, зразки та експонати.
Особливу зацікавленість у екскурсантів викликали колекції холодної та вогнепальної зброї, підроблених грошей та документів, експозиції спеціальної техніки, матеріали резонансних кримінальних справ, речові докази, а також унікальна колекція форменого одягу працівників міліції.
Наприкінці заходу студенти відвідали експозиційну залу під назвою «Підрозділи МВС України на захисті держави», виставкові матеріали якої відображають звитягу працівників поліції, що взяли участь в антитерористичній операції на сході нашої країни.