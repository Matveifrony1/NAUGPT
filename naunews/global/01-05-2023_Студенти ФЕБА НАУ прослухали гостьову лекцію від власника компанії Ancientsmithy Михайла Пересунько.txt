Заголовок: Студенти ФЕБА НАУ прослухали гостьову лекцію від власника компанії Ancientsmithy Михайла Пересунько
Дата: 01/05/2023
URL: https://nau.edu.ua/ua/news/2023/5/studenti-feba-nau-prosluhali-gostovu-lektsiyu-vid-vlasnika-kompanii-ancientsmithy-mihayla-peresunko.html
==================================================

Нещодавно спільнота факультету економіки та бізнес-адміністрування НАУ провела онлайн зустріч з власником компанії Ancientsmithy Михайлом Пересунько в рамках циклу гостьових лекцій кафедри маркетингу.
Компанія Ancientsmithy спеціалізується на виробництві кованих виробів ручної роботи, посідає третє місце в світі за обсягами виробництва та продажу.
Тема лекції «Особливості міжнародної маркетингової діяльності в сучасних умовах», яка включала розкриття підтеми виходу з новим товаром на закордонний маркетплейс на прикладі маркетплейсу Etsy.
Михайло надав вичерпні відповіді на запитання: які параметри впливають на позиціонування магазину в результатах пошуку на маркетплейсі? Як можна оптимізувати розміщення магазину на маркетплейсі для забезпечення максимальної продуктивності та виручки? Слухачі отримали слушні поради стосовно перших кроків при запуску стартапів та оптимального формату співпраці з партнерами та організації логістики.
Щиро вдячні Михайлу за актуальну, сучасну інформацію з практичними кейсами співпраці.