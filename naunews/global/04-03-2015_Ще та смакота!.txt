Заголовок: Ще та смакота!
Дата: 04/03/2015
URL: https://nau.edu.ua/ua/news/2015/3/shhe-ta-smakota.html
==================================================

Напередодні Міжнародного жіночого дня студентський актив Аерокосмічного інституту провів кулінарний конкурс «Майстер Шеф».
Були набрані дві команди. Перша команда - «Зважені та щасливі». Друга команда - «Роллтон».
Склад команд:
«Зважені та щасливі». Капітан: Владислав Гнатюк. Учасниці: Валентина Сокіл; Юлія Оселедець; Анна Ціпов’яз; Аліна Резніченко.
«Роллтон». Капітан: Олександр Шейко. Учасниці: Ольга Варвинець, Даша Михайлова, Яна Єременко; Ірина Ковальчук.
До складу журі входили: декан ФЛА С. Ігнатович, заступники декана О. Харченко (ФЛА), В. Бородій (ФЛА) і С. Іллєнко (МЕФ), голова студ. ради НАУ Т. Григор'єва та голова профспілки АКІ Р. Кулієв.
Команди представляли три страви. Пеша - салати. Перша команда представила інтерпретацію салату «Цезар» з додаванням авіаційного колориту - назва «Гагарін». Друга команда - класичний «Грецький салат».
У другий етап - основна страва. Друга команда приготувала «Ілюзіяю просторового положення» (рецепт лишається таємницею). Перша команда - спагетті з куркою і особливим соусом «Пропелер».
Наостанок - десерт. Перша команда приготувала банановий пиріг «Аеростат», друга - традиційний італійський десерт «Панна-кота». Команди пригощали усіх заздалегідь підготованими млинцями з різними смаками, щоб долучити глядачів до дегустації і подякувати за підтримку.
Журі оголосило переможцем команду «Роллтон». Усі учасники та найактивніші вболівальники отримали призи. Журі висловили теплі слова, адресовані організаторам та учасникам заходу, і вручило свої подарунки. Капітани команд подякували глядачам та привітали дівчат з наступаючим святом.
Окрема вдячність ведучим заходу, учасникам команди КВК «Між рядків» Тетяні Шугаєвій і Станіславу Підлісному.