Заголовок: «Найкраща академічна група» Навчально-наукового Юридичного інституту 2016 року
Дата: 23/02/2016
URL: https://nau.edu.ua/ua/news/2016/2/najkrashha-akademichna-grupa-navchalno-naukovogo-yuridichnogo-institutu-2016-roku.html
==================================================

На виконання наказу т.в.о. ректора Національного авіаційного університету «Про проведення конкурсу «Найкраща академічна група» від 18.12.2015 № 2958/ст, розпорядження директора Навчально-наукового Юридичного інституту «Про проведення І етапу конкурсу «Найкраща академічна група» від 18.01.2016 № 2/роз та у відповідності до Положення про конкурс «Найкраща академічна група» від 12.12.2008 № 3138/ст в Навчально-науковому Юридичному інституті 22 лютого 2016 року проведено І етап конкурсу «Найкраща академічна група».
На розгляд конкурсної комісії були подані документи від 15 академічних груп 2-5 курсів. Критеріями визначення найкращої академічної групи стали результати успішності академічних груп за останні 2 семестри навчання, показники відвідування занять, наукова діяльність, участь студентів у культурно-громадському, творчому і спортивному житті університету, сумлінне виконання студентським колективом навчальних дисциплін, відсутність стягнень за порушення Правил внутрішнього розпорядку університету та Правил проживання в гуртожитках НАУ.
За рішенням конкурсної комісії переможцями стали:
1 місце – група ПР-501М;
2 місце – група ПР-405;
3 місце – група ПР-301.
Отже, група ПР-501М рекомендована до участі у ІІ етапі конкурсу «Найкраща академічна група».