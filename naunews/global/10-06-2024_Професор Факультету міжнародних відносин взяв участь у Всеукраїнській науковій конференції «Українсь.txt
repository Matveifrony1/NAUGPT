Заголовок: Професор Факультету міжнародних відносин взяв участь у Всеукраїнській науковій конференції «Українська енциклопедистика в умовах викликів і загроз національній ідентичності»
Дата: 10/06/2024
URL: https://nau.edu.ua/ua/news/2024/6/profesor-fakultetu-mizhnarodnih-vidnosin-vzyav-uchast-u-vseukrainskiy-naukoviy-konferentsii-ukrainska-entsiklopedistika-v-umovah-viklikiv-i-zagroz-natsionalniy-identichnosti.html
==================================================

Професор кафедри міжнародних відносин та стратегічних студій ФМВ
Сергій Троян
взяв участь у Всеукраїнській науковій конференції
«Українська енциклопедистика в умовах викликів і загроз національній ідентичності».
Учасники конференції обговорили:
єдність у науковій термінології й недоладності в мові енциклопедичних текстів;
широкі можливості й застереження стосовно застосування штучного інтелекту для створення мультимедійного енциклопедійного контенту;
критерії відбору гасел й необхідність швидкого реагування на запити аудиторії;
джерельну базу й використання ілюстративних документів тощо.
Професор кафедри міжнародних відносин та стратегічних студій  С
ергій Троянд виступив з доповіддю «Російсько-українська війна в енциклопедичному дискурсі».
Під час виступу Сергій Троян зазначив,
що  російсько-українська війна є вираженням протистояння російського дискурсу війни українському дискурсу миру за прямою аналогією «Свій-Ворог». Російська парадигма війни ґрунтується не лише на прагненні реалізувати сучасну неоімперську ідею геополітичного просторового розширення і повернути Росію до статусу СРСР доби Холодної війни. Стратегія російського військово-політичного мислення базується також на ідеології «русского мира» та повному підпорядкуванні України, без контролю над якою немислима будь-яка «європейськість» Росії. Основною стратегічною метою Росії в цій війні є знищення українського етносу та української державності.
Сергій Троян зауважив,
що важливим чинником успішного протистояння російським загарбникам є національна єдність і консолідація українців. Йдеться про згуртованість народу, як на політичному, так і на психоемоційному рівнях з метою протидії повномасштабній агресії та відстоювання державної незалежності й повернення територіальної цілісності України.
Матеріали наукової конференції будуть опубліковані
у виданнях Державної наукової установи «Енциклопедичне видавництво» (збірник матеріалів та колективна монографія).