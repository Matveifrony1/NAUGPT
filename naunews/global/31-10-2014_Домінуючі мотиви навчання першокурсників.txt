Заголовок: Домінуючі мотиви навчання першокурсників
Дата: 31/10/2014
URL: https://nau.edu.ua/ua/news/2014/10/dominuyuchi-motivi-navchannya-pershokursnikiv.html
==================================================

25 жовтня 2014 року психолог кафедри педагогіки та психології професійної освіти Гуманітарного інституту Вікторія Фурман за запитом студентів І курсу МЕФ АКІ та за підтримки доцента кафедри теорії та прикладної фізики С. Пастушенко провела психологічне дослідження на тему «Мотивації студентів І-го курсу до навчання у вузі».
Діагностика проводилась у два етапи:
1) діагностували спрямованість навчання студентів у науково-дослідній та професійній сферах (за допомогою методики діагностики учбової мотивації студентів (А. Реан, В. Якунін, модифікація Н. Бадмаєвої);
2) проводилась індивідуальна бесіда зі студентами та були виявлені особливості кожного, з урахуванням яких вони отримали рекомендації щодо побудови власної рефлексивної позиції до навчання.
Внаслідок аналізу отриманих даних були зроблені висновки, що у половини студентів (40%) на перше місце за значимістю у мотивації навчання виходять «професійні» мотиви, 32 % студентів у навчанні спрямовують мотиви «навчально-пізнавальні» та 28 % «творчої самореалізації». «Комунікативні», «соціальні» та мотиви «престижу» не були обрані як домінуючі у навчанні жодним респондентом. Серед досліджуваних були студенти, що однаково оцінювали для себе за значимістю мотиви «професійні» та «творчої самореалізації», «професійні» та «навчально-пізнавальні».
Отримані дані можуть свідчити, що на час проведення дослідження серед студентів 1 курсу спостерігається домінування професійних мотивів навчання у ВНЗ.