Заголовок: В НАУ пройшли обговорення актуальних проблем паливно-заправних комплексів аеропортів України
Дата: 26/06/2023
URL: https://nau.edu.ua/ua/news/2023/6/v-nau-proyshli-obgovorennya-aktualnih-problem-palivno-zapravnih-kompleksiv-aeroportiv-ukraini.html
==================================================

21 червня в НАУ пройшло засідання круглого столу “Актуальні проблеми паливно- заправних комплексів України” – спільний захід НАУ, Асоціації Аеропорти України цивільної авіації та Міжнародної Академії освіти і науки України.
У засіданні взяли участь представники аеропортів та авіапідприємств України, Міністерства енергетики, технічного комітету при Мінекономіки, ДП Укрметртестстандарт.
З вітальним словом до присутніх звернувся проректор з навчальної роботи НАУ Анатолій Полухін, який наголосив на важливості питань, зазначених у програмі круглого столу та розповів про ситуацію в освітній галузі.
Президент Асоціації Петро Липовенко вкотре підкреслив необхідність вирішення нормативно-правових аспектів забезпечення технологічних процесів паливно-заправних комплексів України, їх відповідність європейським стандартам. З цього ж питання виступили Сергій Биченко – голова профільного комітету Асоціації – та інші співдоповідачі.
Освітня та наукова робота є невіддільною складовою діяльності університету. Про здобутки на просвітницькій ниві доповіли Ігор Трофімов, Олена Матвеєва, Ігор Яровий, Сергій Пузік.
Погодили ініціювати створення потужної кафедри, яка об’єднала б в один блок підготовку фахівців спеціальності 161 освітньої програми Хімічні технології альтернативних енергоресурсів та спеціальності 272 освітньої програми Технології робіт та технологічне обладнання аеропортів.
НАУ продовжує надавати якісні освітні послуги, а паливно-заправні комплекси аеропортів України продовжують функціонувати. Наразі у ПЗК та освітян і науковців України з’явилась можливість об’єднати свої зусилля і стати ще сильнішими.