Заголовок: Презентація НАУ у м. Борисполі
Дата: 22/05/2015
URL: https://nau.edu.ua/ua/news/2015/5/prezentacziya-nau-u-m-borispoli.html
==================================================

18 травня 2015 року Інститут доуніверситетської підготовки  організував та провів презентацію Національного авіаційного університету на базі ЗНЗ м. Борисполя Київської області. Профорієнтаційна робота була проведена у Бориспільській ЗОШ І-ІІІ ступенів № 6, Бориспільському ліцеї «Дизайн-освіта» ім. П. Чубинського, ЗОШ І-ІІІ ступенів № 3, Бориспільській спеціалізованій школі І-ІІІ ступенів «Школа лінгвістики», Бориспільському навчально-виховному комплексі «Гімназія «Перспектива» – ЗОШ І ступеня», Бориспільській ЗОШ І-ІІІ ступенів ім. Юрія Головатого, Бориспільській ЗОШ І-ІІІ ступенів № 7 та Бориспільській ЗОШ І-ІІІ ступенів № 8.
Близько 200 майбутніх випускників зазначених навчальних закладів були поінформовані про особливості навчання в НАУ, про Правила  прийому слухачів на  курси  з підготовки до вступу у ВНЗ та до зовнішнього незалежного оцінювання (ЗНО) у 2015-2016 н.р. Учням розповіли про напрями підготовки фахівців НАУ, продемонстрували фільм про університет, роздали інформаційно-рекламні матеріали навчальних інститутів та запросили на екскурсійну програму.