Заголовок: В НАУ відбулась зустріч Ради роботодавців Факультету економіки та бізнес-адміністрування НАУ
Дата: 14/02/2023
URL: https://nau.edu.ua/ua/news/2023/2/v-nau-vidbulas-zustrich-radi-robotodavtsiv-fakultetu-ekonomiki-ta-biznes-administruvannya-nau.html
==================================================

7 лютого 2023 року відбулось перше в поточному році засідання Ради роботодавців Факультету економіки та бізнес-адміністрування (ФЕБА). Заснована ще у 2021 році Рада роботодавців ФЕБА на постійній основі обговорює питання актуалізації та акредитації освітніх програм, формування професійних компетенцій у здобувачів вищої освіти, розширення можливостей співпраці зі стейкхолдерами та працевлаштування випускників ФЕБА.
З вітальним словом до учасників звернувся Голова Ради – Станіслав Заводовський, начальник відділу маркетингу ДП «Національний спортивний комплекс «Оімпійський»» та декан ФЕБА, Сергій Смерічевський.
Завідувачі кафедр озвучили пропозиції щодо змін у складі Ради роботодавців нових учасників, описали основні зміни у нормативному забезпечені підготовки здобувачів вищої освіти- всі пропозиції були підтримані.
Згідно порядку денного, окрім змін у складі Ради роботодавців, було розглянуто та затверджено план роботи Ради роботодавців ФЕБА на 2023 рік, обговорено напрямки підготовки фахівців ФЕБА з урахуванням замовлень і вимог ринку праці з метою формування конкурсних пропозицій для набору здобувачів вищої освіти за освітніми ступенями бакалавр та магістр у 2023 році.