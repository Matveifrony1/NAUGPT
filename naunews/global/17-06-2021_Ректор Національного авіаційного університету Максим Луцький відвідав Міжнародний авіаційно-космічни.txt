Заголовок: Ректор Національного авіаційного університету Максим Луцький відвідав Міжнародний авіаційно-космічний салон «АВІАСВІТ–ХХІ»
Дата: 17/06/2021
URL: https://nau.edu.ua/ua/news/2021/6/rektor-natsionalnogo-aviatsiynogo-universitetu-maksim-lutskiy-vidvidav-mizhnarodniy-aviatsiyno-kosmichniy-salon-aviasvit–hhi.html
==================================================

У Міжнародному виставковому центрі 15 червня розпочав роботу Міжнародний авіаційно-космічний салон «АВІАСВІТ–ХХІ».
«Авіасвіт ХХІ» - єдиний виставковий захід в Україні для демонстрації інноваційних розробок і технологій в авіакосмічній галузі. Для участі в роботі виставкового форуму подали заявки представники більше 30-ти країн світу.
Ректор НАУ Максим Луцький відвідав авіаційно-космічний салон та оглянув представлені експозиції. Під час перебування на заході, Максим Луцький мав змогу поспілкуватися з представниками авіаційно-космічної галузі і обговорити перспективи адаптивної системи навчання на основі інформатизації для забезпечення принципово нового рівня отримання наукових знань.
До участі в салоні, зі своєю виставковою експозицією, традиційно долучився НАУ, де представив теоретичні та практичні здобутки за п’ятьма пріоритетними напрямами наукового пошуку університету. Крім того, всі бажаючі мали змогу ознайомитись з безпілотними літальними апаратами розробки і виробництва НАУ:
• Безпілотний літак для польоту в стратосфері ПС-11 «Крокус»;
• Мобільний безпілотний авіаційний комплекс «Овод» М106;
• Мобільний безпілотний авіаційний комплекс М-56 «Модуль».
Також, в рамкаж експозиційного стенду, представлені видання провідних учених і викладачів університету з фонду Науково-технічної бібліотеки НАУ.
Всі бажаючі можуть відвідати виставку та експозицію НАУ включно до 18 червня.