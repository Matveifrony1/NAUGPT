Заголовок: Викладачі та студенти Факультету міжнародних відносин НАУ взяли участь у Міжнародному Moot Court з державного та конституційного права
Дата: 20/09/2021
URL: https://nau.edu.ua/ua/news/2021/9/vikladachi-ta-studenti-fakultetu-mizhnarodnih-vidnosin-nau-vzyali-uchast-u-mizhnarodnomu-moot-court-z-derzhavnogo-ta-konstitutsiynogo-prava.html
==================================================

З 13 по 15 вересня на базі Факультету міжнародних відносин (ФМВ) Національного авіаційного університету, за підтримки Німецької служби академічних обмінів DAAD, було проведено Міжнародний німецькомовний Moot Court з державного та конституційного права, Київ-Дюссельдорф (Німеччина).
Moot court (ігровий судовий процес) - це моделювання судового засідання, в якому студенти представляють перед суддями позицію щодо спору про право, виступаючи проти представників протилежного боку - також студентської команди.
В рамках заходу, викладачі та студенти ФМВ НАУ прослухали лекції про систему юридичної освіти в Німеччині та ознайомилися з методиками опрацювання казусів та практичної аргументації, попрактикувалися у розв’язанні конкретних задач.
Заняття проводив Євгеній Соколов із Дюссельдорфського університету ім. Генріха Гейне. Усі теоретичні та практичні заняття проводилися німецькою мовою, адже, метою програми окрім ознайомлення з державним правом країни, є також і удосконаленням німецької юридичної мови.