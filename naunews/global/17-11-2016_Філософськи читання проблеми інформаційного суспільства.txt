Заголовок: Філософськи читання: проблеми інформаційного суспільства
Дата: 17/11/2016
URL: https://nau.edu.ua/ua/news/2016/11/filosofski-chitannya-problemi-informatsiynogo-suspilstva.html
==================================================

15 листопада 2016 року кафедра філософії Навчально-наукового Гуманітарного інституту в межах програми заходів «Тижня філософії» провела філософські читання, присвячені Міжнародному дню філософії. Відкрив захід директор Інституту, професор А. Гудманян. Він побажав учасникам зустрічі – співробітникам гостям, студентам, аспірантам і молодим ученим – плідної, натхненої та цікавої роботи.
Заявлена тема філософських читань – «Рецепція проблем інформаційного суспільства у сучасній філософії». Регламент передбачав заслухати основні доповіді та провести їх обговорення. Серед доповідачів – голова оргкомітету «філософських читань», д.філос.н., професор Л. Дротянко, д.філос.н., професор В. Лях, вчений секретар д.філос.н., доцент Л. Ороховська, д.філос.н., доцент С. Ягодзінський.
До філософських читань, окрім співробітників НН ГМІ НАУ, були залучені науковці з інших відомих столичних вищих навчальних закладів та міст України (Полтави, Кропивницького, Вінниці, Одеси), науковці з Інституту філософії ім. Г.С. Сковороди НАН України та Центру гуманітарної освіти НАН України.