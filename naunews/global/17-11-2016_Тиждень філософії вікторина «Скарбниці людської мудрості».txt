Заголовок: Тиждень філософії: вікторина «Скарбниці людської мудрості»
Дата: 17/11/2016
URL: https://nau.edu.ua/ua/news/2016/11/tizhden-filosofii-viktorina-skarbnitsi-lyudskoi-mudrosti.html
==================================================

14 листопада 2016 року стартував перший день заходів, які проводить кафедра філософії Навчально-наукового Гуманітарного інституту упродовж тижня з нагоди святкування Всесвітнього Дня філософії. Програма була відкрита Інтелектуальною грою-вікториною «Скарбниці людської мудрості», що пройшла на базі лабораторії «
Комп
'
ютерні технології
у викладанні філософії». Зі вступним вітальним словом до гостей зустрічі звернулася завідувач кафедри д.філос.н, професор Л. Дротянко.
У заході взяли участь студенти Навчально-наукового Гуманітарного інституту, Навчально-наукового інституту Комп’ютерних інформаційних технологій, Навчально-наукового інституту Економіки та менеджменту. Модератори зустрічі – доценти М. Абисова, Л. Каднікова, О. Скиба, Т. Шоріна. Л. Мокляк та к.філос.н., завідуючий лабораторією І. Скиба.
Студенти були поділені на дві команди, які змагалися за кращий результат у відповідях на низку запитань. Запитання поділялися на 4 блоки: в 1 та 2 перевірявся фактичний рівень засвоєних знань з курсу філософії,  в 3 та 4 – пропонувалися завдання на правильність логічного, понятійного та вдалість асоціативного мислення, активність і оперативність роботи пам’яті, компетентність аналітичного й критичного суджень.
За підсумком змагання переможцями стала команда № 2 (В. Лега, І. Вінніченко, Л. Бакун – гр. 204а ФМЛ; Ю. Міронов, Д. Поваляєв – гр. 317 ННІКІТ; Д. Міщенко, А. Гудько – гр. 216 ННГМІ). Вони дали найбільше правильних і найзмістовніших відповідей. Вітаємо учасників команди!
Одночасно хочемо одноосібно відзначити активну й ефективну роботу студентів Ю. Пекар ННІЕМ гр. 205а ), В. Леги (ННІЕМ гр. 204а), Д. Поваляєва та Ю. Міронова (ННІКІТ гр. 317).
Вважаємо, що захід пройшов вдало і плідно. Він досягнув своєї творчої мети: згуртував студентів різних спеціальностей та курсів, об’єднав їх разом цікавістю до філософської та гуманітарної думки, налаштував на інтелектуальне змагання й серйозні роздуми, разом з тим, він був насичений гумором, вільною розвагою розуму та емоційним піднесенням.
Запрошуємо всіх бажаючих приєднатися до подальшої роботи «Тижня філософії»!