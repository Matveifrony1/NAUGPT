Заголовок: Юридичний інститут запрошує на навчання!
Дата: 18/03/2015
URL: https://nau.edu.ua/ua/news/2015/3/yuridichnij-institut-zaproshue-na-navchannya.html
==================================================

14 березня 2015 року в Юридичному інституті відбувся День відкритих дверей.
Заступник директора з навчальної роботи Інституту доуніверситетської підготовки Сергій Черіпко розповів про набір учнів 10-11 класів на курси з підготовки до вступу у вищі навчальні заклади та до зовнішнього незалежного оцінювання у 2015 н.р.
Абітурієнти ознайомилися зі структурою Юридичного інституту. Директор інституту Ірина Сопілко розповіла гостям про основні напрямки та спеціалізації, за якими здійснюється підготовка студентів-юристів, наукове життя молоді, зауважила на додатковій профілізації в галузі повітряного і космічного права, а також познайомила присутніх із керівним науково-педагогічним складом інституту та  членами студентського самоврядування.
Захід продовжився у Залі судових засідань, де студенти академічної групи ПР-204 провели судові дебати з цивільного процесу, в яких продемонстрували свою майстерність та набуті знання. Після судового засідання відчути себе криміналістами абітурієнти мали змогу в криміналістичній лабораторії. Тут старшокласники отримали уявлення про деякі аспекти роботи правоохоронних органів.
Висловлюємо щиру вдячність всім учасникам Дня відкритих дверей інституту. Будемо раді бачити вас у стінах Національного авіаційного університету в якості студентів!