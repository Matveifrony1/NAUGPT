Заголовок: Крок до успіху
Дата: 12/02/2016
URL: https://nau.edu.ua/ua/news/2016/2/krok-do-uspixu.html
==================================================

10 лютого 2016 року на черговому засіданні інтерактивного клубу «Крок до успіху» старший викладач кафедри педагогіки та психології професійної освіти Навчально-наукового Гуманітарного інституту Л. Хоменко-Семенова разом та студенти напрямів підготовки «Практична психологія» та «Автоматизація та комп’ютерно-інтегровані технології» розглянули проблему впливу комп’ютерних ігор на психіку дітей.
Студенти–практичні психологи доводили шкоду віртуальної реальності, яку формує нереальний світ комп’ютерної гри. Відбувається те, що можна назвати «Его-розпадом» на «Я – віртуальне» та «Я – реальне». Вони наголошували на тому, що такі ігри негативно впливають на психічний стан дитини і здатні кардинально змінити уявлення про себе та навколишній світ.
Натомість студенти іншого напряму підготовки доводили, що під час ігор відбувається ранній розвиток дитини. Вона навчається планувати свої дії, її розум працює над вирішенням складного логічного завдання: до чого ці дії можуть призвести. Тобто, дитина робить приблизні прогнози, її мозок засвоює і обробляє велику кількість інформації, розвивається логічне мислення.
Студенти дійшли спільного висновку, що можливості комп’ютерних ігор варто використовувати для того, щоб допомогти дитині придбати нові навички та розвинути потрібні психічні характеристики. Але необхідно пам’ятати і про небезпеку зловживань, тоді комп’ютерні ігри принесуть дитині користь.