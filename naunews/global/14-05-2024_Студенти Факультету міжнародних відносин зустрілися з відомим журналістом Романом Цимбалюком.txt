Заголовок: Студенти Факультету міжнародних відносин зустрілися з відомим журналістом Романом Цимбалюком
Дата: 14/05/2024
URL: https://nau.edu.ua/ua/news/2024/5/studenti-fakultetu-mizhnarodnih-vidnosin-zustrilisya-z-vidomim-zhurnalistom-romanom-czimbalyukom.html
==================================================

Відомий український журналіст та ютуб-блогер
Роман Цимбалюк зустрівся зі студентами
Факультету міжнародних відносин.
Роман Цимбалюк розповів про
важливість інформаційної безпеки для країни, наголосивши, що передусім її підтримка є головною запорукою  існування держави. У питаннях же обстоювання національних інтересів через медіа, журналіст радить говорити з протилежною стороною, до якої ми спрямовуємо свої наративи, зрозумілою їй мовою.
Спікер розказав про свій шлях у журналістику
, роботу журналіста в умовах війни та з якими проблемами стикався під час роботи на посаді акредитованого в росії українського журналіста.
Окрему увагу Роман Цимбалюк приділив блогінгу.
Він розповів про власний ютуб-канал та зауважив, що успіх відео полягає перш за все не в монтажі та просуванні, а в сенсах, які в нього заклали.
Журналіст порадив студентам
зосереджуватись на здобутті не лише теоретичних знань, а й на практичній частині. Роман  Цимбалюк зауважив, що роботу за фахом варто шукати вже в студентському віці.
Роман Цимбалюк відповів на численні питання студентів
, зокрема, щодо переслідування його під час роботи в росії, майбутнього журналістики в Україні та інформаційної політики.
До зустрічі також долучився
український журналіст, колишній генеральний директор «Укрінформу»
Олександр Харченко
, який запропонував охочим студентам розглянути можливість працевлаштування на посаді розслідувачів.