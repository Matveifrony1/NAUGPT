Заголовок: Студенти НАУ взяли участь у толоці на території Студентського містечка
Дата: 30/04/2021
URL: https://nau.edu.ua/ua/news/2021/4/studenti-nau-vzyali-uchast-u-tolotsi-na-teritorii-studentskogo-mistechka.html
==================================================

27 квітня 2021 до «Дня довкілля» на території Студентського містечка Національного авіаційного університету відбулася весняна толока.
Захід було організовано Студентською радою та дирекцією Студентського містечка Національного авіаційного університету (далі НАУ), за сприяння Студентської ради НАУ, проректора з гуманітарної політики та інновацій, відділу по роботі зі студентами та головного інженера НАУ.
До благоустрою території Студмістечка долучилися студенти, які проживають у гуртожитках № 3, 5, 8, 9, 11.
Не залишилися байдужими й іноземні студенти з Монголії, що мешкають у гуртожитку № 1.
Учасники акції провели роботи з облагородження та озеленення місць прибудинкової території.
Цим заходом студенти продемонстрували, що чистота й охайність навколо - залежить від нас самих.
Тож будьмо господарями у своєму домі!