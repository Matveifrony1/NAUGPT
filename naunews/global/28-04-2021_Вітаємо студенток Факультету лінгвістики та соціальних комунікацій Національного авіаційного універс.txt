Заголовок: Вітаємо студенток Факультету лінгвістики та соціальних комунікацій Національного авіаційного університету з перемогою на міжнародному конкурсі
Дата: 28/04/2021
URL: https://nau.edu.ua/ua/news/2021/4/vitaemo-studentok-fakultetu-lingvistiki-ta-sotsialnih-komunikatsiy-natsionalnogo-aviatsiynogo-universitetu-z-peremogoyu-na-mizhnarodnomu-konkursi.html
==================================================

Студентки кафедри англійської філології і перекладу факультету лінгвістики та соціальних комунікацій Національного авіаційного університету здобули дві перемоги на V Міжнародному студентському конкурсі перекладу “Переклад як засіб актуалізації етномовних картин світу” у Національному педагогічному університеті імені М.П. Драгоманова.
Цього року у конкурсі взяли участь 117 здобувачів вищої освіти з 22 університетів України, Великобританії, Німеччини та Польщі.
Студентки 2-го курсу спеціальності 035 «Філологія» ФЛСК НАУ відзначені наступними нагородами:
- 1 місце в номінації «Кращий переклад англійського поетичного твору на українську» посіла Марина Семененко;
- 3 місце у номінації «Кращий переклад англійського музичного хіту на українську» здобула Яна Гончар.
Вітаємо наших переможниць та бажаємо їм подальших успіхів!