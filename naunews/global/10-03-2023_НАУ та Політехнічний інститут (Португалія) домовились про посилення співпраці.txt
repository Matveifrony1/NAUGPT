Заголовок: НАУ та Політехнічний інститут (Португалія) домовились про посилення співпраці
Дата: 10/03/2023
URL: https://nau.edu.ua/ua/news/2023/3/nau-ta-politehnichniy-institut-(portugaliya)-domovilis-pro-posilennya-spivpratsi.html
==================================================

Декан Факультету міжнародних відносин НАУ Юрій Волошин провів онлайн-зустріч з деканом Політехнічного інституту в місті Лейрія Педро Морусу.
Зустріч відбулась в рамках раніше підписаної Угоди про співробітництво в галузі науки і освіти між Національним авіаційним університетом і Політехнічним інститутом міста Лейрія.
Декан ФМВ НАУ Юрій Волошин зауважив, що факультет завжди готовий до співпраці задля налагодження успішного освітнього процесу та інтеграції в глобальний освітній і науково-дослідний простір. Він зазначив, що одна студентка факультету вже незабаром розпочне навчання в університет Португалії в рамках підписаної угоди та закликав збільшувати співробітництво між університетами.
Сторони обговорили подальші напрями співпраці щодо можливості отримання подвійних дипломів, підготовки в ФМВ НАУ португальських студентів за освітніми і науковими рівнями «бакалавр» і «магістр», також було обговорено підвищення кваліфікації викладачів та можливості стажування студентів, зокрема, й у форматі літніх таборів у Португалії.
За результатами зустрічі сторони домовились про посилення співпраці між Національним авіаційним університетом та Політехнічним інститутом в місті Лейрія, зокрема, щодо розробки спільних навчальних програм для підготовки майбутніх фахівців з міжнародного права, міжнародного бізнесу та міжнародних відносин. Погоджено співробітництво щодо організації та участі у наукових конференціях, симпозіумах, проведення спільних тренінгів, майстер-класів, вебінарів, семінарів тощо. Також заплановано запровадження вивчення португальської мови як другої іноземної на факультеті.