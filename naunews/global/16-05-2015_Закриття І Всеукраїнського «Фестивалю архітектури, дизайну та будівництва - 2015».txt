Заголовок: Закриття І Всеукраїнського «Фестивалю архітектури, дизайну та будівництва - 2015»
Дата: 16/05/2015
URL: https://nau.edu.ua/ua/news/2015/5/zakrittya-i-vseukrainskogo-festivalyu-arxitekturi-dizajnu-ta-budivnicztva-2015.html
==================================================

13 травня в Інституті аеропортів відбулося закриття І Всеукраїнського «Фестивалю архітектури, дизайну та будівництва - 2015», що проходив з 20 березня по 23 квітня 2015 року.
В рамках фестивалю мали місце науково-практичні конференції, семінари, круглі столи з обговорення проблем в галузі архітектури, будівництва та дизайну, зустрічі з цікавими особистостями, архітектурні читання, олімпіада з геометричного моделювання та комп’ютерної графіки, виставки творчих робіт студентів, конкурси студентських робіт, майстер-класи та літературно-музичний  вечір.
Директор Інституту аеропортів Октябрина Чемакіна вручила дипломи студентам-переможцям міжнародної науково-практичної конференції студентів та молодих учених «Політ», конкурсів студентських робіт та макетів та подяки викладачам та завідувачам кафедр, які найбільш активно брали участь у фестивалі.
Дипломи отримали студенти 1, 2, 3 та 4 курсів напрямів підготовки «Будівництво», «Архітектура» та «Дизайн».
Вітаємо переможців!