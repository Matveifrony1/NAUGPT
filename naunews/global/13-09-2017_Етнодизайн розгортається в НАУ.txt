Заголовок: Етнодизайн розгортається в НАУ
Дата: 13/09/2017
URL: https://nau.edu.ua/ua/news/2017/9/etnodizayn-rozgortaetsya-v-nau.html
==================================================

У період літніх відпусток відбувся шостий форум «Міжнародна Карпатська Школа 2017», який тривав з 6 по 13 липня 2017 року у м. Косів Івано-Франківської області. Це – багатовекторна громадська платформа, яка провадить глобальні національні та енерго-екологічні програми і заходи з ініціативи регіональних громад.
Національний авіаційний університет на Форумі уже третій рік поспіль представляє старший викладач кафедри комп’ютерних технологій дизайну і графіки, член Спілки дизайнерів України Любава Обуховська. Вона представила змістовну і актуальну доповідь «Малі форми у народній архітектурі України (на прикладі Гуцульщини): традиції, сучасний стан, перспективи розвитку» на круглому столі Карпатської Школи, давши вичерпні відповіді на питання зацікавлених учасників, а також презентувала дипломні студентські проекти 2017 року з дизайну інтер’єрів і середовища в гуцульському стилі.
За активну участь у роботі етнонапряму Карпатської Школи Любава Обуховська була агороджена сертифікатом і спеціальним призом від оргкомітету. Крім того, грамоти вручили випускницям напряму «Дизайн» Катерині Гурєєвій за дипломний проект ОС «Спеціаліст» та Альоні Довгополій за дипломний проект ОС «Бакалавр», які зробили свій проектно-художній  внесок у відновлення і збереження національних традицій у сучасному середовищному дизайні.
Вітаємо здобувачів!