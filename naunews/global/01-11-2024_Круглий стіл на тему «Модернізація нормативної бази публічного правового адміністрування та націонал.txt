Заголовок: Круглий стіл на тему «Модернізація нормативної бази публічного правового адміністрування та національної безпеки України»
Дата: 01/11/2024
URL: https://nau.edu.ua/ua/news/2024/11/krugliy-stil-na-temu-modernizatsiya-normativnoi-bazi-publichnogo-pravovogo-administruvannya-ta-natsionalnoi-bezpeki-ukraini.html
==================================================

24 жовтня 2024 року
на Юридичному факультеті
відбувся круглий стіл
на тему
«Модернізація нормативної бази публічного правового адміністрування та національної безпеки України».
Захід, організований кафедрою конституційного та адміністративного права, проведено з метою обговорення проблем та шляхів модернізації публічного адміністрування та перспектив реформування державного управління в Україні в умовах війни, а також визначення стратегічних орієнтирів забезпечення безпеки України та повоєнної відбудови в контексті європейських цінностей.
У роботі круглого столу взяли участь
представники науково-освітньої спільноти, науково-педагогічні працівники та аспіранти кафедри конституційного і адміністративного права Юридичного факультету, а також юристи-практики. Зокрема, цікаві доповіді презентували:
Наталія Сергієнко
— професорка кафедри публічного права факультету права та міжнародних відносин Київського університету імені Бориса Грінченка, д.ю.н., професорка;
Олександр Котляренко
— начальник кафедри військового права та правоохоронної діяльності Інституту стратегічних комунікацій Національного університету оборони України, к.ю.н., полковник юстиції;
Михайло Прохоренко
— доцент кафедри військового права та правоохоронної діяльності Інституту стратегічних комунікацій Національного університету оборони України, к.ю.н., полковник юстиції;
Дмитро Ступак
— старший викладач кафедри військового права та правоохоронної діяльності Інституту стратегічних комунікацій Національного університету оборони України, доктор філософії у галузі знань права, підполковник юстиції;
Данило Глоба
— заступник директора з правових питань компанії YouControl, адвокат, аспірант кафедри;
Роман Ковальський
— провідний спеціаліст з комплаєнсу, в.о. заступника начальника відділу правового забезпечення та комплаєнсу «Dream Finance OÜ», аспірант кафедри.
У своїх доповідях учасники круглого столу висвітлили
питання щодо:
цифровізації адміністративного судочинства;
забезпечення нормотворчої діяльності в системі Міністерства оборони України;
юридичних війн;
публічного адміністрування правового режиму воєнного стану;
правового регулювання цифровізації в умовах забезпечення національної безпеки;
публічної координації захисту прав дитини в сучасних умовах;
модернізації публічного адміністрування в умовах діджиталізації;
інформаційної безпеки як складової національної безпеки;
процесів адаптації законодавства цивільної авіації України до міжнародних та європейських стандартів;
публічного адміністрування в умовах постконфліктної відбудови;
кадрового забезпечення діяльності військових адміністрацій як складової системи національної безпеки;
ролі військових адміністрацій в системі органів публічної влади;
практики запобігання корупції, надання міжнародної гуманітарної допомоги та трудової міграції як складових збереження національної безпеки та ін.
У ході обговорення учасники відзначили:
на необхідність модернізації законодавства в сфері безпеки та публічного адміністрування з урахуванням змін у геополітичній ситуації та розвитку технологій;
важливість впровадження електронних послуг у сфері державного управління для підвищення прозорості та ефективності роботи державних органів;
роль цифрових технологій у модернізації публічного адміністрування задля забезпечення інформаційної безпеки, захисту критичної інфраструктури та національної безпеки в цілому.
Завершенням даного наукового заходу стало
запрошення всіх бажаючих продовжити свої наукові пошуки щодо стану законодавчої бази України у сфері публічного адміністрування та національної безпеки з перспективою представлення їх результатів на науково-практичних конференціях Юридичного факультету Національного авіаційного університету.