Заголовок: Серед студентів НАУ проведено конкурс на знання Конституції України
Дата: 29/06/2022
URL: https://nau.edu.ua/ua/news/2022/6/sered-studentiv-nau-provedeno-konkurs-na-znannya-konstitutsii-ukraini.html
==================================================

28 червня Інформаційно-просвітницький центр з прав людини Юридичного факультету (ЮФ) Національного авіаційного університету провів конкурс серед студентів НАУ на знання Конституції України.
У заході взяли участь:
- проректор з гуманітарної політики та інновацій Світлана Тімкіна;
- декан ЮФ Ірина Сопілко;
- заступник декана факультету з навчально-організаційної роботи Ніна Троцюк;
- завідувач кафедри конституційного і адміністративного права ЮФ Ольга Гусар;
- директор Інформаційно-просвітницького центру з прав людини Олена Макеєва;
- науково-педагогічні працівники університету;
- студенти Юридичного факультету (ЮФ), Факультету міжнародних відносин (ФМВ), Факультету транспорту, менеджменту та логістики (ФТМЛ), Аерокосмічного факультету (АКФ).
З вітальним словом до присутніх звернулася Світлана Тімкіна. Вона наголосила на актуальності організованого заходу, подякувала студентам, які захищають Україну та побажала учасникам успіхів і перемоги.
«Щиро вітаю гостей та учасників з визначним національним святом – Днем Конституції України! Нехай ця урочиста подія сповнює вас життєдайною силою, натхненням, спонукає до новаторських ідей, їх успішної реалізації у професійній царині. Бажаю всім миру і перемоги, успіхів і плідної праці на благо українського народу!», звертаючись до учасників зазначила Ірина Сопілко.
Конкурс складався з трьох раундів. У першому раунді студентам було запропоновано питання на знання загальних засад конституційного ладу України. У другому учасники перевірили свої знання щодо прав, свобод та обов’язків людини й громадянина, системи органів державної влади й структури Конституції України. У третьому раунді конкурсантам було запропоновано проголосили промову «Конституція для мене – це...».
Переможцями стали:
1 місце - Валерія Білявська (ЮФ)
2 місце - Самсон Бакал (ФМВ)
3 місце - Софія Ткачук (ЮФ)
Саме за допомогою таких заходів у здобувачів вищої освіти формується почуття патріотизму та незламності на шляху до перемоги і настання миру на нашій землі.