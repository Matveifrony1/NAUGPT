Заголовок: Нашого цвіту по всьому світу
Дата: 28/04/2015
URL: https://nau.edu.ua/ua/news/2015/4/nashogo-czvitu-po-vsomu-svitu.html
==================================================

22 квітня 2015 року старший викладач кафедри української мови та культури Гуманітарного інституту Т. Чухліб разом зі студентами провела захід, присвячений темі української еміграції «Нашого цвіту по всьому світу». Його учасниками та гостями були студенти з різних інститутів університету.
Ведучі К. Дучкова та П. Соколенко розповіли присутнім про всі хвилі еміграції в Україні, виокремлюючи осередки утворені вихідцями з України у всіх куточках світу: Австралії, Новій Зеландії, Канаді, Південно-Африканській Республіці, Антарктиді тощо. Ю. Литвиненко поінформував присутніх про лауреатів Нобелівської премії, які мали українське коріння. Д. Велько презентував інформацію про «Празьку школу».
Не обійшлося і без літератури та музики. В. Демченко натхненно продекламував вірш С. Пушика «Грудка України», а В. Єремій, Ю. Трач та Є. Захаренко під гітару виконали кілька сучасних пісень. Наприкінці заходу для студентів були проведені два майстер-класи «Плетіння з газет» (майстриня К. Дучкова) та «Ікони з бісеру» (майстриня Н. Хоменко).