Заголовок: Запрошуємо викладачів, аспірантів, студентів НАУ на лекцію співробітниці Національного бюро економічних досліджень
Дата: 22/08/2023
URL: https://nau.edu.ua/ua/news/2023/8/zaproshuemo-vikladachiv-aspirantiv-studentiv-nau-na-lektsiyu-spivrobitnitsi-natsionalnogo-byuro-ekonomichnih-doslidzhen.html
==================================================

22 серпня о 19:00 в онлайн-форматі пройде лекція, яку проведе почесна професорка Стенфордського університету, перша заступниця директора-розпорядника МВФ (2001-2006), головна економістка Світового банку (1982-1986), старша наукова співробітниця Національного бюро економічних досліджень Anne Krueger – «The Current State of the World Trading System».
Під час лекції доповідач розгляне торговельну систему світу, включаючи чинні преференційні торговельні угоди (особливо в рамках Європейського Союзу та НАФТА). Ви дізнаєтесь про головні конфлікти між США та Китаєм у сфері торгівлі, а також про основні проблеми, що виникають у торгівлі під час конфлікту між країнами.
Спікерка проаналізує роль країн, що розвиваються, у світовій торгівлі та відповість на ваші запитання наприкінці лекції.
Експерт Anne Krueger: головна наукова співробітниця в галузі міжнародної економіки Школи передових міжнародних досліджень Університету Джона Гопкінса (з 2007 до тепер). Є почесною професоркою Herald L. Ritch у Стенфордському університеті та старшою науковою співробітницею Національного бюро економічних досліджень.
Була першою заступницею директора-розпорядника МВФ (2001-2006); віцепрезиденткою з економіки та досліджень Світового банку (1982-1986). Обіймала посади професорки в Стенфорді (1992-2001), Університеті Дьюка (1987-1992) та Університеті Міннесоти (1959-1982). Була запрошеною професоркою в таких університетах як: Массачусетський технологічний інститут, Австралійський національний університет, Університет Монаш, Орхуський університет, Інститут міжнародної економіки (Стокгольм) і Північно-Західний університет.
Має багато публікацій з питань міжнародної торгівлі, економічного розвитку та політичної економії торгової політики. Опублікувала кілька книг про Індію, зокрема «Reforming India’s External, Financial and Fiscal Policies» та «Economic Policy Reforms and the Indian Economy».
Написала 10 томів з економічного семінару Східної Азії, опублікованих Чиказьким університетом, та 11 томів дослідницького проєкту «International Trade: What Everyone Needs to Know». Її остання книга — «Міжнародна торгівля: що потрібно знати кожному» (Oxford University Press, 2020 р.).
Зареєструватися
.