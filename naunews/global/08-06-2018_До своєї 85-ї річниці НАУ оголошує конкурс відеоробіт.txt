Заголовок: До своєї 85-ї річниці НАУ оголошує конкурс відеоробіт
Дата: 08/06/2018
URL: https://nau.edu.ua/ua/news/1/6/do-svoei-85-i-richnitsi-nau-ogoloshue-konkurs-videorobit.html
==================================================

З метою популяризації професій авіаційної галузі, а також в рамках відзначення ювілею нашого вишу, Національний авіаційний університет організовує Всеукраїнський конкурс відеоробіт «Вітання Національному авіаційному університету з 85-річчям».
Про це йдеться в листі, направленому НАУ до керівників навчальних закладів України.
Організаторами конкурсу є Національний авіаційний університет та Всеукраїнська молодіжна організація «Серце до серця».
Конкурс проводиться серед учнів 9-11 класів загальноосвітніх, позашкільних закладів, студентів 1-5 курсів професійно-технічних та вищих закладів освіти.
Основна мета конкурсу полягає у популяризації в Україні інженерної освіти у авіаційній галузі, залученні молоді до роботи у авіаційній сфері та піднятті престижу НАУ.
Конкурсні відеороботи мають бути надіслані до 24 вересня 2018 року Організаторам конкурсу на адресу
info@sds.in.ua
.
Переможці конкурсу будуть відзначені цінними подарунками та відповідними дипломами в рамках заходів з відзначення  85-річчя НАУ.
Детальніше з умовами конкурсу можна ознайомитися з документів, розміщених нижче.