Заголовок: Розвиток України як авіаційної держави: правовий аспект
Дата: 14/04/2015
URL: https://nau.edu.ua/ua/news/2015/4/rozvitok-ukraini-yak-aviaczijnoi-derzhavi-pravovij-aspekt.html
==================================================

8 квітня 2015 року в рамках проведення XV Міжнародної науково-практичної конференції молодих вчених та студентів «Політ. Сучасні проблеми науки» в Юридичному інституті відбувся круглий стіл на тему: «Розвиток України як авіаційної держави: правовий аспект».
У засіданні взяли участь: Ірина Сопілко - директор Юридичного інституту, д.ю.н., доцент; Ростислав Калюжний - заступник директора з наукової роботи, д.ю.н., професор; Вікторія Зуєва - координатор по студентській науковій роботі, к.п.н., доцент; Дар’я Бондаренко - голова наукового товариства студентів та аспірантів ЮІ, студенти та аспіранти ЮІ НАУ, Київського університету права при НАН України, Національного університету Державної податкової служби України, Київського національного університету культури і мистецтв.
Учасниками обговорювали актуальні проблеми розвитку України як авіаційної держави, напрями державної політики у сфері цивільної авіації, перспективи розвитку авіаційних послуг, співвідношення норм міжнародного і національного права у галузі цивільної авіації.
Тези доповідей учасників круглого столу увійдуть до збірки матеріалів XV Міжнародної науково-практичної конференції молодих вчених та студентів «Політ. Сучасні проблеми науки».