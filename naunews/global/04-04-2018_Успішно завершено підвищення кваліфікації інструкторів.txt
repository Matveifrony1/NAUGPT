Заголовок: Успішно завершено підвищення кваліфікації інструкторів
Дата: 04/04/2018
URL: https://nau.edu.ua/ua/news/1/4/uspishno-zaversheno-pidvishchennya-kvalifikatsii-instruktoriv.html
==================================================

Згідно укладеного договору між Національним авіаційним університетом та Запорізьким машинобудівним конструкторським бюро «Прогрес» імені Академіка О.Г. Івченка щодо проведення курсів підвищення кваліфікації фахівців на базі Навчально-наукового інституту неперервної освіти успішно завершено перепідготовку групи інструкторів.
КБ «Прогрес» ‑ високотехнологічне підприємство, що входить до Державного концерну «Укроборонпром» та спеціалізується на проектуванні, виробництві, сертифікації, ремонті, випробуванні та становленні серійного виробництва газотурбінних двигунів авіаційного й промислового застосування.
Навчання за програмою «Інструктор (викладач) авіаційного навчального закладу» відбулося наприкінці березня. Програму курсів підвищення кваліфікації розробили викладачі кафедри педагогіки та психології професійної освіти Навчально-наукового гуманітарного, а саме: завідувач кафедри, професор Лузік Е.В. та доценти Каряка І.В., Доценко Л.В. Зміст лекційних та практичних занять розкривають закономірності психолого-педагогічного управління персоналом, який навчається у авіаційних навчальних закладах. Основна тематика курсу: «Основи викладацької майстерності», «Управління навчальної аудиторією», «Психологічні особливості міжособистісної взаємодії в малих групах», «Педагогічні конфлікти та шляхи їх розв’язання», «Особливості управління емоціями людини (інструктора)», «Способи відновлення емоційної рівноваги».
Періодичність підвищення кваліфікації інструкторів регламентується програмою і становить один раз на два роки.
Запрошуємо на курси всіх зацікавлених!
Організаційно-методичне забезпечення здійснюється фахівцями сектору підвищення кваліфікації ННІНО. Телефон для довідок: 406 70 34, e-mail: kpk@nau.edu.ua