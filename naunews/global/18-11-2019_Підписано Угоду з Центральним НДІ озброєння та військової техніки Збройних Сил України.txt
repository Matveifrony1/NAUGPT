Заголовок: Підписано Угоду з Центральним НДІ озброєння та військової техніки Збройних Сил України
Дата: 18/11/2019
URL: https://nau.edu.ua/ua/news/1/11/pidpisano-ugodu-z-czentralnim-ndi-ozbroennya-ta-viyskovoi-tehniki-zbroynih-sil-ukraini.html
==================================================

Ректор Володимир Ісаєнко та проректор з наукової роботи Володимир Харченко обговорили співробітництво у науковій і науково-технічній діяльності з начальником центрального науково-дослідного інституту озброєння та військової техніки Збройних Сил України (ЦНДІ ОВТ ЗС України) Ігорем Чепковим.
За результатами зустрічі підписано Угоду про науково-технічне співробітництво між НАУ та ЦНДІ ОВТ ЗС України, що передбачає спільні дії з впровадження в практику наукових досягнень технічних і технологічних розробок, спільну організацію і проведення круглих столів, конференцій і семінарів та участь у заходах міжнародного військово-технічного співробітництва.