Заголовок: Представники Київського авіаційного інституту на фестивалі «RoboTerra 2025»
Дата: 07/05/2025
URL: https://nau.edu.ua/ua/news/2025/5/23943.html
==================================================

2 травня 2025 року
відбувся масштабний фестиваль науки та робототехніки
«RoboTerra. STEAM інновації: освіта, що розвиває країну»
, який зібрав рекордну кількість учасників з різних областей України. Ключову роль у заході відіграли
представники Київського авіаційного інституту
, які долучилися до оцінювання робіт та підтримки талановитої молоді.
Державний університет «Київський авіаційний інститут» виступив важливим партнером фестивалю, направивши для участі в роботі журі та організації заходу своїх провідних фахівців.
Серед представників КАІ були:
Валентин Протопопов
— начальник Відділу наукового розвитку молоді КАІ, який виступив членом журі та взяв участь у нагородженні переможців;
Олена Нечипорук — завідувачка кафедри інтелектуальних кібернетичних систем Факультету комп’ютерних наук та технологій, докторка технічних наук, професорка КАІ, яка також була членкинею журі та учасницею нагородження переможців;
Артем Берестовий — технік відділу наукового розвитку молоді КАІ, який входив до команди організаторів і долучився до нагородження переможців.
Завдяки участі досвідчених фахівців Київського авіаційного інституту, фестиваль отримав
високий рівень експертної підтримки,
що підкреслює важливість співпраці між вищими навчальними закладами та школами у розвитку STEAM-освіти в Україні.
Фестиваль «RoboTerra» зібрав вражаючу кількість учасників: 275 юних новаторів, 80 досвідчених тренерів та 182 команди з 40 навчальних закладів, що п
редставляли 7 областей України.
За підтримки таких
партнерів
як Lenovo Ukraine, Інжинірингова школа Noosphere, ТОВ IST-Wood-Trade, Logika IT-школа, ТРЦ «Хрещатик-Сіті», Фонд «МХП-Громаді» та LNZ Group, захід сприяв розвитку молодих талантів та інновацій, які є майбутнім технологічного розвитку України.