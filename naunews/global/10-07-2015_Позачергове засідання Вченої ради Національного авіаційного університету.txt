Заголовок: Позачергове засідання Вченої ради Національного авіаційного університету
Дата: 10/07/2015
URL: https://nau.edu.ua/ua/news/2015/7/pozachergove-zasidannya-vchenoi-radi-naczionalnogo-aviaczijnogo-universitetu.html
==================================================

Позачергове засідання Вченої ради, яке відбулося 9 липня 2015 року точніше можна назвати безпрецедентним. Оскільки засідань з таким порядком денним у стінах НАУ не було за всю історію існування університету. Визначальною причиною термінового скликання Вченої ради стала подія, яка знайшла відображення в першому пункті порядку денного ради: Про скасування наказу Міністерства освіти і науки України «Про скасування Статуту Національного авіаційного університету».
На сайті Міністерства освіти України з'явилася інформація про те, що Міністр освіти України С. Квіт своїм наказом скасував свій же наказ, яким він у березні цього року затвердив новий статут НАУ, що відповідав оновленому законодавству та був розроблений і ухвалений з суворим дотриманням усіх процедурних нюансів, враховуючи і експертну оцінку юридичної служби Міністерства освіти України.
Термінове скликання Вченої ради було цілком адекватною реакцією керівництва університету. Адже практично вся діяльність Авіаційного ґрунтується на Статуті.
Червоною ниткою ця проблема проходила і через решту питань порядку денного, доповідачем з яких виступив голова Вченої ради Ярослав Козачок, а саме:
Про припинення перевірок Національного авіаційного університету.
Про оприлюднення списку кандидатів на посаду ректора Національного авіаційного університету та забезпечення прозорості виборів ректора.
В результаті обговорення даних питань було прийняте звернення Вченої ради Національного авіаційного університету до Міністра освіти і науки України С. Квіта.