Заголовок: Відвідування музеїв як складова культурного відпочинку студентів
Дата: 03/11/2014
URL: https://nau.edu.ua/ua/news/2014/10/vidviduvannya-muzeiv-yak-skladova-kulturnogo-vidpochinku-studentiv.html
==================================================

У жовтні 2014 року студенти групи ПР-204 та ПР-302 у супроводі наставників Ганни Омельченко та Юлії Белуги відвідали Музей просто неба «Мамаєва слобода», що дозволяє ознайомитися з давнім побутом і архітектурою українського.
На території Слободи є стародавнє озеро Красуня, з мальовничим острівцем посередині. Також тут є чимало старосвітських хаток, яу і в музеї у Пирогово. Проте у Мамаєвій Слободі хатки відкриті для відвідувачів. В них можна роздивитися інтер’єр у народному стилі, погойдати колиску, роздивитися глиняні горщики. Справжній рай для поціновувачів мистецтва!
Також у жовтні 2014 р. студенти групи ПР-204 у супроводі наставника Ганни Омельченко відвідали Київський музей воскових фігур, де познайомилися з колекцією, яка розміщена в п'яти залах.
Це 60 фігур політичних діячів минулого і сучасності, відомих письменників, популярних акторів і співаків, прославлених спортсменів. Під час цікавої екскурсії студенти ознайомилися з історією створення музею.