Заголовок: Представники Національного авіаційного університету взяли участь у Літній школі для лідерів цифрової трансформації в університетах
Дата: 28/08/2024
URL: https://nau.edu.ua/ua/news/2024/8/predstavniki-natsionalnogo-aviatsiynogo-universitetu-vzyali-uchast-u-litniy-shkoli-dlya-lideriv-tsifrovoi-transformatsii-v-universitetah.html
==================================================

З 12 по 16 серпня
у Львові відбулася Літня школа для лідерів цифрової трансформації в університетах (
Digital Transformation Leaders Summer School)
. Захід був організований Офісом цифрової трансформації спільно з Офісом інновацій Українського католицького університету (УКУ) для профільних проректорів з цифрової трансформації та керівників ІТ-департаментів українських вишів.
Національний авіаційний університет на заході представляли
Вікторія Лукашенко, Наталія Журавель та Володимир Падєрін.
Організатори
поставили амбітну мету — сформувати команду, яка візьме на себе відповідальність за впровадження цифрових інновацій у вищій освіті та системі управління закладами освіти.
Учасники школи ознайомилися
з інструментами ефективної взаємодії із зацікавленими сторонами під час впровадження нових інформаційних систем, вивчили основні аспекти цифрової трансформації на практичних прикладах УКУ.
Програма школи включала
навчання з успішного впровадження систем електронного документообігу, CRM та API у закладах вищої освіти. Особлива увага приділялася сучасним методологіям управління проєктами цифрової трансформації, таким як Design Thinking, Cynefin, Lean та Agile.
Учасники працювали в командах над реальними проєктами
з покращення навчального процесу. Команда, до якої входили представники НАУ, успішно пройшла всі етапи від пошуку проблеми та її фокусування до розробки рішення та його презентації. За результатами роботи команда виборола сертифікат на Smart Collaboration Solutions вартістю до 5000$ для кожного університету-учасника від генерального спонсора Lenovo Ukraine.
«Цифрова трансформація неминуча — будьте готові», — підсумував учасник від НАУ. Здобуті знання та навички допоможуть нашому університету впевнено рухатися шляхом цифровізації освітнього процесу та управління.