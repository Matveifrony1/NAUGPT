Заголовок: Уперше кубок НАУ з футболу
Дата: 23/10/2015
URL: https://nau.edu.ua/ua/news/2015/10/upershe-kubok-nau-z-futbolu.html
==================================================

З 21 вересня по19 жовтня 2015 року на відкритому майданчику спорткомплексу університету вперше був проведений Кубок НАУ з футболу. Головний суддя змагань – старший викладач кафедри фізичного виховання та спортивної підготовки Навчально-наукового Гуманітарного інституту І. Дейнеко.
Змагання проходили за кубковою схемою у три етапи, тобто до наступного етапу проходять команди переможці. У напружених іграх до фінального етапу дійшли збірні команди АКІ, ІАН та ІІДС.
У першої зустрічі АКІ – ІАН з рахунком 0:2 перемогла збірна команда ІАН, у другому матчі ІАН – ІІДС перемогу виборола команда ІІДС з рахунком 3: 0 та в останній грі між командами ІІДС і АКІ перемога дісталася збірної команді АКІ з рахунком 2:1.
З урахуванням особистих зустрічей та забитих голів володарем Кубка НАУ стала збірна команда ІІДС.
Вітаємо гравців команди ІІДС та відповідального за спортивно-масову роботу в ІІДС ст. викладача В. Коротю з перемогою і бажаємо успіхів!
Кафедра фізичного виховання та спортивної підготовки планує проводити такі змагання щороку.