Заголовок: День відкритих дверей в НН ЮІ
Дата: 17/11/2015
URL: https://nau.edu.ua/ua/news/2015/11/den-vidkritix-dverej-v-nn-yui.html
==================================================

14 листопада 2015 року в Навчально-науковому Юридичному інституті пройшов День відкритих дверей.
Розпочався він зі знайомства абітурієнтів та їхніх батьків з директором та завідувачами кафедр інституту. Директор інституту Ірина Сопілко зауважила на додатковій профілізації у галузі повітряного і космічного права та наявності належної матеріально-технічної бази, необхідної для підготовки висококваліфікованих та конкурентноспроможних юристів – методичного кабінету, Зали судових засідань, криміналістичної лабораторії.
Для гостей представники Студентської ради  провели екскурсію, студенти 3 курсу в Залі судових засідань представили судові дебати з розглядом кримінальної справи, а в криміналістичній лабораторії студенти четвертого курсу продемонстрували процедуру зняття відбитків пальців як частини процесуальних дій розслідування злочину.
Завершенням заходу стало відвідування учнями навчального ангару Національного авіаційного університету.
Наприкінці заходу співробітники та студенти інституту висловили побажання побачити нинішніх абітурієнтів першокурсниками Національного авіаційного університету.