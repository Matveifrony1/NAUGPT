Заголовок: Викладачі ЮФ НАУ – організатори міжнародного стажування «Новий світовий правовий порядок: міжнародна комунікація і соціоекономічний вплив (SEITE2023)»
Дата: 06/10/2023
URL: https://nau.edu.ua/ua/news/2023/10/vikladachi-yuf-nau-–-organizatori-mizhnarodnogo-stazhuvannya-noviy-svitoviy-pravoviy-poryadok-mizhnarodna-komunikatsiya-i-sotsioekonomichniy-vpliv-(seite2023).html
==================================================

З 17 по 23 вересня 2023 року к.ю.н., доцент кафедри конституційного і адміністративного права Марина Дей та к.ю.н., доцент кафедри конституційного і адміністративного права та кафедри теорії та історії держави і права Юридичного факультету НАУ Оксана Миронець виступили організаторами VI Міжнародної практичної конференції в ЄС (Хорватія-Польща-Україна), яка проходила в рамках міжнародного стажування «Новий світовий правовий порядок: міжнародна комунікація і соціоекономічний вплив (SEITE2023)».
Співорганізаторами заходу виступили: Університет прикладних наук PAR (Хорватія), Університет Рієки (Факультет менеджменту туризму та гостинності) (Хорватія), Варшавський університет (Центр досліджень міжнародної правової комунікації) (Польща), Національний юридичний університет імені Ярослава Мудрого, E-Science Space (Польща), Центр стратегічних інновацій та прогресивного розвитку (Україна).
Під час стажування учасники обговорили тематики світового порядку, політичних, правових, а також соціально-економічних та технічно-логічних аспектів його функціонування, проблем та перспектив їх вирішення. Ряд науковців, а також практикуючих юристів з Польщі, Хорватії, Італії, Щвейцарії та України представили свої доповіді, а також долучилися до жвавого обговорення актуальних питань стажування.
Захід, керівництвом якого була Марини Дей, охопив кілька країн ЄС, а також проклав місток співробітництва між новими обличчями вітчизняного й іноземного наукової спільноти, вивів наукову дискусію на новий якісний рівень та охопив усі важливі теми й проблематику. Оксана Миронець виступила англомовним модератором стажування та офіційної частини конференції, а також презентувала учасникам свою доповідь «Нові виклики правам людини в умовах нового світового порядку».
Попри війну в Україні, наука продовжує розвиватися, а Юридичний факультет НАУ гідно продовжує посідати вагоме місце серед кращих факультетів світу, освоюючи усе нові горизонти та відкриваючи нові перспективи для процвітання НАУ.