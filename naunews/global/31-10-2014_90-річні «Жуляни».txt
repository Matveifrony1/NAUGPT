Заголовок: 90-річні «Жуляни»
Дата: 31/10/2014
URL: https://nau.edu.ua/ua/news/2014/10/90-richni-zhulyani.html
==================================================

27 жовтня 2014 року студенти факультетів економіки та підприємництва і менеджменту та логістики Інституту економіки та менеджменту НАУ разом зі старшими викладачами кафедри іноземних мов за фахом Гуманітарного інституту Т. Акопян та С. Грицай відвідали міжнародний аеропорт «Жуляни», якому в цьому році виповнилося 90.
Студенти ознайомилися з історією аеропорту, його минулим та майбутньою реалізацію проекту його забудови. Майбутні менеджери та економісти зацікавились обслуговуванням бізнес-польотів на приватних літаках, що саме красувалися на пероні своїми стильними формами.
В терміналі А, де обслуговуються міжнародні регулярні та чартерні перевезення, студенти наживо побачили процедуру реєстрації пасажирів на міжнародні рейси, оперативну роботу працівників аеропорту та служби з обробки багажу. Всім пасажирам екскурсанти побажали приємного польоту та легкої посадки.
Під час таких цікавих та корисних екскурсій плідно поєднується теорія з практикою навчання з фаху.