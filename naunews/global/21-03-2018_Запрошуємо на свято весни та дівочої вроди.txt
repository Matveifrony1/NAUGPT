Заголовок: Запрошуємо на свято весни та дівочої вроди
Дата: 21/03/2018
URL: https://nau.edu.ua/ua/news/1/3/21-go-bereznya-vidbudetsya-konkurs-mis-nau-2018.html
==================================================

21 березня 2018 р., в середу, о 17.00 у Центрі культури та мистецтва НАУ відбудеться подія, без якої вже важко уявити прихід весни. Принаймні, у Національному авіаційному університеті.
Так, так, ідеться про проведення конкурсу «Міс НАУ 2018». У цьому святі поєднується чарівність весни та дівочої вроди. Але не тільки. І кмітливості, і розуму, які будуть представлені в яскравому сяйві неповторних очей конкурсанток. Високе звання «Міс НАУ» виборюватимуть 10 красунь, що були обрані на попередніх етапах конкурсів.
Цього року ними є: Анна Усик (НН АКІ),  Катерина Браткова (НН ІЕБ), Поліна Горова (НН ІМВ),  Владислава Ніколайчук (НН ГМІ), Софія Василюк (НН ФЕБА+ФТТ), Анна Кирпичнікова (НН ЮІ), Олена Герасименко (НН ІАЕТ), Катерина Аніканова (НН ІАП), Оксана Боровик (НН ІКІТ) та Анастасія Савчин (НН ІІДС).
На вас чекає неповторне шоу, виходи у незвичайних образах, танці, конкурс купальників та ще багато цікавого. Приходьте на неперевершене шоу краси та ніжності.
Запрошуємо всіх охочих! Адже, як завжди, це свято весни та дівочої вроди подарує вболівальникам багато гарних вражень, а красуні Авіаційного будуть вдячні вам за підтримку.
Отож, у середу о 17.00 чекаємо на вас у Центрі культури та мистецтва!