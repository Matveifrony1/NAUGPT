Заголовок: НТБ НАУ- флагман технічних бібліотек України
Дата: 26/10/2015
URL: https://nau.edu.ua/ua/news/2015/10/ntb-nau-flagman-texnichnix-bibliotek-ukraini.html
==================================================

23 жовтня 2015 року в Науково-технічній бібліотеці НАУ відбувся науково-практичний семінар «Традиційні та новітні інформаційні технології у сучасній бібліотеці». На семінарі були присутні представники 40 технічних бібліотек та довідково-інформаційних фондів міста Києва, організаційним та методичним центром яких є Державна науково-технічна бібліотека України. Крім того, були присутні представники наукової бібліотеки ім. М. Максимовича КНУ ім. Т.Шевченка та інших бібліотек ВНЗ м. Києва.
З презентаціями виступили к.соц.ком., директор НТБ Вахнован Вікторія Юріївна, к.т.н., доцент, заступник директора з питань інформаційно-технічного забезпечення НТБ Іванкевич Олексій Вікторович, заступник директора з наукової роботи НТБ Шкурко Олена Петрівна. Висвітлювалися питання щодо основних тенденцій розвитку Науково-технічної бібліотеки НАУ, сучасних інформаційних ресурсів, особливостей інноваційної діяльності в умовах впровадження та удосконалення СМЯ. Завідувачі відділів НТБ ознайомили присутніх з новими технологіями у роботі своїх підрозділів. Під час проведення семінару відбувся обмін досвідом та обговорення перспектив співпраці бібліотек; також була представлена виставка літератури з питань бібліотечної справи та науково-інформаційної діяльності «Бібліотека. Наука. Інновації».