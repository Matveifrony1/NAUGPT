Заголовок: Національний авіаційний університет продовжує співпрацю з Дипломатичною академією України
Дата: 19/10/2021
URL: https://nau.edu.ua/ua/news/2021/10/natsionalniy-aviatsiyniy-universitet-prodovzhue-spivpratsyu-z-diplomatichnoyu-akademieyu-ukraini.html
==================================================

Декан Факультету міжнародних відносин (ФМВ) Національного авіаційного університету Юрій Волошин провів робочу зустріч з директором Дипломатичної академії України імені Геннадія Удовенка при Міністерстві закордонних справ Геннадієм Надоленком.
Сторони обговорили подальше співробітництво в рамках раніше підписаного між Національним авіаційним університетом і Дипломатичною академією Меморандуму про взаєморозуміння.
Юрій Волошин висловив щирі сподівання на плідне співробітництво, визначивши серед головних напрямів співпраці – сприяння підвищенню якості підготовки студентів-міжнародників для роботи на дипломатичній службі та актуалізації набутих знань на практиці.
Під час зустрічі, досягнуто домовленості про наступне:
- спільну роботу в напрямках академічної доброчесності та академічної мобільності студентів та науковців;
- проведення майстер-класів, зустрічей і семінарів для студентів університету;
- участь студентів ФМВ НАУ у просвітницьких і навчально-наукових заходах, що проводитиме Академія;
- обмін навчальними матеріалами щодо підготовки дипломатичного персоналу тощо.