Заголовок: Інститут аеропортів ЗАПРОШУЄ
Дата: 12/02/2015
URL: https://nau.edu.ua/ua/news/2015/2/institut-aeroportiv-zaproshue.html
==================================================

14 лютого 2015 року у Інституті аеропортів розпочинається державна атестація випускників денного навчання освітньо-кваліфікаційних рівнів «Спеціаліст», «Магістр» у формі захисту дипломних проектів та дипломних робіт зі спеціальності 7/8.06010203 «Дизайн архітектурного середовища» зі спеціалізації 7/8.06010203.01 «Архітектурний дизайн».
Головою ДЕК ОКР «Спеціаліст» призначено Володимира Гусакова – президента Національної спілки архітекторів України, к. техн. н., а головою ДЕК ОКР «Магістр» Віктора Тімохіна – зав. кафедри дизайну архітектурного середовища Київського національного університету будівництва і архітектури, д. арх., професора.
До складу ДЕК також увійшли Ю. Дорошенко, д. техн. н., професор, зав. кафедри архітектури НАУ; О. Трошкіна зав. кафедри основ архітектури та дизайну, к. арх., доцент; Л. Бармашина, к. арх., доцент кафедри містобудування; О. Семикіна, доцент кафедри архітектури, к. арх.., доцент. Секретар комісії – О. Войцехівська, зав. лабораторії кафедри архітектури.
Захисти дипломних робіт і дипломних проектів триватимуть до 21 лютого 2015 року. З науковими та творчими ідеями студентів можна ознайомитися у виставковій залі ІАП (ауд. 8.002).