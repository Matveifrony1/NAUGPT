Заголовок: Авіація об’єднує народи світу
Дата: 05/10/2016
URL: https://nau.edu.ua/ua/news/2016/10/aviatsiya-ob’ednue-narodi-svitu.html
==================================================

27 вересня 2016 року в Монреалі (Канада), професор, директор інституту IKAO НАУ Галина Суслова у складі делегації від України взяла участь у 39 сесії Генеральної Асамблеї  Міжнародна організація цивільної авіації (IСAO).
Асамблея є одним із наймасштабніших заходів подібного роду, який за більш, ніж 70-річну діяльність ICAO з організації глобальної співпраці і розвитку в галузі повітряного транспорту, проводиться один раз на 3 роки та обговорює найважливіші питання діяльності цієї міжнародної організації, яка є агенцією ООН.
39 сесію Генеральної Асамблеї офіційно відкрили Президент Ради ICAO Олумуіва Бенард Аліу, Міністр транспорту Канади Марк Гарно, Прем’єр-міністр Квебека Філіп Куйяр та мер Монреалю Дені Кодер.
На Асамблеї ICAO були акредитовані понад 800 делегатів з 184 країн світу, а саме: міністри, керівники авіаційних адміністрацій, дипломати та експерти ICAO. Обговорювалися питання авіаційної безпеки,  боротьби з тероризмом, підготовки та перепідготовки авіаційних спеціалістів, охорони навколишнього середовища.