Заголовок: В НАУ проіндексовано та виплачено у повному обсязі стипендії студентам і аспірантам на суму понад 8 млн. гривень
Дата: 30/09/2016
URL: https://nau.edu.ua/ua/news/2016/9/v-nau-proindeksovano-ta-viplacheno-u-povnomu-obsyazi-stipendii-studentam-i-aspirantam-na-sumu-ponad-8-mln-griven.html
==================================================

За офіційними відомостями бухгалтерії НАУ, у вересні всім студентам та аспірантам своєчасно та в повному обсязі сплачено стипендії на загальну суму 8 031 600 гривень.  При цьому розмір стипендій проіндексовано та приведено у повну відповідність з діючими вимогами в інтересах отримувачів. Також нагадуємо, що в НАУ забезпечено право вибору банківської установи для обслуговування грошових операцій. Так, студенти та аспіранти можуть обирати між двома державними банками  - Укргазбанк і Ощадбанк, і комерційними – Укрсиббанк та Приватбанк.
При цьому кожен студент має право обрати будь-який банк із названих, але з урахуванням необхідності своєчасного перерахування бухгалтерією НАУ коштів на відповідні карткові рахунки, доцільно та бажано студентам у межах навчальних груп приймати консолідоване рішення щодо обраної банківської установи.
Організаційно-консультативну допомогу з цього питання можна отримати від відповідальних за роботу зі студентами, які активно працюють в усіх ННІ НАУ, в тому числі в співпраці з бухгалтерією.