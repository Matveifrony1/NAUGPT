Заголовок: У НАУ відбулась XІІ Міжнародна науково-практична конференція «Авіаційна та екстремальна психологія у контексті технологічних досягнень»
Дата: 20/04/2021
URL: https://nau.edu.ua/ua/news/2021/4/u-nau-vidbulas-xii-mizhnarodna-naukovo-praktichna-konferentsiya-aviatsiyna-ta-ekstremalna-psihologiya-u-konteksti-tehnologichnih-dosyagnen.html
==================================================

15-16 квітня 2021 року кафедра авіаційної психології Факультету лінгвістики та соціальних комунікацій НАУ провела XІІ Міжнародну науково-практичну конференцію «Авіаційна та екстремальна психологія у контексті технологічних досягнень».
Захід пройшов в онлайн-форматі - у рамках четвертого Міжнародного симпозіуму «Соціокультурний дискурс глобалізованого світу: наука, освіта, комунікація».
Участь у конференції взяли 135 науковців з України та світу.
Співорганізаторами заходу виступили вищі навчальні заклади з Литви, Польщі, Туреччини, Португалії, Швеції, Швейцарії, Азербайджану та із різних куточків України.
Мета проведення Міжнародної конференції полягала у приверненні уваги міжнародної спільноти психологів до особливостей людського фактору в авіації та в інших екстремальних напрямах.
Учасників конференції привітали радник ректора з наукових питань у Національному авіаційному університеті Романенко Євген Олександрович та декан Факультету лінгвістики та соціальних комунікацій Національного авіаційного університету Ладогубець Наталія Віталіївна. Модератором пленарного засідання стала завідувач кафедри авіаційної психології Помиткіна Любов Віталіївна.
З доповідями виступили: доктор педагогічних наук, професор, проректор з наукової роботи Мелітопольського державного педагогічного університету імені Богдана Хмельницького Москальова Людмила Юріївна, доктор психологічних наук, доцент, заступник завідувача науково-дослідної лабораторії психологічного забезпечення Державного науково-дослідного інституту МВС України Бойко-Бузиль Юлія Юріївна, кандидат технічних наук, доцент кафедри авіаційної психології Факультету лінгвістики та соціальних комунікацій, пілот-інструктор Центру льотної підготовки Національного авіаційного університету Горський Олексій Миколайович, завідувач сектору інформаційного забезпечення Національного бюро з розслідування авіаційних подій та інцидентів (НБРЦА) Борцов Микола Валентинович. Участь в засіданні взяли представники Політехнічного Інституту Порталегре (Португалія) та представник Факультету психології Бінгольського університету Туреччини.
Протягом 2-х днів конференції, учасники змогли взяти участь у роботі секцій та заходах для молодих учених і студентів.
Були проведені онлайн-тренінги, зокрема, випускницею кафедри авіаційної психології НАУ, дитячим психологом, експертом Destination Imagination (Всеукраїнської олімпіади креативності) Клюзко Катериною - з теми «Розвиток резильєнтності підлітків під час дистанційного консультування у когнітивно-поведінковому підході». Викладач НАУ та аспірантка кафедри авіаційної психології Кравченко Юлія, своєю чергою, підготувала та провела тренінг на тему: «Поведінка у стресових ситуаціях».
Із програмою, матеріалами та сертифікатами учасників конференції можна детально ознайомитися за
посиланням
.