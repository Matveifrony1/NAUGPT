Заголовок: Студенти ФМВ НАУ взяли участь у відкритому заході команди HR Gov Club
Дата: 10/02/2023
URL: https://nau.edu.ua/ua/news/2023/2/studenti-fmv-nau-vzyali-uchast-u-vidkritomu-zahodi-komandi-hr-gov-club.html
==================================================

На запрошення радниці Прем’єр-міністра України (2019-2020), проектного менеджера, засновниці HR GOV Club Світлани Котляревської студенти факультету міжнародних відносин НАУ долучилися до першого відкритого заходу команди HR Gov Club у 2023 році, головною метою якого є залучення талановитої молоді до роботи у державному секторі.
Серед спікерів заходу :
- заступник Голови Фонду державного майна України з питань цифрового розвитку, цифрових трансформацій і цифровізації Денис Шугалій;
- заступник Міністра молоді та спорту України з питань цифрового розвитку, цифрових трансформацій і цифровізації Віталій Лавров;
- заступниця міністра з питань цифрового розвитку, цифрових трансформацій і цифровізації Міністерства культури та інформаційної політики України Анастасія Бондар,
Доповідачі розповіли про свій професійний шлях й те, які задачі та виклики стоять перед ними, як у CDTO на державній службі.