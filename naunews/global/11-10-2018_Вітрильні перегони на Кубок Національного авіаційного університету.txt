Заголовок: Вітрильні перегони на Кубок Національного авіаційного університету
Дата: 11/10/2018
URL: https://nau.edu.ua/ua/news/1/10/vitrilni-peregoni-na-kubok-natsionalnogo-aviatsiynogo-universitetu.html
==================================================

13–14 жовтня 2018 року на акваторії Канівського водосховища, поблизу міста Українка відбудеться XХІV Всеукраїнська вітрильна регата «Південна варта», яку щорічно проводить яхт-клуб «Південний» Національного авіаційного університету. Цьогорічна регата приурочена 85-річчю НАУ.
В регаті планують взяти участь близько 60 екіпажів з Києва, Вишгорода, Славутича, Переяслав-Хмельницького, Українки, а також Черкаської, Полтавської та Кіровоградської областей.
Національний авіаційний університет представлятимуть яхти «Фокус», «Оса», «Полонез», «Еос» та «Ост», команди яких складаються із викладачів, студентів та випускників університету.
Розклад перегонів
:
13 жовтня 2018 р. (перший перегоновий день)
11:30 Урочисте відкриття регати, збори капітанів, брифінг
12:30 Старт перших перегонів.
14 жовтня 2018 р. (другий перегоновий день)
09:00 Старт других перегонів.
13:00 – 14:00 Урочисте закриття та нагородження переможців змагань “ПІВДЕННА ВАРТА - 2018”.