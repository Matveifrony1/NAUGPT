Заголовок: Студенти та викладачі Юридичного факультету прослухали лекцію суддів Конституційного Суду України
Дата: 30/01/2024
URL: https://nau.edu.ua/ua/news/2024/1/studenti-ta-vikladachi-yuridichnogo-fakultetu-prosluhali-lektsiyu-suddiv-konstitutsiynogo-sudu-ukraini.html
==================================================

25 січня 2024
року відбулася лекція суддів Конституційного Суду України на тему
«Суддя і штучний інтелект: переваги, виклики, загрози».
Це була перша лекція у рамках запланованого на 2024 рік циклу виступів суддів КСУ.
Лекцію провели суддя Конституційного Суду України
Галина Юровська
та суддя КСУ, представник України в Консультативній раді європейських суддів
Віктор Городовенко
.
У заході взяли участь викладачі, студенти спеціальностей 081 «Право» та 262 «Правоохоронна діяльність», а також аспіранти факультету.
Під час лекції судді розповіли про можливості використання інформаційних технологій та штучного інтелекту в судочинстві. Зокрема, наголосили на принципах Європейської етичної хартії щодо штучного інтелекту в судовій системі — повага до прав людини, прозорість, неупередженість та ін.
Крім того, лектори звернули увагу присутніх на особливості застосування штучного інтелекту суддями, наголосивши на головній ролі судді та його персональній відповідальності у разі застосування штучного інтелекту у своїх дослідженнях чи роботі.
«Штучний інтелект — це сімейство технологій, що швидко розвивається і може принести широкий спектр економічних і соціальних переваг у всьому спектрі галузей промисловості та соціальної діяльності. Покращуючи прогнозування, оптимізуючи операції та розподіл ресурсів, а також персоналізуючи надання послуг, використання штучного інтелекту може сприяти соціально та екологічно корисним результатам і надавати ключові конкурентні переваги компаніям та європейській економіці», —
зазначила пані Галина.
Детальніше про захід за
посиланням
.
Лекцію також можна переглянути
на YouTube-каналі Конституційного Суду України за
посиланням
.