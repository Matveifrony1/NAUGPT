Заголовок: Для студентів НАУ проведено вебінар «Співбесіда англійською. Як звучати впевнено та отримати бажаний оффер»
Дата: 17/12/2021
URL: https://nau.edu.ua/ua/news/2021/12/dlya-studentiv-nau-provedeno-vebinar-spivbesida-angliyskoyu-yak-zvuchati-vpevneno-ta-otrimati-bazhaniy-offer.html
==================================================

Професор із США Браян Ланденберг провів для студентів Факультету міжнародних відносин (ФМВ) Національного авіаційного університету онлайн-вебінар «Співбесіда англійською. Як звучати впевнено та отримати бажаний оффер».
Лектор розповів:
- про підготовку до співбесіди;
- коректну поведінку з роботодавцем;
- як зберігати спокій та не нервувати.
Брайан Ланденберг поділився технікою STAR (Situation Task Action Result), що допомагає у вирішенні поставлених задач і їх структуризації. Він зазначив, що важливо фокусуватися на своїх сильних сторонах, сміливо про них заявляти та працювати над недоліками.
Професор зауважив, що під час співбесіди важливо бути ініціативними й відкритими та наголосив, що перед співбесідою обов'язково потрібно цікавитися компанією, куди хочете влаштуватись, вивчити офіційний сайт і сторінки у соціальних мережах – це допоможе наблизитись до отримання посади.
Студенти взяли активну участь в обговоренні та отримали відповіді на цікаві для них запитання – зарплатні очікування, сучасні тенденції працевлаштування та процес інтерв'ю.
Зустріч було організовано за сприяння Empire English School, що надає послуги корпоративного навчання англійської мови будь-якого рівня, із залученням професійних викладачів та носіїв мови.