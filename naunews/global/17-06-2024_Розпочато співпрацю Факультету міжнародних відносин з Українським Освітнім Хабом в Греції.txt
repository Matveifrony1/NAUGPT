Заголовок: Розпочато співпрацю Факультету міжнародних відносин з Українським Освітнім Хабом в Греції
Дата: 17/06/2024
URL: https://nau.edu.ua/ua/news/2024/6/rozpochato-spivpratsyu-fakultetu-mizhnarodnih-vidnosin-z-ukrainskim-osvitnim-habom-v-gretsii.html
==================================================

Декан Факультету міжнародних відносин
Юрій Волошин
провів робочу зустріч з координаторкою Українського Освітнього Хабу в Греції
Марією Іванченко.
Український освітній Хаб в Греції входить до Мережі Українських Освітніх Хабів. Цей проєкт створено Міністерством освіти і науки України у співпраці з Асоціацією інноваційної та цифрової освіти
. Діяльність Хабу включає
онлайн- та офлайн-тренінги, заняття з англійської та грецької мов, різноманітні курси, воркшопи з навичок, а також інші культурні та освітні заходи.
Під час робочої зустрічі
визначено ключові напрями взаємодії
— сприяння проведенню практик студентів-міжнародників задля вивчення новогрецької мови як другої іноземної, організація спільних освітніх та культурних заходів, налагодження комунікацій у студентському середовищі між країнами.
Головним результатом зустрічі стало
розроблення дорожньої карти майбутнього довготривалого співробітництва у сфері підготовки здобувачів вищої освіти усіх рівнів, обговорення робочого
проєкту угоди про співпрацю
між Факультетом міжнародних відносин та Українським Освітнім Хабом в Греції.