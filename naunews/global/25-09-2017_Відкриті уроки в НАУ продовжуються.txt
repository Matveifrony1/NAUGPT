Заголовок: Відкриті уроки в НАУ продовжуються
Дата: 25/09/2017
URL: https://nau.edu.ua/ua/news/2017/9/vidkriti-uroki-v-nau-prodovzhuyutsya.html
==================================================

23 вересня 2017 року викладачі кафедри базових і спеціальних дисциплін Навчально-наукового інституту неперервної освіти продовжили знайомити майбутніх абітурієнтів та їх батьків із особливостями та специфікою підготовки до загальнонаціонального ЗНО на підготовчому відділенні громадян України.  Перед початком відкритих уроків заступник директора ННІНО С. Черіпко продемонстрував присутнім презентацію Національного авіаційного університету та вручив кожному з них випуски газети «Авіатор» із яких завжди можна почерпнути повну інформацію про історичне минуле та сьогодення університету.
На відкритих уроках з математики, фізики, української мови та літератури  викладачі звернули увагу присутніх на особливостях виконання тестових завдань на різних етапах навчання на підготовчому відділенні, а саме: під час вивчення нового матеріалу; під час перевірки знань (тестові завдання різної форми для поетапного контролю, тематичні та підсумкові тестові завдання); для закріплення нового матеріалу (індивідуальні й групові тестові вправи) та домашнє завдання (тестові завдання для самоконтролю).
30 вересня 2017 року з 10.00 запрошуємо бажаючих одинадцятикласників та їх батьків відвідати безкоштовні відкриті уроки (корпус 8, ауд. 104) і сподіваємось, що значна більшість випускників–2018 року, з метою якісної підготовки до загальнонаціонального ЗНО, обере саме підготовче відділення громадян України Навчально-наукового інституту неперервної освіти, заняття на якому розпочинаються з 2 жовтня 2017 року.