Заголовок: Українське правосуддя руками студентів-іноземців
Дата: 18/12/2017
URL: https://nau.edu.ua/ua/news/2017/12/ukrainske-pravosuddya-rukami-studentiv-inozemtsiv.html
==================================================

8 грудня 2017 року під керівництвом старшого викладача кафедри конституційного і адміністративного Навчально-наукового юридичного інституту Оксани Миронець було проведено показове судове засідання з розгляду справи про адміністративне правопорушення за участю студентів-іноземців.
Захід відвідала проректор з навчально-виховної роботи НАУ Тамара Іванова, яка закцентувала увагу присутніх на важливості подібних заходів для майбутньої міжнаціональної співпраці, реформування процесів навчання у ключі студентоцентризму та вироблення індивідуального освітнього шляху університетом на тлі загальноглобалізаційних процесів в освітній сфері.
Серед учасників заходу були представлені: Федеративна Республіка Нігерія (студенти Навчально-наукового аерокосмічного інституту: Джарумай Джошуа – суддя судового засідання, Емеорді Ісреаль Чуквума – полісмен в адміністративній справі, Віктор Оче Огбодо – сторона в адміністративній юридичній справі, аспірантка Навчально-наукового інституту екологічної безпеки Адений Крисчиана Олувачосін – свідок в адміністративній справі), Туреччина (студент Навчально-наукового інституту аеронавігації Екен Екрем – сторона в адміністративній справі), Єгипет (студент Навчально-наукового аерокосмічного інституту Рафік Тамер Ессам – адвокат в адміністративній справі), Україна (студентка Факультету транспортних технологій Христина Мосійчук  – секретар судового засідання).
Проведення такого заняття в реальних умовах дуже сподобалось студентам-іноземцям, адже вони вперше змогли продемонструвати свої юридичні таланти, отримані при підготовці та проведені показового судового процесу.