Заголовок: Всеукраїнська науково-практична конференція «Актуальні проблеми медичного права: професійний погляд»
Дата: 03/12/2018
URL: https://nau.edu.ua/ua/news/1/12/vseukrainska-naukovo-praktichna-konferentsiya-aktualni-problemi-medichnogo-prava-profesiyniy-poglyad.html
==================================================

Кафедра міжнародного права Інституту міжнародних відносин НАУ спільно із кафедрою конституційного права юридичного факультету КНУ ім. Т. Шевченка провела всеукраїнську науково-практичну конференцію «Актуальні проблеми медичного права: професійний погляд». Конференція організована за підтримки Міністерства охорони здоров'я України, Міністерства освіти і науки України та Всеукраїнської громадської організації «Асоціації українських правників».
Під час роботи конференції розглянули питання системного реформування сектору охорони здоров'я як нового шляху і можливості для розвитку медичного права України, правомірність проведення судово-медичних експертиз територіальними бюро судово-медичних експертиз, запровадження нового механізму із захисту прав пацієнта і лікаря, створення професійної школи з підготовки кадрів в галузі медичного права та інші.
На конференції відзначено, що в останні роки спостерігається активна співпраця між представниками вищої школи та практиками різних медичних та юридичних спеціальностей щодо розбудови медичного права України, утворення нових структурних підрозділів при навчальних закладах із підготовки фахівців зазначеного спрямування.
Всі учасники конференції наголосили на необхідності сприяння розвитку медичного права України, особливо в умовах реформи сфери охорони здоров'я України на засадах верховенства права, соціальної справедливості і турботи про збереження здоров'я Українського народу.