Заголовок: Поліпшення якості авіаційної медицини – вимога часу
Дата: 25/09/2015
URL: https://nau.edu.ua/ua/news/2015/9/polipshennya-yakosti-aviaczijnoi-mediczini-–-vimoga-chasu.html
==================================================

24 вересня 2015 року сектором авіаційної медицини ДАА про­ведено робочий семінар з головними лікарями авіаційних медичних центрів ЦА України «Актуальні питання щодо удосконалення діяльності авіаційних медичних центрів з метою поліпшення якості надання ними послуг та підвищення рівня авіаційної безпеки в Україні до 2020 року». Учасники семінару взяли активну участь у обговоренні Указу  Президента України «Про рішення Ради національної безпеки і оборони України від 20 липня 2015 року «Про заходи щодо захисту національних інтересів України в галузі авіації», де окремим рядком йдеться про необхідність вжиття заходів орієнтованих на поліпшення діяльності авіаційних навчальних закладів, авіаційних медичних центрів з метою поліпшення якості надання ними послуг та підвищення рівня авіаційної безпеки.
Національний авіаційний університет представляв головний лікар АМЦ, вповноважений АМЕ, президент Української асоціації авіаційно-космічної медицини, лікар вищої кваліфікаційної категорії Вадим Петлін.