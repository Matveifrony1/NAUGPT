Заголовок: Засідання вченої ради ФЛСК
Дата: 12/12/2023
URL: https://nau.edu.ua/ua/news/2023/12/zasidannya-vchenoi-radi-flsk.html
==================================================

12 грудня відбулося засідання вченої ради факультету лінгвістики та соціальних комунікацій Національного авіаційного університету. Засідання розпочалося з приємної події – декан факультету Наталія Ладогубець особисто вручила Орден «Сила милосердя» від Білогородської сільської ради доценту кафедри фізичного виховання та спортивної підготовки
Наталії Орленко
за вірне та віддане служіння заради безпеки Білогородської громади, за активну громадянську позицію під час дії воєнного стану, вагомий особистий внесок у проведення навчальних заходів серед цивільного населення «Домедична допомога в умовах бойових дій».
Ключовим питанням засідання був вже традиційний наприкінці календарного року звіт заступника декана з наукової та міжнародної діяльності
Анжеліки Кокарєвої
. У своєму звіті Анжеліка Миколаївна провела глибокий аналіз науково-дослідної та міжнародної діяльності факультету за 2023 рік, окреслила головні здобутки кафедр та факультету в цілому, надала детальну інформацію щодо стану студентської науки на факультеті, роботи гуртків, наукових заходів для здобувачів, освітнього проєкту Solft Skills для здобувачів вищої освіти, проєктів «Як жити це життя?» та «Green Friday» від молоді ТМУ.
На підставі представлених результатів за відмінні показники наукової та міжнародної діяльності та за вагомий внесок у розвиток науки та відданість спільній праці грамотами від декана факультету було нагороджено колективи кафедр:
І місце
–
іноземних мов і перекладу
(завідувач – доктор педагогічних наук, професор Олена Ковтун);
ІІ місце
–
філософії
(завідувач – доктор філософських наук, професор Любов Дротянко);
ІІІ місце
–
авіаційної психології
(в.о. завідувача – доктор психологічних наук, професор Лада Яковицька)
та іноземних мов за фахом
(завідувач – кандидат філологічних наук, професор Олександра Акмалдінова).
Крім того, було відзначено роботу усіх кафедр у різних номінаціях. В номінації «Наукові традиції» перемогла кафедра фізичного виховання та спортивної підготовки, «Міжнародна діяльність» – кафедра історії та документознавства, «Фундаментальність наукових досліджень» – кафедра педагогіки та психології професійної освіти, «Лідери студентської науки» – кафедра англійської філології і перекладу, «Збереження наукових традицій» – кафедра української мови та культури та «Науковий прогрес» – кафедра соціальних технологій.
Розглядалися й інші питання: взаємодія зі стейхолдерами, рекомендації до друку монографії та матеріалів Всеукраїнських «філософських читань».
Наприкінці засідання Наталія Ладогубець висловила щиру вдячність усім працівникам за професіоналізм, побажала натхнення, нових можливостей і вагомих здобутків у 2024 році та закликала ще більше згуртуватись та працювати разом для досягнення нових висот.