Заголовок: Зустріч з представниками «МАУтехнік»
Дата: 04/03/2020
URL: https://nau.edu.ua/ua/news/2020/berezen/zustrich-z-predstavnikami-mautehnik.html
==================================================

Представники ТОВ «МАУтехнік»: директор з якості Володимир Поліщук та начальник відділ підготовки персоналу до технічного обслуговування Олександра Тризна зустрілись з студентами та викладачами НАУ. Організатор – кафедра конструкції літальних апаратів Аерокосмічного факультету.
Участь у зустрічі взяли студенти і викладачі Аерокосмічного факультету, Факультету аеронавігації, електроніки та телекомунікацій, а також представники Управління регулювання діяльності державної авіації України Міністертва оборони України, відокремленого структурного підрозділу «Центр авіаційної підготовки та сертифікації» (ДП «Украерорух») та Навчального центру «Організація з підготовки до технічного обслуговування» (НАУ).
Володимир Поліщук розповів історію становлення МАУтехнік та перспективи подальшого розвитку компанії. Він зазначив, що організація знаходиться на завершальному етапі отримання сертифікату Європейської Агенції Безпеки Авіації (EASA), що значно підвищить попит на послуги з технічного обслуговування літаків у іноземних операторів літаків в регіоні.
Олександра Тризна розповіла про особливості роботи у провідній організації з технічного обслуговування повітряних суден в Україні. Також вона ознайомила з вимогами до персоналу «МАУтехнік» відповідно до вимог Державної авіаційної служби України та EASA.