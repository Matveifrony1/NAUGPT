Заголовок: День НАУки для слухачів Малої повітряної академії
Дата: 27/02/2019
URL: https://nau.edu.ua/ua/news/2019/2/den-nauki-dlya-sluhachiv-maloi-povitryanoi-akademii.html
==================================================

Центр обдарованої учнівської молоді Інституту інноваційних освітніх технологій (ННІІОТ) провів «День НАУки» для слухачів льотно-штурманських гуртків Малої повітряної академії Солом’янського району м. Києва, що навчаються у 8–10 класах.
Для учнів організували екскурсію до аеродинамічної труби, де вони детально дізналися про вивчення диффузорних течій і напівобмежених струменевих течій; мали змогу запитати як відбувається політ літака та яку роль відіграють крила.
Науковий співробітник кафедри аеродинаміки та безпеки польотів літальних апаратів АКІ Валерій Орлянський провів наукову лекцію на тему «Наукові дослідження в аеродинамічних трубах», де вони могли задати запитання, які їх цікавили: Чому літак літає? Що його підіймає? Хто та як ним керує та які закони фізики спрацьовують під час польотів?
Директор Інституту інноваційних освітніх технологій Наталія Муранова розповіла слухачам Малої повітряної академії про діяльність НАУ. Учасників заходу запросили на Дні відкритих дверей університету, на підготовку до ЗНО та до участі в інших цікавих профорієнтаційних проектах.
Центр обдарованої учнівської молоді ННІІОТ чекає на нові замовлення у репрезентованих заходах від учнівської молоді, закладів середньої, професійно-технічної, позашкільної освіти та наукових учнівських центрів.
За детальною інформацією звертайтесь за тел.: (044)406–72–09, 406–74–15. Електронна адреса: оbdarovana@nau.edu.ua. Сайт: http://iiot.nau.edu.ua.