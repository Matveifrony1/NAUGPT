Заголовок: НАУ – перший в Україні ВНЗ, з яким підписав Угоду про співпрацю університет Республіки Індонезія
Дата: 26/04/2016
URL: https://nau.edu.ua/ua/news/2016/4/nau-pershij-v-ukraini-vnz-z-yakim-pidpisav-ugodu-pro-spivpraczyu-universitet-respubliki-indoneziya.html
==================================================

26 квітня 2016 року в Національному авіаційному університеті відбулася зустріч з Послом Республіки Індонезії пані Нінік та представниками Індонезійського університету «Тelkom». До складу делегації  входили Консул Посольства Республіки Індонезії Норвін Анвар, директор «Telkom graduate school» Даде Нурянах, асистент «Telkom graduate school» Флоріта Діана Сарі.
В. о. ректора НАУ Володимир Харченко привітав гостей у стінах університету та ознайомив гостей з його діяльністю. Потім відбулася подія, яка має особливе значення в налагодженні міжнародної співпраці не тільки НАУ, а й України. Володимир Харченко поставив свій підпис під Угодою про співпрацю з Індонезійським університетом «Тelkom». Підкреслимо, що НАУ став першим ВНЗ в Україні, з яким таку угоду підписав індонезійський університет. Важливість події підкреслює участь у процедурі Посла Республіки Індонезії пані Нінік.
Від НАУ на зустрічі були присутні проректор з розвитку та міжнародних зв’язків Олександр Авдєєв, декан по роботі з іноземними студентами Ольга Шевченко, директор Навчально-наукового Гуманітарного інституту Артур Гудманян, завідувач кафедри української мови та культури ННГМІ Ірина Бурлакова та організатор зустрічі старший викладач кафедри української мови та культури ННГМІ Наталя Романченко.
На зустрічі були проведені переговори, окреслені пріоритетні напрямки співпраці, згідно з якими розроблятимуться конкретні плани роботи.