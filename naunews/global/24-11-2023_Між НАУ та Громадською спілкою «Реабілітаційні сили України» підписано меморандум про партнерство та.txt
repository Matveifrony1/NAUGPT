Заголовок: Між НАУ та Громадською спілкою «Реабілітаційні сили України» підписано меморандум про партнерство та співпрацю
Дата: 24/11/2023
URL: https://nau.edu.ua/ua/news/2023/11/mizh-nau-ta-gromadskoyu-spilkoyu-reabilitatsiyni-sili-ukraini-pidpisano-memorandum-pro-partnerstvo-ta-spivpratsyu.html
==================================================

Сьогодні в Національному авіаційному університеті відбулася зустріч Голови реорганізаційної комісії, в.о. ректора Шульги Володимира Петровича з Головою Громадської спілки «Реабілітаційні сили України» Дубініним Ігорем Сергійовичем під час якої відбулось підписання Меморандуму про партнерство та співпрацю.
У зустрічі також взяли участь Пономаренко Олександр Васильович, начальник відділу корпоративного управління НАУ, Дацун Олена Вікторівна, старший викладач кафедри педагогіки та психології професійної освіти ФЛСК НАУ, психотерапевт, кризовий психолог та Кокарєва Анжеліка Миколаївна — заступник декана з наукової та міжнародної діяльності, професор кафедри педагогіки та психології професійної освіти ФЛСК НАУ, практичний психолог та інші представники ГО — Ворончихін Дмитро, Цісар Романа, Неляпіна Марія, які обговорили наявність в НАУ програми психологічної реабілітації поранених засобами арттерапії, яка вже застосовується на практиці.
Представники спілки підтвердили можливість залучення наших фахівців НАУ до реабілітаційної роботи та проходження студентами навчальних практик.
Метою підписання цього Меморандуму є консолідація зусиль і реалізація заходів, спрямованих на розбудову системи реабілітації в Україні задля відновлення життєвого потенціалу українців, у тому числі шляхом поглиблення співробітництва у сфері благодійної діяльності із дотриманням вимог бюджетного законодавства.
Сторони взаємодіють на принципах рівноправності, поваги, відкритості та доброчесності та мають розробити та ухвалити План взаємодії у сфері реабілітації як документ, що визначає основні напрямки спільних дій та мобілізувати експертний потенціал сторін для формування якісних ініціатив, спрямованих на розв'язання проблем у розвитку реабілітаційної та благодійної сфери в Україні.
Напрямами співробітництва визначено:
- обмін інформацією про плани діяльності, проєкти і програми в галузі розбудови системи реабілітації в Україні;
- проведення спільних заходів: круглих столів, семінарів, конференцій, форумів, симпозіумів тощо;
Володимир Шульга подякував гостям за велику справу, яку вони роблять та запевнив у всебічній готовності НАУ брати участь у таких заходах та зазначив важливість роботи у напрямку реабілітації наших захисників.