Заголовок: "Стань учасником першої інкубаційної програми від YEP incubators"
Дата: 23/02/2017
URL: https://nau.edu.ua/ua/news/2017/1/stan-uchasnikom-pershoi-inkubatsiynoi-programi-vid-yep-incubators.html
==================================================

Прагнеш змін? Просто зараз ти можеш подати заявку на участь у першій інкубаційній програмі від YEP incubators та стати учасником найкрутішого проекту цієї весни!
Детальніше про те, кого ми чекаємо в наших інкубаторах:
1. Ти - стартапер зі своєю командою, але тобі потрібна підтримка.
2. Ти маєш круту ідею та мрієш про запуск власного стартапу.
3. Ти відчуваєш, що підприємництво – твоя стихія, хочеш отримати практичні знання та навички.
Впізнав себе? Ти саме той, кого шукає наша команда! Ми допоможемо реалізувати твій підприємницький YEP - потенціал!
Як? Подай заявку на
start.yepworld.org
і стань учасником програми. Ти отримаєш необхідні знання та менторську підтримку від провідних українських та міжнародних експертів, незалежно від стадії розвитку твого проекту.
YEP - це перша в Україні мережа академічних бізнес-інкубаторів, яка наразі об’єднує чотири провідні університети країни – КНЕУ, НАУ, Інноваційний парк КНУ, ДНТУ. Проект реалізується Громадською організацією "Платформа інноваційного партнерства" за підтримки компанії Cisco.
В нашому університеті проект втілюється на базі Простору неформальної освіти NAU HUB.
Якщо ти маєш круту ідею для стартапу або бажаєш навчитися підприємництву — варто звернути увагу на цю можливість. Під час інкубаційної програми, ти матимеш можливість попрацювати з професіоналами з різних галузей, отримати цінні поради та реалізувати свій проект під наглядом досвідчених менторів з України, Польщі та Ізраїлю.
Програма розрахована на 9 тижнів та включає в себе:
• лекції і воркшопи від українських та зарубіжних експертів;
• менторську підтримку проектів;
• вільний доступ до просторів для роботи над проектами.