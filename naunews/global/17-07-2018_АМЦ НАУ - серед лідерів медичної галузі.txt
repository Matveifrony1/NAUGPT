Заголовок: АМЦ НАУ - серед лідерів медичної галузі
Дата: 17/07/2018
URL: https://nau.edu.ua/ua/news/1/7/amcz-nau-sered-lideriv-medichnoi-galuzi.html
==================================================

У Національному авіаційному університеті проведено акредитацію лікувального закладу – Авіаційного медичного центру (АМЦ). Вона була здійснена Експертною групою Головної акредитаційної комісії згідно з Наказом Міністерства охорони здоров’я України.
Відповідно до плану роботи експертної групи МОЗ була проведена перевірка роботи керівництва закладу та лікарів, здійснена ревізія медичної документації за останні три роки, перевірена відповідність роботи закладу системі менеджменту якості згідно з вимогами ICO 9001:2015.
Учасники аудиту ознайомилися з роботою всіх підрозділів АМЦ, задіяних у лікувально-профілактичній та експертній роботі, а також підрозділів забезпечення, які дозволяють мати повний безперервний цикл сертифікації авіаційного персоналу ЦА та роботи профільних комісій з проведення медичних оглядів «декретованих контингентів» відповідно до вимог Наказів МОЗ України № 243 від 21.09.2007 та № 280 від 23.07.2002.
Аудит вкотре засвідчив повну відповідність роботи АМЦ чинним вимогам МОЗ України щодо роботи сертифікаційно-діагностичних Центрів з експертним рішенням про підтвердження ВИЩОЇ категорії.
Успішне проведення акредитації колектив АМЦ присвячує 85-річному ювілею Національному авіаційному університету.
Довідка
:
АМЦ НАУ – єдиний в Україні спеціалізований та сертифікований медичний заклад вищої категорії, який має дозвіл на медичну сертифікацію авіаційного персоналу всіх класів та здійснює повний цикл сертифікації АП всіх медичних класів
PART
MED
та
JAR
-
FCL
3 на своїй базі.
Авіаційні медичні експерти України у поточному році підтвердили членство у Європейській Асоціації з авіаційної і космічної медицини (ESAM). Президентом Української Асоціації є Головний лікар АМЦ, уповноважений АМЕ, лікар вищої категорії Вадим Петлін.