Заголовок: Вручення дипломів будівельникам – бакалаврам, спеціалістам та магістрам
Дата: 15/07/2015
URL: https://nau.edu.ua/ua/news/2015/7/vruchennya-diplomiv-budivelnikam-–-bakalavram-speczialistam-ta-magistram.html
==================================================

9 липня 2015 року в актовій залі НАУ відбулися урочисті збори з нагоди вручення дипломів випускникам Інституту аеропортів.
Дипломи молодих фахівців освітньо-кваліфікаційних рівнів «Бакалавр», «Магістр» та «Спеціаліст» зі спеціальностей «Будівництво», «Промислове та цивільне будівництво», «Автомобільні дороги та аеродроми» отримали 72 випускника, з яких 12 дипломів з відзнакою.
З привітальним словом до випускників звернулися директор Інституту аеропортів Октябрина Чемакіна, заступник директора з наукової роботи Інституту аеропортів Андрій Бєлятинський, голова державної екзаменаційної комісії Євгеній Рейцен, заступник директора з навчально-виховної роботи Олена Бойко, завідувач кафедри комп'ютерних технологій будівництва Олександр Лапенко.
Промовці відзначили високий рівень підготовки студентів, про що свідчить зростаюча кількість нагород за призові місця в міжнародних науково-практичних конференціях та конкурсах архітектурних та дизайнерських проектів, спрямованість проектів на практичну реалізацію та можливість подальшого впровадження у реальне будівництво та використання окремих ідей.
Були відзначені досягнення випускників як у науковій, так і в громадській роботі та вручені подяки і грамоти.
Випускники щиро подякували викладачам.
Вітаємо випускників, бажаємо щастя та наснаги!