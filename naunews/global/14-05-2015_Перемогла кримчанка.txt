Заголовок: Перемогла кримчанка
Дата: 14/05/2015
URL: https://nau.edu.ua/ua/news/2015/5/peremogla-krimchanka.html
==================================================

25 квітня 2015 р. у Полтаві відбувся фінал щорічного Всекримського регіонального конкурсу учнівської та студентської творчості «Змагаймось за нове життя!», присвяченого видатній українській поетесі Лесі Українці. Творче змагання проводилося у чотирьох вікових категоріях та кількох номінаціях:  «Декламація», «Малюнок»,  «Аудіовізуальний твір», «Твір», «Вокал», «Інсценізація».
Еліна Сукач, в минулому мешканка Криму, учениця 203 групи Авіакосмічного ліцею ім. І. Сікорського НАУ м. Києва одержала переконливу перемогу у  своїй віковій категорії в номінації «Декламація», прочитавши уривок з поеми Лесі Українки «Одержима».
«Для мене стало справжньою несподіванкою, що наш Всекримський конкурс продовжує своє існування. Такі творчі змагання є надзвичайно важливими і цінними, бо тут ти вчишся пишатися, любити свою Батьківщину, а також розкриваєш свої таланти. І мені дуже хотілося б, щоб цей конкурс ніколи не припиняв свого існування», — зазначила переможниця.
http://voicecrimea.com.ua/main/news/developments/diti-pereselenci-z-krimu-stali-peremozhcyami-konkursu-
video.html