Заголовок: Науковці Юридичного факультету НАУ серед учасників Міжнародної онлайн-конференції «Роль Конституційного Суду України в реалізації стратегічного курсу держави на набуття повноправного членства України в Європейському Союзі»
Дата: 30/06/2022
URL: https://nau.edu.ua/ua/news/2022/6/naukovtsi-yuridichnogo-fakultetu-nau-sered-uchasnikiv-mizhnarodnoi-onlayn-konferentsii-rol-konstitutsiynogo-sudu-ukraini-v-realizatsii-strategichnogo-kursu-derzhavi-na-nabuttya-povnopravnogo-chlenstva-ukraini-v-evropeyskomu-soyuzi.html
==================================================

До Дня Конституції України, 28 червня науковці Юридичного факультету (ЮФ) Національного авіаційного університету на чолі з деканом факультету, членом Науково-консультативної ради Конституційного Суду України Іриною Сопілко взяли участь в Міжнародній онлайн-конференції «Роль Конституційного Суду України в реалізації стратегічного курсу держави на набуття повноправного членства України в Європейському Союзі».
Організаторами наукового заходу виступили Конституційний Суд України та Національна академія правових наук України за підтримки Координатора проєктів ОБСЄ в Україні.
Привітали учасників конференції:
- Руслан Стефанчук, Голова Верховної Ради України;
- Сергій Головатий, заступник Голови Конституційного Суду України;
- Клер Базі-Малорі, Президентка Європейської Комісії «За демократію через право» (Венеційська Комісія);
- Олександр Петришин, Президент Національної академії правових наук України;
- Генрік Вілладсен, Координатор проєктів ОБСЄ в Україні;
- Штефан Хюльсхьорстер, Директор Німецького фонду міжнародного юридичного співробітництва.
До участі у заході були залучені Судді Конституційного Суду України чинні та у відставці, вітчизняні та міжнародні експерти в галузі конституційного права, представники органів конституційної юрисдикції іноземних держав і міжнародних організацій, учені-правознавці, представники дипломатичного корпусу.
Під час конференції було розглянуто актуальне питання сьогодення, яке стосується нових викликів для української конституційної юстиції на шляху до набуття повноправного членства України в Європейському Союзі та НАТО.
«Широке обговорення питання щодо ролі Конституційного Суду України в реалізації стратегічного курсу держави на набуття повноправного членства України в Європейському Союзі з практиками та науковцями, обмін досвідом із закордонними колегами та висловленні учасниками пропозиції сприятимуть забезпеченню реалізації стратегічного курсу держави на набуття повноправного членства України в Європейському Союзі», - підбиваючи підсумки конференції наголосив заступник Голови КСУ Сергій Головатий.