Заголовок: Випуск магістрів та спеціалістів другої вищої освіти
Дата: 13/04/2019
URL: https://nau.edu.ua/ua/news/2019/4/vipusk-magistriv-ta-spetsialistiv-drugoi-vishchoi-osviti.html
==================================================

У Навчально-науковому інституті неперервної освіти (ННІНО)  відбулось вручення дипломів магістрам та спеціалістам –  випускникам другої вищої освіти різних форм навчання.
З вітальним словом до випускників звернулась директор ННІНО Ірина Дейнега, дипломи вручили: завідувач кафедри публічного управління та адміністрування Наталія Грущинська, завідувач кафедри технологій управління Михайло Міненко, професор кафедри публічного управління та адміністрування Анатолій Михненко та  професор кафедри публічного управління та адміністрування Ярослав Жовнірчик.
Випускникам вручено  179 дипломів: 64 з них присвоєно кваліфікацію юриста за спеціальністю 7.03040101 «Правознавство»; 69 отримали кваліфікацію юриста за спеціальністю 081 «Право»; 6 присвоєно кваліфікацію інженера-будівельника за спеціальністю 192 «Будівництво»; 11 стали кваліфікованими перекладачами за спеціальністю 035 «Філологія»; дипломи магістра державного зразка  за спеціальністю 281 «Публічне управління та адміністрування» ОПП «Менеджмент в органах публічного управління» отримали 16 випускників, 6 із них – з відзнакою; менеджерами (управителями) з адміністративної діяльності за спеціальністю 073 «Менеджмент» ОПП «Адміністративний менеджмент» стали 4 випускників, 2 із яких теж отримали дипломи магістра державного зразка з відзнакою; 5 випускникам присвоєно кваліфікацію керівника проектів у сфері матеріального (не матеріального) виробництва за спеціальністю 073 «Менеджмент» ОПП «Управління проектами»; 6 випускників стали кваліфікованими менеджерами (управителями) з адміністративної діяльності за спеціальністю 073 «Менеджмент» ОПП «Адміністративний менеджмент».
Вітаємо випускників та бажаємо успіху в професійній діяльності!