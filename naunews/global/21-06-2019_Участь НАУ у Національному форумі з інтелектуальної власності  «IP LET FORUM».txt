Заголовок: Участь НАУ у Національному форумі з інтелектуальної власності  «IP LET FORUM»
Дата: 21/06/2019
URL: https://nau.edu.ua/ua/news/2019/6/uchast-nau-u-natsionalnomu-forumi-z-intelektualnoi-vlasnosti-ip-let-forum.html
==================================================

Представники НАУ на чолі з першим проректором Валерієм Козловським взяли участь у Національному форумі з інтелектуальної власності «IP LET FORUM». Організатори заходу: Міністерство економічного розвитку і торгівлі України, Національний офіс інтелектуальної власності та Центр підтримки технологій та інновацій (TISC).
На форумі розглянуто актуальні питання: розробка Національної стратегії розвитку сфери інтелектуальної власності, удосконалення чинного законодавства щодо комерціалізації прав інтелектуальної власності, розкриття ролі інтелектуальної власності для трансферу технологій, значення інтелектуальної власності для науково-технічного прогресу, дослідження проблематики «штучного інтелекту» для систем пошуку і використання блокчейн-технологій у сфері інтелектуальної власності тощо.
Варто зазначити, що нещодавно на базі НАУ створено перший регіональний Центр підтримки технологій та інновацій (TISC НАУ), що буде консультувати та надавати доступ до патентної інформації винахідникам та інноваторам.