Заголовок: Відкриття Української психотерапевтичної ліги
Дата: 11/06/2024
URL: https://nau.edu.ua/ua/news/2024/6/vidkrittya-ukrainskoi-psihoterapevtichnoi-ligi.html
==================================================

Наприкінці травня 2024 року
в інформаційному агентстві Укрінформ відбулася прес-конференція з нагоди
відкриття громадської організації «Українська психотерапевтична ліга».
Спікерами на заході були
Блінов Олег
— президент УПЛ, доктор психологічних наук, професор,
Кудрявцева Христина
— віцепрезидентка УПЛ, та
Сечейко Олена
— голова комітету з етики професійної діяльності та професійного розвитку, кандидатка психологічних наук, доцентка кафедри управління людським фактором ННІНО НАУ,
Під час прес-конференції
спікери анонсували журналістам плани, завдання роботи Ліги та шляхи їх реалізації.
Метою діяльності УПЛ було
визначено популяризацію професійної розвивальної психотерапії в Україні,
підвищення психологічної обізнаності українців, а також забезпечення доступності та полегшення пошуку професійних психологів та психотерапевтів для тих, хто потребує кваліфікованої психологічної допомоги.
В умовах сьогодення
психологічна підтримка є вкрай необхідною
, а в часи війни та післявоєнного періоду її значимість в суспільстві лише зростатиме. Тому
на пресконференції обговорювалися
шляхи забезпечення високої якості професійної підготовки психологів, зокрема необхідність тісної співпраці професійних психологічних спільнот з вищими навчальними закладами.
Під час заходу
було наголошено на важливості налагодження ефективної взаємодії між Українською психотерапевтичною лігою та Національним авіаційним університетом,
який є провідним вишем у галузі підготовки фахівців з психології. Співробітництво
сприятиме обміну досвідом,
впровадженню інноваційних методик навчання та підвищенню якості освіти майбутніх психологів і психотерапевтів.