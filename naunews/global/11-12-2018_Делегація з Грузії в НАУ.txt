Заголовок: Делегація з Грузії в НАУ
Дата: 11/12/2018
URL: https://nau.edu.ua/ua/news/1/12/delegatsiya-z-gruzii-v-nau.html
==================================================

Розвиток й поглиблення співробітництва при вирішенні завдань у сфері науково-технічного прогресу й підвищення ефективності освітньої та науково-дослідної роботи в економічному спрямуванні обговорили під час зустрічі з представниками вищих освітніх закладів Грузії. Зокрема, у зустрічі взяли участь Бадрі Гечбаіа, директор Національного інституту економічних досліджень (м. Батумі), Натела Циклашвілі, проректор з наукової роботи Батумського державного університету ім. Шота Руставелі та Кетеван Голетіане, декан факультету логістики Батумського навчального університету навігації.
Зустріч відбулась завдяки роботі кафедри економіки та бізнес-технологій факультету економіки та бізнес-адміністрування. Та стала можливою за сприяння Галини Кузьменко, доцента Центральноукраїнського національного технічного університету, почесного професора Батумського навчального університету навігації.
Сторони обговорили питання організації та впровадження спільних наукових проектів, організації та проведення спільних конференцій, написання монографій з подальшим просуванням у наукометричні бази, сприяння в налагодженні зв’язків з іншими партнерами, проведення спільних круглих-столів, членства в оргкомітетах, проведення відкритих лекцій, підготовки сумісних наукових статей, експертної роботи, проведення тренінгів, майстер-класів тощо.
За результатами зустрічі підписано: меморандум про співробітництво між НАУ та Батумським державним університетом ім. Шота Руставелі; договір про співробітництво між НАУ та Батумським навчальним університетом навігації; договір про співробітництво між НАУ та Національним інститутом економічних досліджень (м. Батумі).