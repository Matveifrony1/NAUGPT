Заголовок: У НАУ завершився цикл зимових НАУкових шкіл
Дата: 24/01/2022
URL: https://nau.edu.ua/ua/news/2022/1/u-nau-zavershivsya-tsikl-zimovih-naukovih-shkil.html
==================================================

20 січня у Національному авіаційному університеті відбувся третій цьогорічний День НАУки для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
Організаторами наукової школи виступили:
- Навчально-науковий інститут розвитку освіти (ННІРО) НАУ;
- Факультет аеронавігації, електроніки та телекомунікацій (ФАЕТ) НАУ.
Лекція фізико-технічної школи на тему «Техніка догляду за пасажирами та багажем на сторожі безпеки польотів» була надзвичайно корисною та практичною для щоденного життя мандрівників-пасажирів та майбутніх працівників аеропортів.
Лектор, професор кафедри телекомунікаційних та радіотехнічних систем ФАЕТ НАУ, доктор технічних наук, доцент Заліський Максим яскраво висвітлив актуальну інформацію про спеціальні технічні засоби – металошукачі, інтроскопи та газоаналізатори. Присутні набули знань про особливості функціонування цих засобів, їх класифікацію та характеристики, а також про структуру системи безпеки аеропорту. Також, слухач дізналися цікаві факти щодо особливостей проектування та експлуатації засобів авіаційної безпеки.
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді ННІРО НАУ. Інформаційне забезпечення - Третьякова Аліна, провідний фахівець ННІРО НАУ.
На лекції були присутні учні 9-11 класів ЗЗСО і студенти. Активну участь взяли слухачі Спеціалізованої школи І-ІІІ ступенів з поглибленим вивченням української мови та літератури № 260 міста Києва і студенти Фахового коледжу інформаційних технологій та землевпорядкування НАУ.