Заголовок: У Вишнівському академічному ліцеї № 2 пройшла профорієнтаційна зустріч за участі провідних фахівців НАУ
Дата: 02/10/2023
URL: https://nau.edu.ua/ua/news/2023/10/u-vishnivskomu-akademichnomu-litsei-№-2-proyshla-proforientatsiyna-zustrich-za-uchasti-providnih-fahivtsiv-nau.html
==================================================

Представники Навчального-наукового інституту розвитку освіти, Аерокосмічного факультету і Факультету наземних споруд і аеродромів Національного авіаційного університету 26 вересня провели профорієнтаційну зустріч з учнями 11-х класів у Вишнівському академічному ліцеї № 2 Вишневої міської ради Бучанського району Київської області.
У заході взяли участь – Бородій Віктор, заступник декана Аерокосмічного факультету НАУ; Дубик Олександр, завідувач кафедри інфракструктури авіаційного транспорту Факультету наземних споруд і аеродромів НАУ, к.т.н., доцент; Петровська Тетяна, директор Центру допрофесійної підготовки та обдарованої учнівської молоді ННІРО НАУ, к.пед.н.; Духовна Наталія, провідний фахівець Навчально-наукового інституту розвитку освіти НАУ.
Ліцеїстам розповіли про особливості освітнього процесу, переваги і діяльність НАУ, презентували кафедри АКФ і ФНСА, конкурентоспроможні спеціальності, працевлаштування студентів після здобуття вищої освіти, запросили на екскурсії в музей і навчальний ангар та на навчання на підготовчих курсах ННІРО НАУ для майбутніх вступників.
Дякуємо за сприяння в проведенні профорієнтаційного заходу Пашинській Тетяні, директору ліцею, заступникам директора – Москальчук Світлані, Прокопець Ользі та всім учасникам зустрічі!
До зустрічі в Національному авіаційному університеті!
Слава Україні!