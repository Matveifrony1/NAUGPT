Заголовок: У Національному авіаційному університеті відбулася ХІХ Міжнародна науково-практична конференція з фізичного виховання
Дата: 19/06/2024
URL: https://nau.edu.ua/ua/news/2024/6/u-natsionalnomu-aviatsiynomu-universiteti-vidbulasya-hih-mizhnarodna-naukovo-praktichna-konferentsiya-z-fizichnogo-vihovannya.html
==================================================

14 червня 2024 року
в Національному авіаційному університеті відбулася
ХІХ Міжнародна науково-практична конференція «Фізичне виховання в контексті сучасної освіти».
Конференцію у змішаному форматі (офлайн та онлайн) організувала кафедра фізичного виховання та спортивної підготовки факультету лінгвістики та соціальних комунікацій НАУ.
Відкрила конференцію деканеса Факультету лінгвістики та соціальних комунікацій, докторка педагогічних наук
Наталія Мельник.
З вітальними промовами до учасників звернулися директорка Олімпійської академії України, докторка наук з фізичного виховання та спорту, професорка
Лідія Радченко
та заступниця декана ФЛСК, кандидатка педагогічних наук, доцентка А
нжеліка Кокарєва.
Конференція зібрала провідних фахівців
із закладів вищої освіти України, а також представників освіти з Норвегії, Китаю, Німеччини, Тунісу, США, Іспанії, Італії, Польщі та Узбекистану.
Почесною гостею заходу
стала дворазова олімпійська чемпіонка, заслужений майстер спорту
Людмила Бобрусь-Порадник.
Модератором виступив суддя національної категорії, перший віце-президент Київської федерації шахів
Іван Захарчук.
Загалом у конференції взяли участь 108 учасників.
Під час виступів
доповідачі порушували проблемні питання фізичного виховання
в сучасних умовах, вплив фізичної активності на виховання морально-вольових і психологічних якостей у майбутніх фахівців, а також вплив антропогенних чинників на психоемоційний стан студентської молоді.
Крім того, на конференції викладачів кафедри ФВСП
нагородили подяками
від Київського відділення Комітету з фізичного виховання та спорту МОН України (вручив голова комітету, кандидат педагогічних наук
Сергій Бобровник
) та від Луганського обласного комітету НОК України (вручив голова комітету
Віктор Острєцов
).
Організатори висловлюють вдячність усім учасникам
і запрошують на ювілейну ХХ Міжнародну науково-практичну конференцію «Фізичне виховання в контексті сучасної освіти».