Заголовок: Про роботу наукового гуртка дизайнерів
Дата: 09/10/2015
URL: https://nau.edu.ua/ua/news/2015/10/pro-robotu-naukovogo-gurtka-dizajneriv.html
==================================================

6 жовтня 2015 року відбулося друге об'єднане заняття наукового гуртка студентів-дизайнерів з технічної естетики. На ньому розбирали характерні помилки в підготовлених з початку навчального року студентських наукових публікаціях (7 статей у фахових збірниках та 7 тез), розглядалася також участь у всеукраїнських конкурсах. Гурток працює з 2009 року і утримує лідерські позиції серед аналогічних в Україні (керівник - професор, д. мистецтвознавства І. Кузнецова). Зазвичай у ньому налічується близько 25 студентів. За 6 років його існування магістри-дизайнери отримали 18 дипломів за призові місця на всеукраїнських оглядах-конкурсах дипломних робіт, що проходили у Львові, Дніпропетровську, Харкові, Одесі. На конкурсах наукових дипломних робіт з двох наукових спеціальностей «Дизайн» та «Технічна естетика» за 6 років отримано 9 дипломів за 1, 2 або 3 місця і 7 заохочувальний дипломів. Це дуже високий показник (існує понад 120 ВНЗ, де відкрита дана спеціальність; на конкурсі наукових робіт видається щонайбільше 6 дипломів на рік на всю Україну).