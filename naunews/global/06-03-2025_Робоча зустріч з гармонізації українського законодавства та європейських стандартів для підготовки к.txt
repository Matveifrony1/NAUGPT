Заголовок: Робоча зустріч з гармонізації українського законодавства та європейських стандартів для підготовки клінічних інженерів
Дата: 06/03/2025
URL: https://nau.edu.ua/ua/news/2025/3/robocha-zustrich-z-garmonizatsii-ukrainskogo-zakonodavstva-ta-evropeyskih-standartiv-dlya-pidgotovki-klinichnih-inzheneriv.html
==================================================

У Навчально-науковому інституті неперервної освіти на платформі КАІ TechPoint відбулася важлива ділова зустріч, присвячена обговоренню шляхів гармонізації українського законодавства з європейськими стандартами у сфері перекваліфікації, підготовки, підвищення кваліфікації та сертифікації клінічних інженерів.
У зустрічі взяли участь:
Ірина Дейнега — директорка ННІНО КАІ;
Григорій Мельничук — декан Факультету архітектури, будівництва та дизайну КАІ4
Арам Данієлян — заступник директора ННІНО КАІ;
Представники ГО «Медичний конструктор» на чолі з головою Владиславом Смірновим: Федір Мірошников та Віктор Мазур
Ключові питання обговорення:
Визначення вимог до кваліфікаційного стандарту клінічного інженера в Україні;
Досвід європейських країн у сертифікації та підготовці таких фахівців;
Можливі юридичні бар’єри впровадження європейських стандартів у вітчизняну систему сертифікації;
Потенціал КАІ у створенні програм перекваліфікації та підвищення кваліфікації інженерів, підготовки клінічних інженерів та їхньої сертифікації за міжнародними стандартами;
Перспективи співпраці з державними органами та приватним сектором для реалізації цієї ініціативи.
Ця зустріч є продовженням системної роботи КАІ у сфері сертифікації та професійної підготовки фахівців, що працюють у критично важливих галузях.
За результатами обговорення
учасники визначили ключові етапи розробки та впровадження нового професійного стандарту,
а також окреслили роль КАІ як майданчика для експертного обговорення та впровадження програм підвищення кваліфікації та перекваліфікації.
Наступні зустрічі планується провести з представниками Міністерства розвитку громад та територій України, Міністерства охорони здоров’я України та Національного агентства кваліфікацій для вироблення єдиної стратегії з питань підготовки клінічних інженерів у закладах вищої освіти України.