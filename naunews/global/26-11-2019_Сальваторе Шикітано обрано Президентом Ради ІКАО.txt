Заголовок: Сальваторе Шикітано обрано Президентом Ради ІКАО
Дата: 26/11/2019
URL: https://nau.edu.ua/ua/news/2019/11/salvatore-shikitano-obrano-prezidentom-radi-ikao.html
==================================================

Рада ІКАО – керівний орган Міжнародної організації цивільної авіації (ІКАО) обрала Сальваторе Шикітано з Італії своїм президентом на трирічний термін, який починається 1 січня 2020 року.
Пан Сальваторе Шикітано змінив на цій посаді доктора Олумуйіву Бенардо Аліу з Нігерії, який був Президентом Ради ІКАО протягом двох термінів поспіль з 2014 року.
Сальваторе Шикітано працює в цивільній авіації понад 39 років. Він отримав ступінь магістра телекомунікації в університеті Катанія (Італія). Має базову освіту в галузі авіації та менеджменту. В його послужному списку ряд керівних та міжнародних посад, очолював авіаційну адміністрацію Італії. З 2010 по 2018 рік був виконавчим секретарем Європейської Конференції Цивільної Авіації (ЄКЦА).
Ректор Національного авіаційного університету Володимир Ісаєнко привітав пана Сальваторе Шикітано з обранням на пост Президента Ради ІКАО.