Заголовок: Розпочали роботу експерті групи з акредитаційної експертизи освітніх програм спеціальності 051 «Економіка» та спеціальності 262 «Правоохоронна діяльність»
Дата: 07/10/2020
URL: https://nau.edu.ua/ua/news/2020/zhovten/rozpochali-robotu-eksperti-grupi-z-akreditatsiynoi-ekspertizi-osvitnih-program-spetsialnosti-051-ekonomika-ta-spetsialnosti-262-pravoohoronna-diyalnist.html
==================================================

Відповідно до наказів Національного агентства із забезпечення  якості вищої освіти  6 жовтня  2020 року в Університеті розпочато роботу експертних груп з акредитаційної експертизи освітніх програм «Цифрова економіка» (спеціальності 051 «Економіка») та «Правоохоронна діяльність» (спеціальності 262 «Правоохоронна діяльність») другого (магістерського) рівня вищої освіти.
Акредитаційна експертиза в умовах карантинних заходів проводитиметься у віддаленому (дистанційному) режимі з використанням технічних засобів відеозв’язку.
Робота розпочалася з онлайн-зустрічей членів експертної групи з ректором Володимиром Ісаєнком, проректором з навчальної роботи Артуром Гудманяном, проректором з наукової роботи Володимиром Харченком, проректором з гуманітарної політики та інновацій Оксаною Вовк, директором Департаменту забезпечення якості освіти Оксаною Білоус, деканом Факультету економіки та бізнес-адміністрування Світланою Петровською, деканом  Юридичного факультету Іриною Сопілко, завідувачем випускової кафедри економічної кібернетики  Надією Іванченко та гарантами освітніх програм Софією Лиховою, Наталією Касьяновою.
Згідно з програмами онлайн-візитів експертних груп заплановано зустрічі з академічним персоналом, здобувачами вищої освіти, представниками студентського самоврядування, зовнішніми стейкхолдерами та обов’язкові відкриті зустрічі з  учасниками освітнього процесу.