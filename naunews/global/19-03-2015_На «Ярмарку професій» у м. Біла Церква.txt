Заголовок: На «Ярмарку професій» у м. Біла Церква
Дата: 19/03/2015
URL: https://nau.edu.ua/ua/news/2015/3/na-yarmarku-profesij-u-m-bila-czerkva.html
==================================================

18 березня 2015 року співробітники Інституту доуніверситетської підготовки продовжили проведення презентацій Національного авіаційного університету для старшокласників загальноосвітніх навчальних закладів на базі центрів зайнятості  Київської області. Цього разу про історію і сьогодення НАУ дізналися випускники  м. Білої Церкви.
Понад 400 старшокласників були запрошені на День відкритих дверей НАУ. Їх докладно поінформували про особливості навчання в НАУ, ознайомили з Правилами  прийому слухачів на  курси  з підготовки до вступу у ВНЗ та до загальнонаціонального зовнішнього незалежного оцінювання у 2015-2016 н.р.
Учнів цікавили Правила прийому до НАУ у 2015 році, перелік конкурсних предметів та вагові коефіцієнти у сертифікаті ЗНО, напрями підготовки фахівців НАУ. Учні 11-х класів подякували за інформаційно-рекламні буклети навчальних інститутів, в яких міститься інформація про кафедри, що забезпечують навчальний процес; дисципліни, які викладаються студентам; кадрове забезпечення; особливості проходження практики та працевлаштування.