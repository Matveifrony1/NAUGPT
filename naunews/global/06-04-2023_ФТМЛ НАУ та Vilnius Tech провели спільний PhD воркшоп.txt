Заголовок: ФТМЛ НАУ та Vilnius Tech провели спільний PhD воркшоп
Дата: 06/04/2023
URL: https://nau.edu.ua/ua/news/2023/4/ftml-nau-ta-vilnius-tech-proveli-spilniy-phd-vorkshop.html
==================================================

Нещодавно кафедра організації авіаційних перевезень ФТМЛ НАУ спільно з колегами з Vilnius Gediminas Technical University провела «NAU+VILNIUS TECH PHD WORKSHOP».
Буклет, програму заходу та сертифікати учасників можна переглянути на сайті кафедри ОАП ФТМЛ НАУ за посиланням – NAU+VGTU PHD WORKSHOP.
Перша секція воркшопу стосувалася особливостей підготовки здобувачів освітньо-наукового ступеня “доктор філософії” (PhD) на досвіді двох ЗВО: Skirmantė Mozūriūnaitė (завідувачка відділу аспірантури та докторантури Вільнюського технічного університету Гедиміна) та Анжела Лелеченко (завідувачка відділу аспірантури та докторантури Національного авіаційного університету) презентували наукові напрямки університетів, обговорили питання особливостей підготовки науково-педагогічних та наукових кадрів, формування індивідуальної освітньої траєкторії здобувачів PhD, можливості стажування та подвійного керівництва дослідженнями здобувачів науковцями двох ЗВО та багато іншого.
Друга секція воркшопу була присвячена результатам наукових досліджень здобувачів PhD Національного авіаційного університету та Vilnius Tech.
У фінальній секції воркшопу були представлені історії успіху докторів філософії двох ЗВО – Mykola Karpenko (VILNIUS TECH) та Вікторія Акмалдінова (НАУ) – які поділилися зі здобувачами PhD власним досвідом “аспірантського життя” та захисту дисертації.