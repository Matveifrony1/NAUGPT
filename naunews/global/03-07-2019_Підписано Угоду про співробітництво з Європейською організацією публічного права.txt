Заголовок: Підписано Угоду про співробітництво з Європейською організацією публічного права
Дата: 03/07/2019
URL: https://nau.edu.ua/ua/news/2019/7/pidpisano-ugodu-pro-spivrobitnitstvo-z-evropeyskoyu-organizatsieyu-publichnogo-prava.html
==================================================

Університет з офіційним візитом відвідав директор Європейської організації публічного права Спиридон Флогаітіс. За результатами зустрічі з ректором Володимиром Ісаєнком Національний авіаційний університет підписав з Європейською організацією публічного права (ЄОПП) Угоду про співробітництво в галузі науки та освіти.
Угодою передбачено:
Навчання за подвійним дипломом за програмою європейське право та публічне адміністрування;
Стажування викладачів та організація практики для студентів міжнародників у міжнародній організації;
перепідготовка та підвищення кваліфікації фахівців;
обмін вченими (професорами, лекторами або дослідниками);
обмін і підготовка студентів (включаючи бакалаврів і магістрів);
забезпечення загальних дослідницьких робіт і підготовка здобувачів у рамках роботи над докторськими й кандидатськими дисертаціями;
проведення наукових досліджень і впровадження їх результатів;
організація, проведення й участь у симпозіумах, конференціях, семінарах;
обмін досвідом, учбово-методичними матеріалами, документацією й інформацією за напрямами діяльності Сторін;
розробка й організація курсів дистанційного навчання;
взаємодопомога в пошуку подальших наукових контактів та партнерів у Грецькій Республіці та Україні.
Університет, в особі ректора НАУ, буде включено до складу Ради Директорів Європейської організації публічного права. Також на базі Факультету міжнародних відносин НАУ відкриється офіційне представництво даної авторитетної міжнародної організації.
Підписання Угоди про співробітництво стало великим кроком вперед для розвитку української науки, розробки нових освітніх програм у юридичній та міжнародно-правовій сфері, зміцнення української державності шляхом співпраці й запозичення досвіду у світового співтовариства.