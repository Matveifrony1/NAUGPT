Заголовок: Нас єднає слово Кобзаря
Дата: 11/03/2015
URL: https://nau.edu.ua/ua/news/2015/3/nas-ednae-slovo-kobzarya.html
==================================================

5 березня 2015 року кафедрою української мови та культури Гуманітарного інституту були організовані конкурси декламаторів «Вічне, невмируще слово Кобзаря» і есе «Ми чуємо тебе, Тарасе, крізь віки» (відповідальна – старший викладач Т. Чухліб). У конкурсах взяли участь студенти ГМІ, ІАН, ІІДС, ФЛА.
На конкурсі читців у доброзичливій атмосфері звучала поезія Т. Шевченка, вірші про Кобзаря та Україну і авторська лірика. Декламування супроводжувалося презентаціями і музикою, зокрема піснями «Стоїть в селі Суботові», «Шлях до Тараса» тощо.
Перше місце присуджено Т. Болдишевій (ІАН) за майстерне прочитання вірша «Минають дні, минають ночі», друге – І. Азарову (ІАН), який під гітару виконав «Думи мої, думи мої…», третім місце - В. Єремій (ІІДС) за декламування авторської поезії.
Перша нагорода серед конкурсантів-есеїстів дісталася В. Черпюк (ІКІТ), друга і третя – Т. Даценко (ЮІ) та Т. Кіндратюк (ІЕБ). Студенти НАУ в черговий раз доводять свою активну патріотичну позицію і повагу до культури Батьківщини.