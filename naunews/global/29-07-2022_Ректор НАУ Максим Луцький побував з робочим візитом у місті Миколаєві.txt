Заголовок: Ректор НАУ Максим Луцький побував з робочим візитом у місті Миколаєві
Дата: 29/07/2022
URL: https://nau.edu.ua/ua/news/2022/7/rektor-nau-maksim-lutskiy-pobuvav-z-robochim-vizitom-u-misti-mikolaevi.html
==================================================

У складі делегації освітян на чолі з Міністром освіти і науки України Сергієм Шкарлетом, ректор Національного авіаційного університету Максим Луцький відвідав місто Миколаїв та оглянув зруйновані й пошкоджені заклади освіти міста, серед яких Миколаївський національний університет імені В.О. Сухомлинського (МНУ).
Миколаївська область є третьою серед областей, у яких пошкоджено та зруйновано найбільшу кількість закладів освіти. 15 липня МНУ також було завдано значної шкоди під час обстрілів міста агресором.
Освітяни провели зустріч з ректором миколаївського університету Валерієм Будаком та висловили підтримку спільноті МНУ.
Своєю чергою, Валерій Будак підкреслив, що навчальний процес в університеті має тривати і колектив МНУ докладає всіх зусиль задля цього.
Під час зустрічі, керівники НАУ та МНУ обговорили вступну кампанію, початок навчального року в умовах воєнного стану, співпрацю в освітній і науковій галузях тощо.