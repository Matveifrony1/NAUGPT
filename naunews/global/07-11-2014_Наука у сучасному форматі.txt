Заголовок: Наука у сучасному форматі
Дата: 07/11/2014
URL: https://nau.edu.ua/ua/news/2014/11/nauka-u-suchasnomu-formati.html
==================================================

5 листопада 2014 року на базі кафедри української мови та культури Гуманітарного інституту відбувся науково-практичний семінар «Мова і культура як форми людського буття і свідомості нації». Відкрив його директор інституту А. Гудманян, який закликав студентів, аспірантів і молодих науковців до активного обговорення таких теоретичних питань: «Мовні характеристики як показник формування етносу», «Функціонування української мови у ЗМІ», «Сучасні форми мистецтва як шлях до євроінтеграції». Для реалізації поставленої мети організаторами був вибраний демократичний формат – інтерактивне обговорення тем доповідачів. У семінарі взяли участь студенти та молоді науковці з Гуманітарного інституту НАУ, Інституту філології Київського національного університету імені Тараса Шевченка, Київського університету імені Бориса Грінченка.