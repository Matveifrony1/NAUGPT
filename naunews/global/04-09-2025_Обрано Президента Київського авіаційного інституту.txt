Заголовок: Обрано Президента Київського авіаційного інституту
Дата: 04/09/2025
URL: https://nau.edu.ua/ua/news/2025/9/24095.html
==================================================

Наглядова рада Державного університету «Київський авіаційний інститут» оголосила про завершення конкурсної процедури з обрання нового керівника закладу. За результатами засідання, що проводилося згідно з
постановою Кабінету Міністрів України №1029
, Президентом КАІ обрано
Ксенію Семенову.
Наглядова рада відзначила досягнення Ксенії Семенової на посаді керівника університету. Під її керівництвом відбулися значні зміни:
створення сучасних навчальних лабораторій;
запуск процесу цифрової трансформації університету;
налагодження конструктивного діалогу з бізнес-партнерами.
Ці кроки сприяють модернізації освітнього процесу та посиленню зв’язків між академічним середовищем та бізнес-сектором.
Процес обрання включав ретельну оцінку всіх учасників. Конкурсна комісія провела співбесіди з сімома кандидатами. Професійний підбір кандидатів здійснювала незалежна міжнародна рекрутингова компанія
Korn Ferry
, що забезпечило об’єктивність процедури. Рішення було ухвалено після детального обговорення кандидатур членами Наглядової ради та проведення таємного голосування.
Особливістю цьогорічного конкурсу стала
участь представників різних груп інтересів
, що забезпечило комплексний підхід до оцінювання кандидатів. Свою незалежну думку щодо кандидатів надавали
Володимир Цой
— випускник КАІ та представник бізнес-спільноти, а також
Антон Скібінський
— голова Студентської ради КАІ.
Наглядова рада
висловила подяку всім кандидатам, які взяли участь у конкурсі
, відзначивши їхній професійний підхід до участі у співбесідах та високий рівень підготовки.
Призначення Ксенії Семенової дає можливість університету продовжити свій розвиток та зміцнити позиції серед провідних технічних вишів України.