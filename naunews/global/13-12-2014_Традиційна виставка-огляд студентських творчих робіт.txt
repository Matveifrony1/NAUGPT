Заголовок: Традиційна виставка-огляд студентських творчих робіт
Дата: 13/12/2014
URL: https://nau.edu.ua/ua/news/2014/12/tradiczijna-vistavka-oglyad-studentskix-tvorchix-robit.html
==================================================

9-10 грудня 2014 року на кафедрі основ архітектури та дизайну Інституту аеропортів відбулась виставка-огляд студентських творчих робіт студентів напрямів підготовки «Архітектура» та «Дизайн». На ній студенти першого-четвертого курсів представили свої творчі роботи, зроблені впродовж семестру.
Були представлені всі види художньої творчості - натюрморти, пейзажі, замальовки інтер’єрів, людей, тварин та дерев у різних техніках: акварель, олівець, пастель, гуаш.
Роботи оцінювала конкурсна комісія у складі провідних фахівців кафедри з художньої майстерності, яку очолювала завідувач кафедри, к. архітектури Олена Трошкіна.
Представлені роботи показали високий професійний рівень підготовки студентів, їхню майстерність та креативність. Вони були високо оцінені конкурсною комісією.