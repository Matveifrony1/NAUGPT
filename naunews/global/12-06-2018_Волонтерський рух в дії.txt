Заголовок: Волонтерський рух в дії
Дата: 12/06/2018
URL: https://nau.edu.ua/ua/news/1/6/volonterskiy-ruh-v-dii.html
==================================================

Викладачі та студенти НН ГМІ впродовж останніх 7 років опікуються Центром соціально-психологічної реабілітації дітей та молоді з функціональними обмеженнями Солом’янського району міста Києва та проводять зустрічі для спілкування з дітьми, надають їм допомогу у формуванні навичок перебування у соціумі. Кожна дитина має повне право бути захищеною, розвиватися й навчатися для кращого майбутнього. І подібні заходи – це не лише свято для дітей, а й нагадування суспільству про необхідність захищати права малечі, сприяти її гармонійному розвитку. Забезпечення інтеграції дітей та молоді з особливостями психічного, фізичного та розумового розвитку шляхом надання комплексної соціально-педагогічної, психологічної та правової допомоги входить до основних завдань підготовки студентів спеціальностей «Соціальна робота» та «Практична психологія». Створення позитивного іміджу дітей та молоді допомагає формувати досвід стосунків у житті, навичок адаптації до соціального середовища.
Студенти та адміністрація  НН ГМІ  підтримують розвиток  волонтерського руху, головними  принципи якого є повага до особистості, співчуття, конфіденційність, довіра, створення рівних можливостей та взаємодопомога.