Заголовок: Студенти НАУ взяли участь в конкурсі «Авіатор 2019»
Дата: 16/11/2018
URL: https://nau.edu.ua/ua/news/1/11/studenti-nau-vzyali-uchast-v-konkursi-aviator-2019.html
==================================================

Національний авіаційний університет, як співорганізатор Конкурсу «Авіатор», цього року приймав студентів інших вищих навчальних закладів Києва. Разом зі студентами Національного авіаційного університету вони взяли участь в І етапі конкурсу «Авіатор 2019».
Конкурс проходить вже восьмий рік поспіль. У «Авіаторі» приймають участь студенти денної форми навчання та молоді фахівці від 17 до 25 років з технічних та авіаційних вузів. Конкурсантів очікують 4 етапи відбору: 16 листопада вони розв’язують  завдання з технічних дисциплін; 7 лютого відбудуться тестування з авіаційної англійської мови; 5 березня відбудеться перевірка загальних знань з історії та теорії авіації; на початок квітня заплановано захист проекту учасників перед членами журі.
За результатами Конкурсу 100 переможців у червні 2019 року відвідають галузевий форум International Paris Air Show Le Bourget 2019 у Франції, побачать інновації та новинки, ознайомляться з трендами сезону.
Відкриваючи захід, ректор Володимир Ісаєнко зазначив: «Велика честь прийняти конкурс «Авіатор» в стінах НАУ. Саме завдяки цьому конкурсу  у талановитої молоді є можливість побачити новітні розробки і досягнення авіаційної галузі на авіасалоні у Франції. Бажаю вам успіхів і до зустрічі в Ле Бурже!»