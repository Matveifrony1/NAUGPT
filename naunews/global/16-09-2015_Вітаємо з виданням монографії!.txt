Заголовок: Вітаємо з виданням монографії!
Дата: 16/09/2015
URL: https://nau.edu.ua/ua/news/2015/9/vitaemo-z-vidannyam-monografii.html
==================================================

Колектив кафедри філософії вітає кандидата філософських наук, доцента Сергія Миколайовича Ягодзінського з виданням монографії «Глобальні інформаційні мережі у соціокультурній перспективі» (К.: Аграр Медіа Груп, 2015. – 276 с.). У монографії здійснено концептуалізацію інформаційних мереж на підставі виявлення їхнього інформаційного та соціокультурного потенціалів, а також визначення перспектив розвитку мережевого суспільства на початку ХХІ століття. Особливу увагу приділено аналізу соціокультурних детермінант інформаційної доби, що інституціалізують потенціалістський дискурс інформаційний мереж як соціальну практику глобалізованого соціуму. Запропонована концептуалізація феномену глобальних інформаційних мереж окреслює пріоритетні напрями соціально-філософської рефлексії щодо інформаційного суспільства.
Монографія розрахована на науковців, викладачів, докторантів, аспірантів, студентів, а також всіх, хто цікавиться соціально-філософськими аспектами соціокультурних трансформацій у період глобалізації інформаційного простору.
Бажаємо нашому колезі подальшої професійної наснаги, плідної адміністративної, науково-педагогічної та дослідної діяльності на благо нашого інституту та університету!