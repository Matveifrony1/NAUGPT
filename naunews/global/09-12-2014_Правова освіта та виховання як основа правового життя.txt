Заголовок: Правова освіта та виховання як основа правового життя
Дата: 09/12/2014
URL: https://nau.edu.ua/ua/news/2014/12/pravova-osvita-ta-vixovannya-yak-osnova-pravovogo-zhittya.html
==================================================

5 грудня 2014 року старший викладач кафедри теорії та історії держави і права Тетяна Болотна провела бесіду «Правова освіта та виховання як основа правового життя» для старшокласників СЗШ №254 м. Києва. Адже будівництво правової, соціальної, демократичної держави є одним із найважливіших завдань в Україні. Тому правова освіта та правове виховання, які формують свідомість людей і правову культуру набувають великого значення.
Зазначена тема є досить актуальною, оскільки існує проблема правової освіти і виховання дітей та молоді. Мета заходу - привернути увагу підлітків до питань правової освіти і виховання, що допоможуть їм подолати перші життєві труднощі і не припускатися правових порушень. Підлітки повинні усвідомлювати, що здійснення певних прав неможливе без виконання певних обов’язків перед  людьми, які їх оточують.
Керівництво СЗШ № 254 м. Києва відзначило, що правова освіта і виховання повинні стати одним із першочергових напрямків у роботі вчителів, правників, викладачів, правоохоронних органів у боротьбі зі злочинністю. Їхня робота повинна грунтуватись на принципах гуманізму і демократизму.