Заголовок: Новорічне свято Національного авіаційного університету
Дата: 21/12/2018
URL: https://nau.edu.ua/ua/news/1/12/novorichne-svyato-natsionalnogo-aviatsiynogo-universitetu.html
==================================================

Учора в НАУ відбулася Новорічна зустріч колективу, участь в якій взяли понад 300 викладачів, співробітників університету та почесні гості. Ініціатором свята став Профспілковий комітет університету.
Володимир Ісаєнко звертаючись до колективу зазначив, що цей рік був багатий на події та здобутки. «Впродовж цього року наш університет здобув перемогу у конкурсі державних інвестиційних проектів та отримає у наступному 2019 році перших 90 мільйонів гривен на реалізацію проекту Міжнародного центру підготовки пілотів на базі НАУ. Меморандумом, підписаний у Посольстві Канади в Україні, закріплено початок великої масштабної співпраці між Україною і Канадою. Також ми відкрили Україно-китайський аерокосмічний інститут інноваційних технологій. І зовсім нещодавно на Форумі авіаційних університетів представники понад 50 провідних авіаційних університетів світу підписали Угоду про створення Міжнародної асоціації авіаційної та аерокосмічної освіти (ALICANTO)». Керівник університету подякував всім за плідну роботу і побажав успіхів у новому році.
З привітанням до колективу університету звернулися Перший заступник генерального директора Міжнародного аеропорту «Київ» Олег Петровський, проректор з міжнародного співробітництва і освіти Олександр Запорожець та директор Інституту ІКАО Галина Суслова.
Концертна програма була наповнена яскравими виступами вокальної студії ЦКМ НАУ, ансамблю танцю «Політ», ансамблю«АЕРОПОРТ», студії «JUST НАУ». Свої найкращі пісні заспівали заслужений діяч мистецтв України Степан Галябарда та народний артист України Іво Бобул.
Ще раз вітаємо колектив НАУ з прийдешніми святами та бажаємо невичерпної енергії та звершення  мрій!