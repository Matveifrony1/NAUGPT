Заголовок: НАУ нарощує співпрацю з авіапідприємствами Молдови
Дата: 03/04/2018
URL: https://nau.edu.ua/ua/news/1/3/nau-naroshchue-spivpratsyu-z-aviapidpriemstvami-moldovi.html
==================================================

У період з 26 по 30 березня 2018 року у місті Кишинів (Молдова) відбулися курси ІСАО «Система управління безпекою авіації» для керівників та провідних спеціалістів авіакомпаній AimAir, Valan ICC, Megaaviation, організації JAR – 145 з ТО ПС AimHelicoptresPlant.
Заняття провів заступник начальника відділу міжнародних зв’язків НАУ, інструктор інституту ІСАО НАУ, к.е.н., доцент Дмитро Бугайко. Курси базувалися на постійній дискусії і живому обміні досвідом щодо особливостей впровадження системного підходу до управління безпеки авіації, на методиках управління безпекою авіації ІСАО, IATA, FIATA, EASA, ACI, FAA та інших провідних організацій у галузі ЦА, а також на національних документах.
Висока дисциплінованість слухачів та їх істотний практичний досвід роботи у цивільній авіації сприяли досягненню високого рівня засвоєння навчального матеріалу по системі управління безпеки авіації. В свою чергу, слухачі відзначили насиченість курсів цікавою  інформацією та їх практичну користь для їхньої роботи.
Під час відрядження було проведено переговори з керівним складом авіакомпаній AimAir,  Valan ICC, “Megaaviation”, організації JAR – 145 по ТО ПС «AimHelicoptres» з метою ознайомлення з видами діяльності Національного авіаційного університету та з переліком перспективних курсів підвищення кваліфікації. Визначено зони зацікавленості замовника та отримано підтвердження готовності продовжувати співпрацю з НАУ. Випускники НАУ, які працюють у зазначених організаціях, отримали запрошення на святкування 85 річчя НАУ, яке відбудеться у жовтні 2018 року.
Курси ІСАО - це ще один впевнений кроку у розвиток багаторічної дружби та співпраці між авіаторами України та Молдови.