Заголовок: Профорієнтаційна зустріч для школярів Українського колежу ім. В.О. Сухомлинського
Дата: 12/03/2024
URL: https://nau.edu.ua/ua/news/2024/3/proforientatsiyna-zustrich-dlya-shkolyariv-ukrainskogo-kolezhu-im-vo-suhomlinskogo.html
==================================================

28 лютого 2024 року в Українському колежі ім. В.О. Сухомлинського м. Києва (Спеціалізована школа №272) відбулась профорієнтаційна зустріч з учнями 10-А класу на тему
«Слідчий-поліцейський: юрист чи правоохоронець?»
. Захід провела
Ірина Літвінова
, доцентка кафедри кримінального права і процесу Юридичного факультету Національного авіаційного університету.
Під час зустрічі
Ірина Літвінова наголосила:
«Професія поліцейського є однією із найпотрібніших для людей: завжди і всюди, у будь-якому суспільстві існує необхідність у підтримці громадського порядку, дотриманні закону, забезпеченні захисту громадян та їх майна. Хто такий поліцейський, розмірковують не лише вчені й практики, це актуально і для звичайних громадян, тим паче майбутнім абітурієнтам, які розмірковують над вибором майбутньої професії. Справа підготовки фахового поліцейського — це справа не одного року наполегливого навчання, засвоєння здобувачем освіти десятків юридичних та інших дисциплін. Посада слідчого та ряд інших посад в Національній поліції нерозривно пов’язані з наявністю вищої юридичної освіти. Адже в повсякденній діяльності поліцейському постійно потрібно приймати рішення, проводячи аналіз розслідуваних випадків крізь призму кримінального, кримінального процесуального, адміністративного, цивільного, господарського, податкового, земельного права тощо».
Під час зустрічі
школярі дізналися
про Національний авіаційний університет, отримали інформацію про новації вступної кампанії 2024 року, умови вступу та навчання на Юридичному факультеті за спеціальностями 081 «Право» та 262 «Правоохоронна діяльність».
Такі профорієнтаційні заходи допомагають старшокласникам зробити свідомий вибір майбутньої професії та закладу вищої освіти для її здобуття.