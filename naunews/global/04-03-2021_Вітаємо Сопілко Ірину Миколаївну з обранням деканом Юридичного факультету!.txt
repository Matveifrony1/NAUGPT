Заголовок: Вітаємо Сопілко Ірину Миколаївну з обранням деканом Юридичного факультету!
Дата: 04/03/2021
URL: https://nau.edu.ua/ua/news/2021/3/vitaemo-sopilko-irinu-mikolaivnu-z-obrannyam-dekanom-yuridichnogo-fakultetu.html
==================================================

4 березня 2021 року на Юридичному факультеті Національного авіаційного університету відбулася Конференція трудового колективу.
Учасниками Конференції трудового колективу стали 65 з 69 делегатів, тому Конференцію було визнано правочинною.
Конференція проходила за участі ректора Національного авіаційного університету Луцького Максима Георгійовича і начальника управління кадрів та документообігу Бондарчука Сергія Миколайовича.
Порядком денним Конференції трудового колективу було передбачено розгляд питання про погодження кандидатури на посаду декана Юридичного факультету.
Для ведення Конференції трудового колективу Юридичного факультету було обрано голову Головко Світлану Григорівну, кандидата історичних наук, доцента кафедри теорії та історії держави і права та секретаря Майстро Діану Михайлівну, асистента кафедри кримінального права і процесу.
До колективу Юридичного факультету з вітальним словом звернувся ректор НАУ Луцький Максим Георгійович.
Начальник управління кадрів та документообігу НАУ Бондарчук Сергій Миколайович ознайомив присутніх з рекомендацією ректора НАУ стосовно кандидатури на посаду декана факультету Сопілко Ірини Миколаївни, яка презентувала присутнім план подальшого розвитку та діяльності Юридичного факультету.
Трудовий колектив факультету відкритим голосуванням одноголосно підтримав внесену ректором НАУ кандидатуру Сопілко І.М. на посаду декана Юридичного факультету!