Заголовок: Кожен 4-ий співробітник НАУ долучився до інноваційного он-лайн курсу з вивчення англійської мови від «Академії навичок»
Дата: 17/05/2017
URL: https://nau.edu.ua/ua/news/2017/5/kozhen-4-iy-spivrobitnik-nau-doluchivsya-do-innovatsiynogo-on-layn-kursu-z-vivchennya-angliyskoi-movi-vid-akademii-navichok.html
==================================================

28 квітня 2017 р. співробітники та студенти, які виявили бажання вивчати дистанційно англійську мову на он-лайн платформі «Lingva.Skills», офіційно отримали ключі доступу до особистих сторінок та можливість розпочинати навчання. Важливо, що методологи проекту Lingva перед початком навчання рекомендують учасникам переглянути інструктивний вебінар та пройти вихідний тест знань. Відповідно до результатів тесту програма автоматично підбирає потрібний рівень навчання особисто для кожного учасника проекту. Зараз на платформі доступні А1 та А2 рівні у вивченні англійської мови, відповідно до стандартів Європейського Союзу. Однак у орієнтовно у червні-липні цього року команда «Lingva.Skills» запустить рівні В1 та В2. Про це кожен з учасників проекту буде сповіщений на своїй особистій сторінці.
Кожен 4-ий співробітник НАУ долучився до інноваційного он-лайн курсу з вивчення англійської мови від
«Академії навичок
» . Це свідчить як про велике бажання трудового колективу університету безперервно розвиватися та вдосконалювати свої професійні компетентності, так і про те, що значна частина професорсько-викладацького складу НАУ вже вільно володіє англійською мовою. Зазначимо що для останніх команда «Lingva.Skills» також розробляє безкоштовні дистанційні курси з вивчення інших іноземних мов, зокрема німецької та китайської. Колектив НАУ зможе найближчим часом долучитися до цих курсів, як тільки останні запрацюють на платформі «Lingva.Skills» (стежте за оновленнями на сайті НАУ).
Якщо Ви подавали заявку (ПІБ та електронна адреса) на участь у проекті «
Lingva.Skills
», але досі не отримали листа із паролем та підтвердженням Вашої участі, зверніть увагу чи правильно була попередньо заявлена Ваша електронна адреса. Якщо була допущена помилка, повідомте, будь ласка, про це співробітників Центру організаційного розвитку та лідерства (
e-mail:
center-nau@ukr.net
)
.
Щиро бажаємо Вам цікавого навчання та задоволення від його результату!
З повагою, команда
Центру організаційного розвитку та лідерства
.