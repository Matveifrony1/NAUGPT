Заголовок: Студенти ФЛСК поспілкувались з представниками Sky Up та Join Up
Дата: 28/11/2019
URL: https://nau.edu.ua/ua/news/2019/11/studenti-flsk-pospilkuvalis-z-predstavnikami-sky-up-ta-join-up.html
==================================================

У рамках співробітництва між кафедрою авіаційної психології Факультету лінгвістики та соціальних комунікацій й туроператором Join Up студенти під керівництвом доцента кафедри Олени Сечейко відвідали офіс авіакомпанії Sky Up та туроператора Join Up.
Координатор зустрічі від авіакомпанії, HR Generalist Марія Мирончук – випускниця кафедри авіаційної психології НАУ. Її розповідь про специфіку роботи психолога в компанії була надзвичайно цікавою, змістовною та дуже креативною за формою подачі. Секретами своєї професії, зокрема, її психологічними аспектами, поділилися зі студентами пілот, бортпровідник та НК менеджери.
Для студентів такі зустрічі – це завжди нові можливості увійти у світ практики майбутньої професії, спроектувати погляди щодо своєї професійної реалізації на запити роботодавців, зокрема в авіаційній галузі.
Кафедра авіаційної психології вдячна авіакомпанії Sky Up і туроператору Join Up за співробітництво та можливість реалізації спільних проектів щодо професійної підготовки студентів-психологів.