Заголовок: ФМВ НАУ розширює міжнародне співробітництво з країнами арабського світу
Дата: 16/08/2023
URL: https://nau.edu.ua/ua/news/2023/8/fmv-nau-rozshiryue-mizhnarodne-spivrobitnitstvo-z-krainami-arabskogo-svitu.html
==================================================

Декан Факультету міжнародних відносин Юрій Волошин провів робочу зустріч з Генеральним секретарем Арабської ради в Україні, засновником та головним редактором аналітично-інформаційного порталу «Україна по-арабськи» Мохаммадом Фараджаллахом.
Сторони обговорили можливі напрямки співпраці у галузі сходознавства та налагодження освітньо-наукових та культурних зв'язків. Декан ФМВ НАУ підкреслив зацікавленість у співпраці задля підвищення ефективності навчальної та науково-дослідної роботи та розширення міжнародного співробітництва.
Юрій Волошин зазначив, що сьогодні набуває актуальності підготовка спеціалістів, які професійно володіли б східними мовами, мали глибокі знання з історії, географії, релігії, філософії, культури, економіки, міжнародних відносин країн Близького та Далекого Сходу, Північної Африки.
Мохаммад Фараджаллах відзначив важливу роль організації та видання, яке він очолює, у налагодженні народної дипломатії взаємодії між Україною та арабським світом. Він запевнив, що всебічно сприятиме процесу викладання арабської мови, як другої, студентам Факультету міжнародних відносин та розширенню програм стажування в провідних університетах арабських країн.
За результатами зустрічі сторони домовились про подальшу співпрацю, розробку та підписання Меморандуму.