Заголовок: Соціологічні читання «Персоналії в соціології»
Дата: 26/11/2014
URL: https://nau.edu.ua/ua/news/2014/11/socziologichni-chitannya-personalii-v-socziologii.html
==================================================

19 листопада 2014 року на кафедрі соціології Гуманітарного інституту під керівництвом доцента І. Литовченко відбулися другі соціологічні читання «Персоналії в соціології», присвячені святкуванню Дня соціолога. У них узяли участь викладачі, здобувачі та студенти-соціологи. З вітальним словом до учасників звернулася завідувач кафедри соціології, доктор соціологічних наук, доцент О. Хомерікі.
Мета заходу - ознайомити майбутніх фахівців із специфікою професійної діяльності соціолога та науковими здобутками провідних західних і вітчизняних вчених у галузі соціології: Г.Спенсера, О. Конта, М. Вебера, В. Паретто, Е. Дюркгейма, Н. Лумана, П. Сорокіна, Р. Мертона, Н. Паніної, О. Балакірєвої, І. Бекешкіної, М. Чурилова, О. Вишняка, В. Пилипенка та інших. Учасники розглянули широке коло питань щодо розвитку соціологічної теорії та практики, визначили роль соціології в розумінні та поясненні подій, що відбуваються в Україні, а також представили результати новітніх досліджень різноманітних проблем сучасного світу.