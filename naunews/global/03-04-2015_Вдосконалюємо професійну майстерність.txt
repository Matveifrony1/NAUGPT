Заголовок: Вдосконалюємо професійну майстерність
Дата: 03/04/2015
URL: https://nau.edu.ua/ua/news/2015/4/vdoskonalyuemo-profesijnu-majsternist.html
==================================================

1 квітня 2015 року доцент кафедри англійської філології і перекладу Гуманітарного інституту Т. Семигінівська провела зустріч студентів 3 курсу з перекладачем «Holtec International» Олександром Коростельовим. Мета заходу - ознайомити студентів зі специфікою роботи перекладача-практика, зорієнтувати щодо вибору тематики перекладів, умов оплати, можливих проблем та способів їх уникнення.
Пан Олександр, маючи досвід роботи у міжнародній компанії понад 7 років, дав цінні рекомендації щодо укладання глосарію, перекладацького скоропису, основних технік перекладу, підкріпивши це прикладами з власного досвіду. Сподіваємося, що така зустріч стала стимулом для студентів підвищувати свій рівень володіння іноземними мовами, випрацьовувати навички аудіювання за допомогою перегляду аутентичних радіо- та телепередач, самовдосконалюватися як особистості.