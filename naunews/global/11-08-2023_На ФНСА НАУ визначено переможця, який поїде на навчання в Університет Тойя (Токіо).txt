Заголовок: На ФНСА НАУ визначено переможця, який поїде на навчання в Університет Тойя (Токіо)
Дата: 11/08/2023
URL: https://nau.edu.ua/ua/news/2023/8/na-fnsa-nau-viznacheno-peremozhtsya-yakiy-poide-na-navchannya-v-universitet-toyya-(tokio).html
==================================================

Національний авіаційний університет реалізує низку міжнародних програм академічної мобільності студентів та викладачів, серед яких й програма навчання в Університеті Тойя (Токіо). Нещодавно на факультеті наземних споруд і аеродромів НАУ завершився конкурсний відбір серед студентів спеціальностей "Дизайн" та "Архітектура та містобудування", за результатами якого було обрано найкращу кандидатуру для навчання в Університеті Тойя (Токіо).
Переможницею конкурсу стала Катерина Черкашина, студентка групи ДЗ-301Б кафедри комп’ютерних технологій дизайну та графіки. Серед 17 претендентів Катерина показала найкращі результати навчання, активність у творчому житті студентства та додаткові навички, які допоможуть під час перебування в Японії.
Вітаємо Катерину з перемогою. Зазначимо, що конкурс проводився студентською радою ФНСА НАУ під головуванням Зої Запорожець та підтримки адміністрації НАУ й особисто декана факультету Віктора Карпова.
Презентація Катерини Черкашиної за
посиланням
.