Заголовок: Вітаємо з успішним захистом дисертацій представників Наукової школи аеронавігації
Дата: 17/10/2018
URL: https://nau.edu.ua/ua/news/1/10/vitaemo-z-uspishnim-zahistom-disertatsiy-predstavnikiv-naukovoi-shkoli-aeronavigatsii.html
==================================================

16 жовтня відбулося засідання спеціалізованої вченої ради Д 26.062.03 на якому були розглянуті дві дисертаційні роботи на здобуття ступеню кандидата технічних наук за спеціальністю 05.22.13 – навігація та управління рухом.
Здобувачі – Шишков Федір Олександрович та Олевінська Тетяна Олександрівна представили результати власних досліджень, виконаних на базі кафедри аеронавігаційних систем Навчально-наукового інституту Аеронавігації, Електроніки та Телекомунікацій під керівництвом доктора технічних наук,професора Коніна Валерія Вікторовича.
Дисертація Шишкова Федіра Олександровича «Автономна навігація сервісних космічних апаратів за сигналами Глобальної навігаційної супутникової системи» серед інших одержала схвальні відзиви і від таких підприємств як КБ «Південне» та ДП «Орізон-Навігація», які високо оцінили загальний рівень роботи та її наукову і практичну складові.  Робота була відзначена і одноголосним позитивним рішенням членів ради.
Дисертація Олевінської Тетяни Олександрівни «Підвищення ефективності навігації за сигналами супутникових систем на етапі посадки повітряного судна» присвячена розширенню можливості застосування супутникової навігації для посадки повітряних суден на необладнаних злітно-посадкових смугах, що є актуальним з огляду на зростаючу кількість бортів малої та безпілотної авіації як в Україні так і в цілому в світі. Винесені на захист положення цієї роботи також були відзначені позитивним рішенням членів ради.
З повним текстом дисертацій можна ознайомитись в електронному репозитарії НАУ.
Вітаємо колег з визнанням їх наукових здобутків!