Заголовок: В НАУ провели успішні випробовування власних програмно-апаратних засобів
Дата: 08/11/2021
URL: https://nau.edu.ua/ua/news/2021/11/v-nau-proveli-uspishni-viprobovuvannya-vlasnih-programno-aparatnih-zasobiv.html
==================================================

Представники кафедри прикладної математики Факультету кібербезпеки, комп’ютерної та програмної інженерії (ФККПІ) та Науково-навчального центру «Аерокосмічний центр» Факультету аеронавігації, електроніки та телекомунікацій (ФАЕТ) Національного авіаційного університету провели успішні випробовування власних програмно-апаратних засобів цільового навантаження для повітряного спостереження та альтернативної навігації безпілотного літального апарату.
Метою проведеного експерименту було перевірити спроможність бортової системи повністю в автоматичному режимі визначати місцеположення дрона, на основі аналізу цифрових фото та відео місцевості.
Після визначення поточних координат на основі оптичного каналу та аналізу дескрипторів особливостей місцевості, бортовий комп’ютер обчислює напрям та спрямовує безпілотник до місця старту, де й відбувається автоматична посадка.
Подібні високотехнологічні рішення можуть мати використання в безпілотних повітряних комплексах, що експлуатуються в зоні часткової або повної втрати сигналу GPS.