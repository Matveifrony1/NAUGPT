Заголовок: Про СНІД
Дата: 07/12/2015
URL: https://nau.edu.ua/ua/news/2015/12/pro-snid.html
==================================================

4 грудня 2015 року, в рамках відзначення Всесвітнього дня боротьби зі СНІДом (1 грудня), відбулася зустріч студентів Навчально-наукового Юридичного інституту із лікарем-психологом Кабінету довіри Київського міського Центру профілактики та боротьби зі СНІДом Антоном Єрмолаєвим.
Фахівець докладно розглянув історію вивчення та поширення даного захворювання, ознайомив майбутніх юристів з історіями життя відомих та талановитих людей, які захворіли та померли від СНІДу. Основну увагу гість приділив інформації про епідеміологічний стан захворюваності на ВІЛ/СНІД в Україні, оскільки наша країна займає друге місце в Європі та п’яте у світі за темпами захворюваності на ВІЛ/СНІД.
Антон Єрмолаєв надав інформацію про методи і пункти діагностики ВІЛ/СНІДу та шляхи профілактики поширення інфекції серед молоді.