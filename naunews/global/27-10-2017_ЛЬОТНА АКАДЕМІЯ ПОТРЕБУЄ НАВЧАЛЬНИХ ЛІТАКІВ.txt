Заголовок: ЛЬОТНА АКАДЕМІЯ ПОТРЕБУЄ НАВЧАЛЬНИХ ЛІТАКІВ
Дата: 27/10/2017
URL: https://nau.edu.ua/ua/news/2017/10/lotna-akademiya-potrebue-navchalnih-litakiv.html
==================================================

Днями у Кропивницькому відбулася зустріч голови Кіровоградської обласної ради Олександра Чорноіваненка з начальником Кіровоградської льотної академії Національного авіаційного університету Сергієм Недільком та виконувачем обов’язків ректора Національного авіаційного університету Володимиром Ісаєнком.
Розвиток авіації в Україні став головною темою обговорення. Володимир Ісаєнко підкреслив, що спеціалізовані навчальні заклади мають збільшити кількість кваліфікованих випускників для забезпечення розвитку авіації. Але для цього потрібно збільшити кількість навчальних літаків.
Голова обласної ради Олександр Чорноіваненко підтримав  цю думку і зазначив, що Кіровоградська льотна академія також потребує поліпшення матеріально-технічної бази. Нині Кіровоградська льотна академія має лише 5 літаків для навчання пілотів, а потрібно 35. Але для цього потрібно збільшити державне фінансування закладу.
У ході зустрічі голова обласної ради Олександр Чорноіваненко, начальник льотної академії Сергій Неділько та виконуючий обов’язки ректора Національного авіаційного університету Володимир Ісаєнко домовились про подальшу співпрацю щодо закупівлі необхідної кількості навчальних літаків.