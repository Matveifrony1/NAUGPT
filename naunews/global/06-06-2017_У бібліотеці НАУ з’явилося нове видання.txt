Заголовок: У бібліотеці НАУ з’явилося нове видання
Дата: 06/06/2017
URL: https://nau.edu.ua/ua/news/2017/6/u-bibliotetsi-nau-z’yavilosya-nove-vidannya.html
==================================================

У фонд бібліотеки НАУ надійшло 15 примірників нового видання - навчального посібника «Транспортна екологія». Він підготовлений авторським колективом з викладачів Навчально-наукового інституту екологічної безпеки. До нього ввійшли директор інституту О. Запорожець, завідувач кафедри екології С. Бойченко, професор кафедри екології О. Матвєєвою та доценти кафедри екології С. Шаманський, Т. Дмитруха і С. Маджд. Загальна редакція виконана професором С. Бойченком.
Видання здійснене в «Центрі учбової літератури» у 2017 році і присвячене 85-річчю Національного авіаційного університету. У посібнику більш як на 500 сторінках розкриваються особливості впливу транспортного комплексу на навколишнє середовище, а також розглядаються технології захисту навколишнього середовища від цього впливу. Увагу приділено автомобільному, залізничному, повітряному, водному та трубопровідному видам транспорту. Посібник є принципово новим і не має аналогів в Україні.