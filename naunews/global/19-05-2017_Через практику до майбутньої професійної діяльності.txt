Заголовок: Через практику до майбутньої професійної діяльності
Дата: 19/05/2017
URL: https://nau.edu.ua/ua/news/2017/5/cherez-praktiku-do-maybutnoi-profesiynoi-diyalnosti.html
==================================================

11 травня 2017 року на кафедрі історії та документознавства НН Гуманітарного інституту в присутності доцента кафедри  Л. Божук, викладача Ю. Кондрашевської , відповідальної за проведення практик доцента Л. Настенко  відбувся захист результатів практики референта-організатора ділової інформації студентів четвертого курсу освітнього рівня «Бакалавр» напряму підготовки 6.020105 «Документознавство та інформаційна діяльність». У ході звітів, які супроводжувалися змістовними презентаціями, студенти переконливо довели закріплення набутих знань, удосконалення практичних навиків.
Одним із важливих завдань практики був збір матеріалів для дипломного дослідження. Цього року студенти проходили практику в  Департаменті вищої освіти Міністерства освіти і науки України, Департаменті організаційного забезпечення та контролю Міністерства юстиції України, Українській страховій компанії «КНЯЖА ВІЄННА ІНШУРАНС», групі компаній «СОВА» тощо.
Студенти також вперше вправлялися в практичній діяльності документознавчого, архівного, інформаційного спрямування на базі Державної служби України з лікарських засобів та контролю за наркотиками. Серед баз практики були Центр обслуговування підрозділів Міністерства  внутрішніх справ України, архівні відділи Тростянецької та Яготинської районних державних адміністрацій, Бориспільської міської ради, агентство регіонального розвитку м. Славутич  та інші.
Участь студентів у виробничій діяльності усіх установ отримала позитивну оцінку керівництва. Студентам В. Івашиній, Д. Ляшенко, М. Мельниченко, Ю. Степенцовій, О. Хомрі, які проходили практику у страховій компанії «КНЯЖА ВІЄННА ІНШУРАНС» у надісланому листі була висловлена подяка за сумлінність, дисциплінованість, професійну ерудицію при виконанні завдань. Практика всіх студентів оцінена позитивно.