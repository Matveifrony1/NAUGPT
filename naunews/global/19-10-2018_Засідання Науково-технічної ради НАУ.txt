Заголовок: Засідання Науково-технічної ради НАУ
Дата: 19/10/2018
URL: https://nau.edu.ua/ua/news/1/10/zasidannya-naukovo-tehnichnoi-radi-nau.html
==================================================

17 жовтня 2018 року відбулося засідання Науково-технічної ради НАУ, де було розглянуто запити на виконання наукової роботи/науково-технічної розробки з метою участі у Конкурсі проектів наукових робіт та науково-технічних (експериментальних) розробок молодих вчених за рахунок бюджетного фінансування МОН України на 2019-2021 рр. Було рекомендовано наступні проекти:
1. Методологія підвищення ефективності та захищеності мереж мобільного радіозв’язку в Україні
Керівник проекту: Одарченко Роман Сергійович
2. Система виявлення та оцінювання деструктивних інформаційно-психологічних впливів в умовах гібридної війни
Керівник проекту: Гізун Андрій Іванович
3. Оптимізація звукоізолюючих конструкцій кабін літаків вітчизняного виробництва
Керівник проекту: Макаренко Віталій Миколайович
4. Розроблення технології очищення та контролю якості стічних вод від біогенних елементів та нафтопродуктів
Керівник проекту: Бабікова Катерина Олександрівна
5. Розроблення системи збору та обробки даних щодо повітряного середовища на базі бездротових сенсорних мереж для екологічного моніторингу
Керівник проекту: Гулевець Дмитро Вадимович
6. Методологія психолого-педагогічної підготовки студентської молоді до прийняття стратегічних рішень в умовах мережевого глобалізованого соціуму
Керівник проекту: Подкопаєва Юлія Валеріївна
Розглянуті наукові роботи та науково-технічні (експериментальні) розробки молодих вчених відповідають пріорітетним напрямам наукових досліджень, що виконуються у Національному авіаційному університеті.