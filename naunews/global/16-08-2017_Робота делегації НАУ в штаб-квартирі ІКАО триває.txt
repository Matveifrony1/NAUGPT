Заголовок: Робота делегації НАУ в штаб-квартирі ІКАО триває
Дата: 16/08/2017
URL: https://nau.edu.ua/ua/news/2017/7/robota-delegatsii-nau-v-shtab-kvartiri-ikao-trivae.html
==================================================

15 серпня у головному офісі Ради ІКАО було підписано Угоду про співробітництво між Національним авіаційним університетом та Міжнародною організацією цивільної авіації.
Ця Угода підносить на новий щабель перспективи подальшого співробітництва між університетом та ІКАО та є безпрецедентним на сьогодні результатом кропіткої роботи обох сторін.
Про деталі та умови Угоди офіційний сайт Національного авіаційного університету поінформує додатково.
Визнання українського авіаційного університету такою впливовою (об'єднує близько 190 держав) спеціалізованою установою ООН, що займається організацією і координацією міжнародного співробітництва держав у всіх аспектах діяльності цивільної авіації, безперечно надасть потужного поштовху розвитку авіаційної складової НАУ та й, переконаний, авіаційній галузі України загалом. Це стало можливим, бо за нашими плечима стояла не тільки багаторічна історія традицій і перемог потужного ВНЗ, за нами була Держава Україна!" - вважає в.о. ректора Національного авіаційного університету Володимир Ісаєнко.
Довідка
Міжнародна організація цивільної авіації – спеціалізована структура ООН. Вона була створена 7 грудня 1944 року в результаті підписання у Чикаго 52 країнами Конвенції про міжнародну цивільну авіацію (Чикагська конвенція). До складу ІКАО нині входить 191 країна світу. Україна стала членом ІКАО у 1992 році.
З метою підготовки фахівців з безпеки авіації у 2003 році у Національному авіаційному університеті (де безпека авіації  є одним з пріоритетних напрямків наукових досліджень) було створено Інститут ІКАО. До його складу увійшли Європейський регіональний навчальний центр ІКАО з авіаційної безпеки,  Європейський регіональний навчальний центр ІКАО з підготовки державних інспекторів з безпеки польотів та льотної придатності повітряних суден, а також національні навчальні центри.