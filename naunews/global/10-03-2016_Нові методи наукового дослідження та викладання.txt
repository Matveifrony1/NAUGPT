Заголовок: Нові методи наукового дослідження та викладання
Дата: 10/03/2016
URL: https://nau.edu.ua/ua/news/2016/3/novi-metodi-naukovogo-doslidzhennya-ta-vikladannya.html
==================================================

З 29 лютого по 2 березня 2016 року доценти кафедри англійської філології і перекладу Навчально-наукового Гуманітарного інституту А. Головня та С. Шурма стали учасниками експерименту в рамках емпіричного дослідження вражень від поезії. Дослідження проводилось професором Мюнхенського університету Віллі ван Піром та професором Київського університету імені Бориса Грінченка Г. Чесноковою. Вона поділилася досвідом проведення емпіричних досліджень у мовознавчих та літературознавчих студіях, розповіла про вимоги до укладання анкет та принципи їх обробки. А. Головня  та С. Шурма планують використовувати здобуті знання для допомоги студентам під час роботи над магістерськими та бакалаврськими проектами.
Крім того, викладачі кафедри стали учасниками вебінарів, які проводилися Всеукраїнською спілкою викладачів перекладу UTIC-2016 та компанією Pearson ELT. Перший вебінар був присвячений системі впровадження CAT-інструментів у навчальних закладах, які готують перекладачів. Доповідачі О. Бондаренко, Л. Черноватий та Н. Павлюк розповіли про досвід використання CAT-систем у навчальних закладах. Гостем другого вебінару був Ваун Джонз (Vaughan Jones), який є укладачем серії підручників Focus, що вийшли друком у видавництві Pearson. Він розповів про систему мнемонічних вправ при навчанні іноземного мовлення.
Здобуті знання є важливими для викладання таких дисциплін, як усний переклад та переклад авіаційної термінології. На думку колег, досвід проведення вебінарів є чудовою можливість обмінятися думками та здобутками не виходячи із дому, що також має стати частиною роботи викладачів НАУ.