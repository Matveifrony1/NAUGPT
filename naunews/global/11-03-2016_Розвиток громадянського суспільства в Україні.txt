Заголовок: Розвиток громадянського суспільства в Україні
Дата: 11/03/2016
URL: https://nau.edu.ua/ua/news/2016/3/rozvitok-gromadyanskogo-suspilstva-v-ukraini.html
==================================================

2 березня 2016 року старші викладачі кафедри соціології та політології Навчально-наукового Гуманітарного інституту Н. Грищенко та І. Шаповал разом зі студентами напряму «Соціологія» групи взяли участь у відкритій лекції-дискусії «Громадянське суспільство в Україні: інституціональні особливості розвитку». Лекція проходила за підтримки Київського офісу Інституту Кеннана. Спікером виступив провідний науковий співробітник Інституту соціології НАН України, кандидат філософських наук, доктор соціології (PhD) Манчестерського університету В. Степаненко.
Обговорювалися питання особливостей посткомуністичної трансформації в Україні, можливостей залучення громадян до неурядових громадських організацій, трансформації соціальної енергії Революції гідності 2013-2014 рр. у постмайданній Україні, перспектив розвитку громадянського суспільства.