Заголовок: НАУ ПІДПИСАВ ДОГОВІР ПРО ПАРТНЕРСТВО ТА СПІВРОБІТНИЦТВО З ДЕРЖАВНИМ ПІДПРИЄМСТВОМ «МІЖНАРОДНИЙ АЕРОПОРТ «БОРИСПІЛЬ»
Дата: 31/08/2017
URL: https://nau.edu.ua/ua/news/2017/7/nau-pidpisav-dogovir-pro-partnerstvo-ta-spivrobitnicztvo-z-derzhavnim-pidpriemstvom-mizhnarodnij-aeroport-borispil.html
==================================================

31 серпня 2017 року Національний авіаційний університет в межах святкування дня першокурсника відвідали представники Державного підприємства “Міжнародний аеропорт “Бориспіль”.
НАУ продовжує укріплювати співпрацю з провідними підприємствами авіаційної галузі України. Одним із стратегічних партнерів університету та провідних роботодавців для наших випускників є ДП “Міжнародний аеропорт «Бориспіль».
Під час зустрічі було підписано договір про партнерство та співробітництво. З боку університету підпис під документом поставив в.о. ректора Володимир Ісаєнко, з боку ДП МА “Бориспіль” - директор із забезпечення дохідності від неавіаційної діяльності Георгій Зубко.
Розвиток авіаційної галузі нині є одним з пріоритетних напрямків для української економіки, тому авіаційні підприємства в цілому і зокрема головний міжнародний аеропорт України зацікавлені у кваліфікованих кадрах.
Національний авіаційний університет — унікальний навчальний заклад, що готує спеціалістів з багатьох спеціальностей, дотичних до авіаційної галузі — від пілотів і авіадиспетчерів до архітекторів аеропортів, спеціалістів з аерокосмічного права, перекладачів, що спеціалізуються на авіаційній тематиці.
Домовленість сторін дозволить організувати проходження студентами практики та науково-дослідної роботи на базі аеропорту, сприяти їх працевлаштуванню та участі у міжнародній громадській та культурній діяльності аеропорту.