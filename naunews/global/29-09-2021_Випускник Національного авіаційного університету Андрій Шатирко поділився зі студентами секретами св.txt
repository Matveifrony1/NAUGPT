Заголовок: Випускник Національного авіаційного університету Андрій Шатирко поділився зі студентами секретами свого успіху
Дата: 29/09/2021
URL: https://nau.edu.ua/ua/news/2021/9/vipusknik-natsionalnogo-aviatsiynogo-universitetu-andriy-shatirko-podilivsya-zi-studentami-sekretami-svogo-uspihu.html
==================================================

28 вересня, за підтримки проректора з гуманітарної політики та інновацій Світлани Тімкіної і начальника центру організаційного розвитку та лідерства Інституту новітніх технологій та лідерства НАУ Уляни Рамазанової, в актовій залі університету відбулася зустріч здобувачів вищої освіти з власником агентства відеомаркетингу SHATYRKO AGENCY.
Випускник НАУ, Андрій Шатирко, наразі є топовим спеціалістом з відеореклами, успішним підприємцем, сертифікованим фахівцем з YouTube, тренером «Вищої Школи Media & Production», а також учасником телевізійного шоу «Холостячка». Він має понад 7 років професійного досвіду в YouTube, 9 років в інтернет-маркетингу та 10 в підприємництві.
Під час зустрічі, відомий відеомаркетолог влаштував майстер-клас для студентів НАУ, в якому висвітлив ключові етапи створення та просування YouTube-каналу, поділився власним досвідом, розповів про свою команду, структуру й напрями роботи агенції SHATYRKO AGENCY та історію створення бренду «SHATYRKO».
Андрій пояснив, як не стати жертвою міфів про YouTube і не робити помилок у створенні та просуванні відео контенту, чому YouTube є найкращим джерелом трафіку, та назвав сервіси для успішного запуску і розвитку каналу. Також, було показано сучасну презентацію з «лайфхаками» та секретами успішності.
Під кінець виступу Андрій Шатирко дав цінні настанови, побажав молоді активно рухатись вперед та ніколи не відкладати на майбутнє важливі рішення.
Запис зустрічі можливо переглянути за
посиланням
.