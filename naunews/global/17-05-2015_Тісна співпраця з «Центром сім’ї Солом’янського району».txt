Заголовок: Тісна співпраця з «Центром сім’ї Солом’янського району»
Дата: 17/05/2015
URL: https://nau.edu.ua/ua/news/2015/5/tisna-spivpraczya-z-czentrom-sim’i-solom’yanskogo-rajonu.html
==================================================

29 квітня 2015 року кафедра цивільного права і процесу Юридичного інституту спільно з центром сім’ї Солом’янської у м. Києві РДА організувала та провела в технічному ліцеї НТУУ «КПІ» науково-методичний семінар на тему: «Молодь і закон» для учнів 10-11 класів.
Із вступним словом виступила директор «Центру сім’ї Cолом’янського району» Солом’янської у м. Києві РДА Тетяна Мдзелурі та заступник завідувача кафедри цивільного права і процесу, к.ю.н., с.н.с Микола Кагадій. Вони ознайомили ліцеїстів із питаннями юридичної відповідальності молоді, правами та обов’язками дитини, правилами поведінки у суспільстві тощо.
Особливістю заходу було те, що основні засади зазначених проблем доповідали студенти 2 курсу ЮІ. Ліцеїсти показали власну активність, ставили не тільки запитання, а й пропонували конкретні практичні ситуації, на які студенти ЮІ давали відповіді, посилаючись на відповідні нормативно-правові акти. Директор «Центру сім’ї Солом’янського району» Тетяна Мдзелурі моделювала конкретні ситуації за участю самих ліцеїстів та студентів, вказувала на поширені приклади поведінки молоді як у межах сім’ї, так і в громадських місцях. Після кожного змодельованого прикладу конкретну правову оцінку давали студенти та Микола Кагадій.
Студенти також ознайомили присутніх із діяльністю Юридичного інституту та Національного авіаційного університету.