Заголовок: Ректор Національного авіаційного університету Максим Луцький взяв участь у I Міжнародному інвестиційному форумі «Південна стратегія розвитку»
Дата: 11/06/2021
URL: https://nau.edu.ua/ua/news/2021/6/rektor-natsionalnogo-aviatsiynogo-universitetu-maksim-lutskiy-vzyav-uchast-u-i-mizhnarodnomu-investitsiynomu-forumi-pivdenna-strategiya-rozvitku.html
==================================================

10 червня, під патронатом Президента України та голів п’яти облдержадміністрацій півдня України, на Арбатській стрільці у с. Стрілкове розпочався дводенний Міжнародний інвестиційний форум «Південна Стратегія розвитку».
До заходу долучились представники 5 міністерств, 168 голів громад, понад 400 гостей і волонтерів, 30 спікерів та інші.
Серед почесних гостей та спікерів заходу:
Роман Лещенко - Міністр аграрної політики та продовольства України;
Олександр Ткаченко - Міністр культури та інформаційної політики України;
Андрій Ярмак - виконучий обов’язків директора Державного підприємства обслуговування повітряного руху України (Украерорух)
Ростислав Замлинський - Перший заступник Міністра з питань реінтеграції тимчасово окупованих територій;
Юрій Петровський - Заступник Міністра з питань європейської інтеграції;
Олександр Краснолуцький- Заступник Міністра захисту довкілля та природних ресурсів України;
Дмитро Сенниченко - Голова Фонду державного майна України;
Клод Вільд - Надзвичайний і Повноважний Посол Швейцарії в Україні, постійний представник Швейцарії в Організації з безпеки і співробітництво в Європі (ОБСЄ);
Сергій Фоменко -Віце-президент «МАУ» та інші.
Ректор НАУ Максим Луцький, разом з Андрієм Ярмаком - виконуючим обов’язки директора Украероруху, та з Сергієм Фоменко - Віце-президентом «МАУ» взяли участь у одній з секцій форуму - «Аеропорт, в який ніхто не вірив». Секцію відкрили - очільник Херсонської обласної державної адміністрації (ОДА) Сергій Козир та голова Херсонської облради Олександр Самойленко.
До секції онлайн-включенням долучився Міністр освіти і науки України Сергій Шкарлет. Він привітав учасників форуму та висловив сподівання, що даний захід стане початком стрімкого та плідного розвитку співпраці між авіаційною і освітньою галузями.
Максим Луцький відзначив важливість підвищення рівня підготовки фахівців авіаційної, будівної, екологічної та інших галузей для розвитку південних областей України і держави в цілому, і розповів про основні кроки НАУ задля випуску таких спеціалістів найвищого рівня.
Одним з важливих аспектів роботи секції стало підписання меморандуму між Національним авіаційним університетом в особі ректора Луцького Максима, Комунальним підприємством Херсонської обласної ради «Херсонські авіалінії» в особі директора Кучерука Віталія та Комунальним закладом Херсонської обласної ради «Обласним авіаційно-технічним спортивним клубом» в особі директора Сергія Оначенка.
Метою меморандуму є розвиток співпраці у військово-патріотичному та науково-технічному напрямках на основі взаємодії та взаємодопомоги.
Участники домовились про співпрацю за такими напрямками:
- розробка та реалізація спільних програм розвитку та діяльності Сторін;
- первинна підготовка авіаційних спеціалістів, проходження стажування в аеропорту «Херсон», ДАК «Авіа», ТОВ «Авіа-Про» та інших авіаційних підприємствах Херсонщини;
- обмін досвідом та матеріально-технічною базою для підготовки кваліфікованих спеціалістів.