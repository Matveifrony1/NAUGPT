Заголовок: На ФЕБА НАУ пройшла традиційна ХІV Міжнародна конференція «Сучасні підходи до креативного управління економічними процесами
Дата: 18/04/2023
URL: https://nau.edu.ua/ua/news/2023/4/na-feba-nau-proyshla-traditsiyna-hiv-mizhnarodna-konferentsiya-suchasni-pidhodi-do-kreativnogo-upravlinnya-ekonomichnimi-protsesami.html
==================================================

13-14 квітня 2023 на кафедрі економіки повітряного транспорту факультету економіки та бізнес-адміністрування (ФЕБА) відбулась ХІV Міжнародна науково-практична конференція «Сучасні підходи до креативного управління економічними процесами».
З вітальними словами до науковців та молодих вчених звернулись:
Сергій Смерічевський – доктор економічних наук, професор, декан факультету економіки та бізнес-адміністрування НАУ;
Олена Ареф’єва – доктор економічних наук, професор, завідувач кафедри економіки повітряного транспорту ФЕБА НАУ;
Орест Колещук – доктор економічних наук, доцент, завідувач кафедри економіки підприємства та інвестицій Національного університету «Львівська політехніка»; Володимир Щелкунов – доктор економічних наук, професор, Президент Українського національного комітету Міжнародної торгової палати; Тетяна Лепейко – доктор економічних наук, професор, завідувач кафедри менеджменту та бізнесу, Харківський національний економічний університет імені Семена Кузнеця; Юрій Драчук, – доктор економічних наук, професор, Інститут економіки промисловості НАН України; Ольга Мних – доктор економічних наук, професор, Національний університет «Львівська політехніка».
Також до заходу долучились завідувачка аспірантури та докторантури Національного авіаційного університету, доктор наук з державного управління, професор Анжела Лелеченко, завідувачка кафедри економіки та менеджменту Української інженерно-педагогічної академії, д.е.н., професор Вікторія Прохорова, завідувачка кафедри економіки Кременчуцького національного університету ім. Михайла Остроградського, д.е.н., професор Ольга Маслак, професорка кафедри управління фінансами, облікової аналітики та моніторингу бізнесу Українського державного університету науки і технологій, д.е.н., доцент Світлана Мушникова.
З науковими доповідями виступили:
Олена Ареф’єва – доктор економічних наук, професор, завідувачка кафедри економіки повітряного транспорту із доповіддю «Сучасні економічні моделі успіху в креативній економіці» (НАУ);
Анастасія Сімахова – доктор економічних наук, доцент, професор кафедри бізнес-аналітики та цифрової економіки із доповіддю «Сучасні тренди глобальної соціалізації» (НАУ);
Ірина Геєць – кандидат економічних наук, доцент із доповіддю «Стратегічні напрями розвитку світового авіаційного транспорту» (Мельнбурнський королівський технологічний університет, Австралія);
Саміра Пілецька – доктор економічних наук, доцент, професор кафедри економіки повітряного транспорту із доповіддю «Забезпечення економічного зростання в умовах війни» (НАУ);
Вікторія Чобіток – д.е.н., професор із доповіддю «Концептуальні аспекти ефективного маркетингового управління конкурентоспроможністю економічних систем» (Українська інженерно-педагогічна академія, м. Харків). Олеся Сунцова – доктор економічних наук, професор, із доповіддю «Econometric Forecasting of Academic Management in the Face of Uncertainty of Hostilities» (Державний податковий університет, м. Ірпінь);
Владислав Храпач, здобувач третього (освітньо-наукового рівня) вищої освіти із доповіддю «Штучний інтелект в аспекті проблем використання в стратегічному плануванні» (НАУ);
Володимир Резник, здобувач третього (освітньо-наукового рівня) вищої освіти із доповіддю «Фактори впливу на ефективність організації мультимодальних перевезень в умовах воєнного стану» (НАУ);
Цьогорічна конференція традиційно зібрала понад 150 представників наукової спільноти з різних куточків України та світу (Польща, Індія, Велика Британія, Австралія, Канада).
Своїми поглядами стосовно заявленої тематики конференції поділились не лише знані науковці, а і першопрохідці, молоді вчені на ниві науки. Попри те, що пленарне засідання конференції відбулось в онлайн форматі, це не стало на заваді науковій спільноті поширенню наукової практики та плідній дискусії протягом заходу.
Оргкомітет конференції дякує всім учасникам за виявлений інтерес до конференції, плідну дискусію і сподівається на подальшу співпрацю!