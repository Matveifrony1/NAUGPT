Заголовок: Курси підвищення кваліфікації «Викладання української мови як іноземної» — можливість якісного вивчення української мови за кордоном
Дата: 23/08/2024
URL: https://nau.edu.ua/ua/news/2024/8/kursi-pidvishchennya-kvalifikatsii-vikladannya-ukrainskoi-movi-yak-inozemnoi-—-mozhlivist-yakisnogo-vivchennya-ukrainskoi-movi-za-kordonom.html
==================================================

З початком повномасштабного вторгнення сотні тисяч наших співвітчизників, серед яких вагома кількість дітей різного шкільного віку і вчителів змушені були шукати притулку на мирних землях європейських країн. Тож постало нагальне питання до
вивчення української мови як іноземної у країнах Європи
, а з ним виникла гостра проблема нестачі сертифікованих педагогічних працівників для викладання української мови як іноземної за програмами відповідних профільних міністерств країн Європи.
Тому
Національний авіаційний університет першим серед ЗВО України виступив з ініціативою підтримки громадян України за кордоном
, тож навчально-науковою лабораторією інноваційних технологій управління Навчально-наукового інституту неперервної освіти, спільно з кафедрою української мови та культури ФЛСК, було розроблено відповідну навчальну програму.
У період
з 15 липня по 23 серпня 2024 року
на базі ННІНО для вчителів, які проживають у різних федеральних землях Німеччини, у режимі онлайн було проведено 50-ти годинні
курси підвищення кваліфікації «Викладання української мови як іноземної».
Курси провів завідувач навчально-наукової лабораторії інноваційних технологій управління ННІНО, кандидат філологічних наук
Сергій Черіпко
.
Під час навчального курсу слухачам
були представлені загальнодидактичні принципи, інноваційні методи та основні підходи в навчанні української мови як іноземної
. Велику увагу було приділено практичному курсу щодо застосування методів викладання та прийомів навчання української мови як іноземної від добукварного періоду до старшої вікової категорії.
По завершенню курсу
слухачі подякували за можливість організації такої якісної форми навчання, отримання відповідних сертифікатів, що дасть можливість викладати українську мову її носіям, зберігати ідентичність та популяризувати у світі як рідну мову непереможної нації.
Робота таких курсів має широку перспективу у майбутньому
, адже поступила заявка на формування нової групи у Німеччині, долучитися хочуть також українці з інших країн Європи.