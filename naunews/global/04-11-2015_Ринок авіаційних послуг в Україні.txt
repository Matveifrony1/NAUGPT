Заголовок: Ринок авіаційних послуг в Україні
Дата: 04/11/2015
URL: https://nau.edu.ua/ua/news/2015/11/rinok-aviaczijnix-poslug-v-ukraini.html
==================================================

28 жовтня 2015 року на кафедрі соціології і політології Навчально-наукового Гуманітарного інституту відбувся круглий стіл, присвячений соціальним проблема авіації – «Ринок авіаційних послуг в Україні: стан, проблеми і тенденції».
У його засіданні взяли участь студенти спеціальності «Соціологія» і також їхні колеги з Аерокосмічного інституту. Зокрема Марина Лавриненко виступила з доповіддю: «Євроінтеграційні процеси цивільної авіації України. Проблеми та перспективи розвитку», а Вікторія Шильник – «Проблеми ринку авіаційних послуг України та їх вирішення.
Представлені доповіді викликали жваве обговорення. На особливу увагу заслуговує виступ Катерини Музичук, студентки 3 курсу спеціальності «Соціологія», присвячений проблемам повітряного простору України. Учасники обговорили міжнародний досвід в цій сфері, а також проблему зовнішніх загроз. Цікавою була доповідь Марії Машури про підготовку льотчиків в Україні, в якій були означені основні тенденції і проблеми авіаційної освіти в Україні. Дискусію викликала інформація про нову в Україні спеціальність – диспетчер авіаційних перельотів.
Однак найбільш змістовним і яскравим став виступ Надії Ільїнської, яка підготувала насичену презентацію і докладно розповіла про стан авіаційної галузі України. Також цікавим був виступ третьокурсниці Олександри Харченко, яка підняла проблему соціальної відповідальності у вітчизняній і світовій авіації та професіоналізації авіаторів.
Круглий стіл пройшов у жвавій, насиченій обговореннями атмосфері. Студенти дійшли висновку, що авіаційна галузь є однією з найважливіших для України і має великі перспективи.