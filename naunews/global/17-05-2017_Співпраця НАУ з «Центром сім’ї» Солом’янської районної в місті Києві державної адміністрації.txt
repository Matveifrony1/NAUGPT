Заголовок: Співпраця НАУ з «Центром сім’ї» Солом’янської районної в місті Києві державної адміністрації
Дата: 17/05/2017
URL: https://nau.edu.ua/ua/news/2017/5/spivpratsya-nau-z-czentrom-sim’i-solom’yanskoi-rayonnoi-v-misti-kievi-derzhavnoi-administratsii.html
==================================================

15 травня 2017 року на запрошення «Центру сім’ї» Солом’янської районної в місті Києві державної адміністрації, студенти Навчально-наукового юридичного інституту разом із відповідальною особою за навчально-виховну роботу Ніною Троцюк відвідали святковий захід до Міжнародного дня сім’ї та Дня матері.
Метою проведення заходу є створення атмосфери теплоти та родинності серед жителів Солом’янського району та міста Києва, а також привернення уваги громадськості до того, що саме сім’я формує кожного громадянина, а благополуччя в сім’ї формує благополуччя нашої країни.
З привітаннями до присутніх звернулися: заступник голови Солом’янської
районної в місті Києві державної адміністрації Олена Горпинченко, начальник відділу «Центру сім’ї» Солом’янської районної в місті Києві державної адміністрації Ірина Кустова та представники волонтерських організацій, які тісно співпрацюють із районною адміністрацією.
Відбулася презентація роботи «Центру сім’ї». Серед його основних завдань є  проведення просвітницьких заходів з питань правового та соціального захисту різних категорій сімей; забезпечення психологічної підтримки багатодітним, неповним, малозабезпеченим, а також сім’ям, де проживають діти-сироти. Окрім того центр організовує та здійснює юридичне, психологічне, профорієнтаційне індивідуальне консультування та налагоджує співпрацю з районними службами, науковими закладами, громадськими організаціями, фондами та окремими фахівцями тощо.
Несподіванкою для присутніх став виступ представника духовенства, переможця пісенного конкурсу «Голос країни - 7» Олександра Кононенка та вокально-хореографічної студії гімназії біотехнологій № 177 м. Києва  «Fashion kids».
Дякуємо начальнику відділу «Центру сім’ї» Солом’янської районної в м. Києві державної адміністрації Ірині Кустовій за запрошення та сподіваємось на подальшу плідну співпрацю на ниві інформаційно-роз'яснювальної роботи з питань правового захисту населення.