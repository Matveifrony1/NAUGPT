Заголовок: Ректор НАУ Максим Луцький долучився до робочого візиту Міністра освіти і науки України Сергія Шкарлета на ПАТ «АрселорМіттал Кривий Ріг»
Дата: 23/09/2021
URL: https://nau.edu.ua/ua/news/2021/9/rektor-nau-maksim-lutskiy-doluchivsya-do-robochogo-vizitu-ministra-osviti-i-nauki-ukraini-sergiya-shkarleta-na-pat-arselormittal-kriviy-rig.html
==================================================

Сьогодні, ректор Національного авіаційного університету Максим Луцький, Міністр освіти і науки України Сергій Шкарлет і Голова Ради ректорів України Петро Куліков взяли участь в урочистостях, присвячених проекту дуальної освіти «Нова фабрика», місто Кривий Ріг.
На заході були присутні представники ПАТ «АрселорМіттал Кривий Ріг» на чолі з генеральним директором Мауро Лонгобардо, ректори закладів вищої освіти, студенти - учасники проекту «Нова фабрика» та інші почесні гості.
«Нова фабрика» це унікальний проект дуальної освіти, реалізований за підтримки ПАТ «АрселорМіттал Кривий Ріг» на базі Криворізького національного університету та Державного університету економіки і технологій. Студенти програми будуть навчатися за спеціальностями гірництво, металургія, прикладна механіка, галузеве машинобудування, електроенергетика, електротехніка та електромеханіка й автоматизація та комп’ютерно-інтегровані технології. Учасники програми отримають міжнародне стажування, стипендії, гарантоване працевлаштування, конкурентну заробітну плату.
Після урочистого відкриття заходу, почесні гості взяли участь у екологічній акції висаджування дерев.