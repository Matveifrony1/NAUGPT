Заголовок: Професору НАУ вручено премію Верховної Ради України
Дата: 16/05/2023
URL: https://nau.edu.ua/ua/news/2023/5/profesoru-nau-vrucheno-premiyu-verhovnoi-radi-ukraini.html
==================================================

Нещодавно Премію Верховної Ради України молодим ученим вручено професору кафедри аеронавігаційних систем ФАЕТ НАУ Івану Остроумову.
Відзнаку присуджено за наукову роботу на тему «Інноваційні методи комплексного позиціонування для літальних апаратів цивільної авіації».
Премію присуджують молодим ученим – громадянам України віком до 35 років включно, якщо вчений має вищу освіту не нижче другого (магістерського) рівня, або до 40 років включно, якщо вчений має науковий ступінь доктора наук, за отримані вагомі наукові здобутки під час проведення фундаментальних та/або прикладних наукових досліджень.
Щороку присуджується до 50 Премій у розмірі 60 прожиткових мінімумів для працездатних осіб станом на 1 січня року, наступного за роком подання робіт на отримання Премії.
Бажаємо лауреату сил і натхнення для подальших наукових звершень задля нашої Перемоги, відбудови та розвитку України.