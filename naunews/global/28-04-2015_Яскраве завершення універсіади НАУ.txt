Заголовок: Яскраве завершення універсіади НАУ
Дата: 28/04/2015
URL: https://nau.edu.ua/ua/news/2015/4/yaskrave-zavershennya-universiadi-nau.html
==================================================

23 квітня 2015 року у спорткомплексі НАУ були проведені змагання зі спортивної аеробіки (головний суддя старший викладач кафедри спортивної підготовки Гуманітарного інституту О. Харун). Це був заключний етап Універсіади НАУ 2014-2015 н. р.
Перлиною змагань був виступ збірної команди НАУ зі степ-аєробіки і фанк-аеробіки, а також показовий виступ Олесі Павлишиної.
У напруженій боротьбі І місце посіла команда ІАП, яка вразила всіх своїм виступом, а також чудовими костюмами. ІІ місце вибороли представниці ІАН, отримавши найвищі бали за артистизм та з невеликим розривом у балах ІІІ місце за командою ІМВ. Інші місця розподілились так:
IV місце команда ІІДС, V місце команда ГМІ, VI місце команда ІЕБ, VII місце команда ІКІТ, VIII місце команда ЮІ, IX місце команда ІЕМ,
X місце команда АКІ.
В особистих номінаціях були нагороджені:
«Містер фітнес»– Олексій Пантелеєв (ГМІ-207),
«Міс фітнес» – Ольга Ізместьєва (ІМВ-208),
«Бомбардир сезону 2014/2015 н. р. у змаганнях з футзалу» – Гліб Бухал (ІМВ).
Після змагань відбулося урочисте підбиття підсумків Універсіади НАУ і нагородження переможців та призерів з волейболу, стрітболу, футболу й шахів.
Окремо були нагороджені:
«За вагомий внесок та активну участь у спортивному житті НАУ» – Валерія Грекова (ІАН-412), Дмитро Чірва (аспірант НАУ), Ганна Головчанська (ІКІТ), Владислав Топчій, Євген Коваленко (ІМВ), Ігор Нємков (ІАН), Єдуард Коломієць (ІАН), Микола Слєсарь (ІАН), Олександр Курилович (ІАН), Олександр Волонець (ІАН), Назар Пілецький (ІКІТ);
«За вагомий внесок у підготовку збірної команди ІІДС» – старший викладач кафедри фізичного виховання І. Бондаренко.
«За активну участь у проведенні змагань зі стрітболу та популяризацію баскетболу в НАУ» – старший викладач кафедри фізичного виховання М. Величенко.