Заголовок: Студенти Національного авіаційного університету приєднались до онлайн-презентації за запрошенням Секретаріату Уповноваженого Верховної Ради України з прав людини
Дата: 09/06/2021
URL: https://nau.edu.ua/ua/news/2021/6/studenti-natsionalnogo-aviatsiynogo-universitetu-priednalis-do-onlayn-prezentatsii-za-zaproshennyam-sekretariatu-upovnovazhenogo-verhovnoi-radi-ukraini-z-prav-lyudini.html
==================================================

27 травня 2021 року студенти Юридичного факультету взяли участь в онлайн-презентації на тему «Міжнародне та національне законодавство у сфері захисту прав дитини».
Захід організовано з нагоди Міжнародного дня захисту дітей.
На початку заходу представник Уповноваженого з дотримання прав дитини та сім’ї Аксана Філіпішина звернулась до студентів з вітальним словом, окреслила основні завдання та повноваження, сферу компетенцій та основні напрямами діяльності Омбудсмана.
Працівники Управління з дотримання прав дитини та сім’ї Секретаріату Уповноваженого ВРУ з прав людини розкрили питання нормативно-правових аспектів забезпечення прав дітей у рамках міжнародного та національного законодавств.
Під час онлайн-зустрічі студенти ознайомилися з нормами цивільного, цивільно-процесуального, кримінального, кримінально-процесуального, сімейного кодексів України, законів України та підзаконних нормативно-правових актів, що регулюють забезпечення та захист прав дітей.
Такі заходи сприяють формуванню професійних компетенцій майбутніх правників, підвищенню рівня їх правової культури та правосвідомості.