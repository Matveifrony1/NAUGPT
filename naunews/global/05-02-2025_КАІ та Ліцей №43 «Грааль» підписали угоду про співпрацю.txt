Заголовок: КАІ та Ліцей №43 «Грааль» підписали угоду про співпрацю
Дата: 05/02/2025
URL: https://nau.edu.ua/ua/news/2025/2/kai-ta-litsey-№43-graal-pidpisali-ugodu-pro-spivpratsyu.html
==================================================

3 січня 2025 року
Державний університет «Київський авіаційний інститут» та Ліцей №43 «Грааль» м. Києва
уклали угоду про співробітництво.
У межах візиту представники Навчально-наукового інституту розвитку освіти та Факультету лінгвістики та соціальних комунікацій
провели профорієнтаційну зустріч
з учнями 10-11 класів.
У заході взяли участь:
Анастасія Сібрук
— завідувачка кафедри української мови, історії та інформаційної діяльності ФЛСК, кандидатка філологічних наук, доцентка;
Анна Щербина
— старша викладачка кафедри англійської філології та перекладу ФЛСК;
Микола Пилипенко
— викладач кафедри англійської філології та перекладу ФЛСК;
Наталія Шапенко
— голова студентської ради ФЛСК, стипендіатка програми «Завтра.UA» – 2024;
Тетяна Петровська
— директорка Центру допрофесійної підготовки та обдарованої учнівської молоді ННІРО, кандидатка педагогічних наук;
Світлана Грузинська
— провідна фахівчиня Підготовчого відділення громадян України ННІРО.
Представники університету
презентували структуру та напрямки діяльності університету
, особливості та переваги навчання в КАІ, діяльність ФЛСК, зокрема кафедр української мови, історії та інформаційної діяльності, англійської філології та перекладу. Також було представлено спеціальності та освітні програми, можливості міжнародної співпраці, особливості проходження практики та перспективи працевлаштування, студентське життя та творчі об’єднання. Всі презентації супроводжувались змістовними візуальними матеріалами.
Учнів запросили відвідати Музей історії університету, Авіаційний навчальний ангар та приєднатися до підготовчих курсів для абітурієнтів.
Університет висловлює подяку за організацію та проведення заходу директорці ліцею
Наталії Лазебник,
заступниці директора
Катерині Даценко
, вчителям та всім учасникам зустрічі.
Профорієнтаційна кампанія для абітурієнтів-2025 триває.
Запрошуємо майбутніх вступників до Державного університету «Київський авіаційний інститут»!