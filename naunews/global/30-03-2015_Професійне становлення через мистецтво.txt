Заголовок: Професійне становлення через мистецтво
Дата: 30/03/2015
URL: https://nau.edu.ua/ua/news/2015/3/profesijne-stanovlennya-cherez-mistecztvo.html
==================================================

22 березня 2015 року учасники PR-майстерні Гуманітарного інституту відвідали Київську академічну студію театрального мистецтва «Сузір’я». Разом з наставниками студенти напряму «Практична психологія» мали змогу відчути атмосферу студії та переглянути спектакль «Оскар Богу». Приємним виявився не тільки спектакль, а і його очікування: чарівна жива музика, старовинний інтер’єр (будівлі студії вже понад 100 років), а також вітальне слово художнього керівника театру Олексія Кужельного. На завершення вечора студентам було надане запрошення на відвідування всіх заходів студії, адже більшість з них є психологічно орієнтованими, а це допоможе майбутнім фахівцям у професійному становленні.