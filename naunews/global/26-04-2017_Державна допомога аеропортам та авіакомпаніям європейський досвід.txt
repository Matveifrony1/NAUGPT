Заголовок: Державна допомога аеропортам та авіакомпаніям: європейський досвід
Дата: 26/04/2017
URL: https://nau.edu.ua/ua/news/2017/4/derzhavna-dopomoga-aeroportam-ta-aviakompaniyam-evropeyskiy-dosvid.html
==================================================

21 квітня 2017 року професор кафедри господарського, повітряного та космічного права Навчально-наукового Юридичного інституту Дмитро Беззубов взяв участь у роботі круглого столу Комітету Асоціації правників України з транспортного права на тему «Державна допомога аеропортам та авіакомпаніям: європейський досвід».
Під час засідання обговорювались питання державної підтримки авіаційної галузі. Зокрема, розглядались питання щодо введення в дію Закону України «Про державну підтримку суб’єктів господарювання» та його правових наслідків для авіаційної галузі, проблеми, що можуть виникнути у зв’язку із внесенням змін до Повітряного та Господарського кодексів України.
Професор Дмитро Беззубов виступив на круглому столі з доповіддю на тему «Проблеми забезпечення економічної безпеки суб'єктів господарювання в галузі авіаці».
Обговорення практичних та юридичних аспектів державної допомоги аеропортам та авіакомпаніям з урахуванням досвіду європейських країн дозволить забезпечити прискорення інтеграції видів українського транспорту до європейської та світової транспортної системи, впровадження принципів європейської транспортної політики в Україні.