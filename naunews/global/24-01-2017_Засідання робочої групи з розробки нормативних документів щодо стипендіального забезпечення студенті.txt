Заголовок: Засідання робочої групи з розробки нормативних документів щодо стипендіального забезпечення студентів НАУ
Дата: 24/01/2017
URL: https://nau.edu.ua/ua/news/2017/1/zasidannya-robochoi-grupi-z-rozrobki-normativnih-dokumentiv-shchodo-stipendialnogo-zabezpechennya-studentiv-nau.html
==================================================

Друге засіданняробочої групи з розробки нормативних документів щодо стипендіального забезпечення відбулося 24 січня 2017 року за головування в.о. ректора Ісаєнка В.М. у розширеному складі. Крім членів робочої групи у ньому взяли участь представники навчальних, фінансових структурних підрозділів, а також голови студентських рад та голови профбюро навчально-наукових інститутів.
Іванова Т.В., проректор з навчальної та виховної роботи, доповіла про комплекс заходів, проведених у Національному авіаційному університеті з розробки нормативних документів щодо стипендіального забезпечення. Учасників засідання було поінформовано про основні зміни у законодавстві щодо стипендіального забезпечення та їх відображення у пропонованих до розгляду нормативних документах. Особливу увагу було приділено змісту проектів Правил призначення і виплати стипендій здобувачам вищої освіти у Національному авіаційному університеті та змісту Положення про стипендіальні комісії Національного авіаційного університету, що складені з урахуванням особливостей навчального процесу в НАУ.
У пропонованих проектах, зокрема в частині визначення рейтингового балу, а саме додаткових балів за досягнення студентів у науковій, науково-технічній діяльності (творчій активності для мистецьких спеціальностей), громадському житті та спортивній діяльності було враховано пропозиції як професорсько-викладацького складу, так і органів студентського самоврядування та первинної профспілкової організації студентів та аспірантів.
У кінцевому варіанті проекту Правил призначення і виплати стипендій було включено пропозицію органів студентського самоврядування та первинної профспілкової організації студентів і аспірантів щодо врахування при підрахунку додаткового балу до рейтингу успішності, який становить не більше 10 балів, участі студентства у громадській роботі та спортивній діяльності, що становить у сумі 5 балів, а також пропозицію членів наукового товариства студентів, аспірантів, молодих вчених НАУ щодо відзначення наукової та науково-технічної діяльності студентів, що також у сумі становить 5 балів. Таким чином, інтереси усіх студентів були враховані.
Учасниками засідання робочої групи з розробки нормативних документів щодо стипендіального забезпечення одноголосно було прийняте рішення: схвалити Правила призначення і виплати стипендій здобувачам вищої освіти у Національному авіаційному університеті, Положення про стипендіальні комісії Національного авіаційного університету  та клопотати перед Вченою радою університету про їх затвердження.
Додаток 1.
Правила призначення і виплати стипендій здобувачам вищої освіти у Національному авіаційному університеті (проект)
.
Додаток 2.
Положення про стипендіальні комісії Національного авіаційного університету (проект)
.