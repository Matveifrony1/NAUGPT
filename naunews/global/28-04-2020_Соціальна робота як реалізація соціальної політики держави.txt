Заголовок: Соціальна робота як реалізація соціальної політики держави
Дата: 28/04/2020
URL: https://nau.edu.ua/ua/news/2020/kopiya-berezen/sotsialna-robota-yak-realizatsiya-sotsialnoi-politiki-derzhavi.html
==================================================

Кафедра соціальних технологій Факультету лінгвістики та соціальних комунікацій провела онлайн-семінар «Соціальна робота як реалізація соціальної політики держави».
У заході взяли участь представники Львівського державного університету безпеки життєдіяльності, Чернівецького національного університету імені Юрія Федьковича, Васильківського коледжу Відкритого міжнародного університету розвитку людини «Україна», Державного вищого навчального закладу «Чернівецький політехнічний коледж», Чернівецької загальноосвітньої школи І-ІІІ ступенів № 24 імені Ольги Кобилянської Чернівецької міської ради, Святошинського науково-методичного центру районного управляння освіти, магістранти та студенти Чернівецького національного університету імені Юрія Федьковича, Васильківського коледжу НАУ, а також керівництво, викладачі та студенти ФЛСК.
З доповіддю «Державно-громадські ініціативи із забезпечення права на освіту осіб з інвалідністю у закладах освіти» виступила доцент кафедри педагогіки та соціальної роботи ЧНУ імені Юрія Федьковича Лариса Платаш. Також своїми здобутками поділилися студенти та магістранти. Важливі сьогодні теми підняли студентка ФЛСК Софія Чесановська «Принципи формування сучасного цивілізованого суспільства» та магістрант ЧНУ імені Юрія Федьковича Ірина Мацьопа «Умови формування комунікативних умінь студентів спеціальності «Соціальна робота».