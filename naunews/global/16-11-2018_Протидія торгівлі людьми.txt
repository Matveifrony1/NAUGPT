Заголовок: Протидія торгівлі людьми
Дата: 16/11/2018
URL: https://nau.edu.ua/ua/news/1/11/protidiya-torgivli-lyudmi.html
==================================================

13 листопада 2018 року за підтримки Центру Сім’ї Солом’янської районної в місті Києві державної адміністрації  в ННЮІ відбулася зустріч студентів Національного авіаційного університету з представниками Міжнародної неурядової організації «Кампанія А21 – відміна несправедливості у ХХI столітті».
Під час проведення лекції на тему: «Протидія торгівлі людьми» розглянуто та обговорено заходи запобігання торгівлі людьми в різних країнах світу та в Україні, зокрема, наведено світову статистику торгівлі людьми, форми експлуатації, приховані ризики та надано основні поради, які має знати кожна людина, яка виїздить за кордон навчатися, працювати чи відпочивати.
Наприкінці зустрічі відбулася активна дискусія з питань практичної профілактичної роботи з протидії торгівлі людьми.