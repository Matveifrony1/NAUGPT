Заголовок: VІІІ Міжнародна науково-практична конференція  «Сучасні проблеми економіки»
Дата: 27/10/2017
URL: https://nau.edu.ua/ua/news/2017/10/viii-mizhnarodna-naukovo-praktichna-konferentsiya-suchasni-problemi-ekonomiki.html
==================================================

У Навчально-науковому інституті економіки та менеджменту кафедрою економіки 17  жовтня 2017 року було проведено VІІI Міжнародну науково-практичну конференцію «Сучасні проблеми економіки».
З вступним  словом виступили заступник директора Навчально-наукового інституту економіки та менеджменту Володимир Бродкевич і професор кафедри економіки Наталя Ушенко, які привітали учасників конференції, працівників кафедри, студентів, розкрили цілі проведення конференції.
На конференції виступили науковці, провідні спеціалісти в транспортній галузі, молоді вчені та студенти з доповідями про найактуальніші проблеми управління соціально-економічними системами: стратегічного розвитку, конкурентоспроможності, інноваційності та ефективності діяльності. З метою мотивації молодих науковців було нагороджено грамотами за кращі доповіді та презентації.