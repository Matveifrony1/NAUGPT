Заголовок: Про позачергове засідання Вченої ради університету від 04 червня 2020 року
Дата: 04/06/2020
URL: https://nau.edu.ua/ua/news/2020/cherven/pro-pozachergove-zasidannya-vchenoi-radi-universitetu-vid-04-chervnya-2020-roku.html
==================================================

04 червня 2020 року у Національному авіаційному університеті відбулося дистанційне позачергове засідання Вченої ради університету за допомогою платформи Google Meet.
Порядок денний засідання Вченої ради було присвячено питанню затвердження положень відокремлених структурних підрозділів університету. Необхідність перейменування цих підрозділів та, відповідно, подальше затвердження положень зумовлено нагальною потребою узгодження діяльності цих підрозділів відповідно до Закону України «Про фахову передвищу освіту» та листу Міністерства освіти і науки України «Щодо ліцензії та перейменування закладів фахової передвищої освіти», а також для збереження цими закладами освіти фінансування за рахунок бюджетних коштів.
Ректор Володимир Ісаєнко поінформував про лист Міністерства освіти і науки України № 1/9-296 від 02.06.2020 року «Щодо можливостей використання сервісів для дистанційного навчання», в якому закладам освіти пропонують користуватися сервісами Google для забезпечення освітнього процесу. Ректор зазначив, що Національний авіаційний університет почав використовувати запропоновані сервіси Google ще у березні для забезпечення як освітнього процесу, так і адміністративної діяльності університету.