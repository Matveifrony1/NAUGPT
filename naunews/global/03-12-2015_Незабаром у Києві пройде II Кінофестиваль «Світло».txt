Заголовок: Незабаром у Києві пройде II Кінофестиваль «Світло»
Дата: 03/12/2015
URL: https://nau.edu.ua/ua/news/2015/12/nezabarom-u-kievi-projde-ii-kinofestival-svitlo.html
==================================================

6-8 грудня 2015 р. у великому залі кінотеатру «Кінопанорама» (вул. Шота Руставелі, 19) пройде II Кінофестиваль «Світло». Режисери і студії з усіх куточків України, а також з Іспанії, Швейцарії, Білорусі та інших країн представлять публіці художні та документальні фільми, анімацію, музичні кліпи та соціальні ролики. Організатор кінофестивалю - Спілка християнських письменників України (СХПУ).
Глядачі зможуть насолодитися світлим і моральним відеопродуктом, здатним зробити кожного добрішим і дати надію на краще. Цього року через фільми автори говоритимуть на теми любові, відносин батьків та дітей, краси у всіх її проявах, дитячих та дорослих мрій. Багато авторів не оминули тему війни з ракурсу роботи волонтерів, капеланів, добровольців.
Серед членів журі цього року — народні та заслужені артисти України, заслужені працівники культури України Леонід Мужук, Дмитро Ломачук, а також відомі режисери, актори, оператори.
Метою кінофестивалю є підтримка та популяризація морального кіно, розвиток і реклама українського кінопродукту, розширення кінозв'язків між країнами, пошук молодих талановитих кінематографістів.
Студентам надається знижка на квитки – 20%.