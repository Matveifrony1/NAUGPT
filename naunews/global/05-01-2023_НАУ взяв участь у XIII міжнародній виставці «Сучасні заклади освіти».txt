Заголовок: НАУ взяв участь у XIII міжнародній виставці «Сучасні заклади освіти»
Дата: 05/01/2023
URL: https://nau.edu.ua/ua/news/2023/1/nau-vzyav-uchast-u-xiii-mizhnarodniy-vistavtsi-suchasni-zakladi-osviti.html
==================================================

Національний авіаційний університет традиційно цього року став учасником міжнародної виставки «Сучасні заклади освіти». У конкурсах XIII міжнародної виставки «Сучасні заклади освіти» НАУ відзначено Гран-Прі «Вища освіта України» у рейтинговому виставковому конкурсі; нагороджено Дипломом за активну участь у розбудові національної освіти й популяризацію освітніх, наукових і інноваційних досягнень; нагороджено Золотою медаллю у номінації «Система роботи закладу освіти з виявлення і розвитку інтелектуально обдарованих дітей та молоді». Виставка проходила в онлайн режимі 23-25 листопада 2022 року, використовуючи новітні технології.
Виставка відбулася за інформаційної та методично-організаційної підтримки Міністерства освіти і науки України, Національної академії педагогічних наук України, Державної наукової установи «Інститут модернізації змісту освіти».
Крім того, було відзначено співробітників НАУ. Почесною грамотою нагороджені – Луцький Максим, ректор Національного авіаційного університету, д.тех.н., професор «За вагомий особистий внесок у реалізацію завдань сучасної державної політики у сфері освіти»; Піонтковський-Вихватень Богдан, к.пед.н., психолог Центру допрофесійної підготовки та обдарованої учнівської молоді Навчально-наукового інституту розвитку освіти НАУ «За активну науково-методичну діяльність з удосконалення освітнього процесу»; нагороджені сертифікатами доповідачів за проведення Панельної дискусії «Актуальність підготовки фахівців для аерокосмічної галузі» НАУ – Лазарєва Галина, директор Навчально-наукового інституту розвитку освіти НАУ, заслужений працівник освіти України; Єнчев Сергій, д.тех.н., професор кафедри автоматизації та енергоменеджменту Аерокосмічного факультету НАУ; Єременко Роман, аспірант, асистент кафедри гідрогазових систем АКФ; Бєловол Віолетта, заступник директора ВСП «Київський фаховий коледж комп’ютерних технологій та економіки НАУ»; Бруяка Ольга, к.тех.н., доцент, завідувач кафедри базових і спеціальних дисциплін ННІРО НАУ; Петровська Тетяна, к.пед.н., директор Центру допрофесійної підготовки та обдарованої учнівської молоді ННІРО НАУ.
Онлайн виставка в умовах воєнних дій сприяла обміну досвідом, професійному спілкуванню та об’єднала науковців, освітян, учнів старших класів та студентів.
Щиро дякуємо організаторам виставки та вітаємо всіх переможців і учасників конкурсів із нагородами!
Слава Україні!
Каталог учасників виставки за
посиланням
.
сайт ННІРО