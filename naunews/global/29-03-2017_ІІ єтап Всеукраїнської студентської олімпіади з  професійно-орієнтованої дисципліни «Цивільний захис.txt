Заголовок: ІІ єтап Всеукраїнської студентської олімпіади з  професійно-орієнтованої дисципліни «Цивільний захист»
Дата: 29/03/2017
URL: https://nau.edu.ua/ua/news/2017/3/ii-etap-vseukrainskoi-studentskoi-olimpiadi-z-profesiyno-orientovanoi-distsiplini-czivilniy-zahist.html
==================================================

23 та 24 березня 2017 р. на базі кафедри безпеки життєдіяльності Навчально-наукового інституту Екологічної безпеки вперше відбувся ІІ етап Всеукраїнської олімпіади з професійно-орієнтованої дисципліни «Цивільний захист» серед студентів ВНЗ.
78 учасників представляли 27 ВНЗ, майже всіх областей України: Київської, Дніпропетровської, Донецької, Запорізької, Луцької, Львівської, Миколаївської, Одеської, Полтавської, Черкаської, Сумської, Рівненської, Харківської.
Відкрив олімпіаду виконуючий обов'язки ректора НАУ Володимир Ісаєнко, який побажав учасникам результативного змагання та наголосив на важливості вивчення проблем, пов’язаних із сучасним станом цивільної, техногенної та екологічної безпеки. З побажанням гарних успіхів до учасників олімпіади звернувся заступник голови оргкомітету, директор Навчально-наукового інституту екологічної безпеки Олександр Запорожець.
Усі вищі навчальні заклади були поділені на чотири групи: 1) університети зі спеціальністю підготовки «Цивільний захист»; 2) виші гуманітарного спрямування; 3) ВНЗ зі спеціальністю підготовки «Охорона праці»; 4) університети технічного спрямування.
Олімпіада проводилась у два тури. У першому шляхом тестування оцінювався рівень теоретичних знань студентів з питань цивільного захисту. Термін проведення тестування – 90 хвилин. Тест складався з 50 завдань.       Другому турі оцінювалися практичні навички та творчі здібності учасників. Термін проведення – 90 хвилин. На практичний тур олімпіади було винесено 3 завдання. У проведенні цього туру та оцінюванні результатів брали участь викладачі кафедри безпеки життєдіяльності.
Для учасників, а також для студентів і викладачів була організована екскурсія до авіаційного навчального ангару. В ангарі на основі наявних зразків справжніх літальних апаратів створений і функціонує
Авіаційний навчальний центр з аварійних ситуацій
з відповідним тренажерним обладнанням. Він дає можливість проводити тренінг льотних екіпажів, бортпровідників та персоналу наземних аварійно-рятувальних команд щодо реагування на будь-яку аварійну ситуацію в умовах, наближених до реальних. Екскурсія викликала значну зацікавленість учасників олімпіади, які мали можливість оглянути всі елементи експозиції, побувати в кабіни пілотів.
Об'єктивності оцінок знань і вмінь студентів сприяли як автоматизований підрахунок набраних балів першого туру змагань, так і відкритість роботи журі.
24 березня 2017 були підбиті підсумки олімпіади. З вітальним словом виступили проректор з навчальної та виховної роботи Тамара Іванова та старший науковий співробітник відділу дослідження змісту вищої освіти Інституту модернізації змісту освіти МОН України Олена Дашковська. Вони відзначили високий рівень підготовки та проведення олімпіади та доброзичливу атмосферу.
Оголошення результатів та нагородження переможців здійснили заступник голови оргкомітету Олександр Запорожець, голова журі Олег Третьяков та відповідальний секретар Вікторія Коваленко.
Рішенням журі в кожній групі визначались призери.
Переможцями і призерами олімпіади стали:
- у 1 групі (
ВНЗ зі спеціальністю підготовки «Цивільний захист»
):
Прізвище, ім'я, по батькові
Назва навчального закладу
Місце
Черевко Аліна Василівна
Національний авіаційний університет
1
Боровенська Олена Олександрівна
Харківський національний університет міського господарства імені О.М. Бекетова
2
Семерханова Еліза Олександрівна
Національний університет цивільного захисту України
3
Білик Тарас Васильович
Львівський державний університет безпеки життєдіяльності
3
- у 2 групі (
ВНЗ гуманітарного спрямування
):
Прізвище, ім'я, по батькові
Назва навчального закладу
Місце
Портасова Анастасія Дмитрівна
Одеська державна академія будівництва та архітектури
1
Джурабаєва Аліна Володимирівна
Вінницький національний медичний університет ім. М.І. Пирогова
2
Костюшко Наталія Олександрівна
Інститут кримінально-
виконавчої служби
3
- у 3 групі (
ВНЗ зі спеціальністю підготовки «Охорона праці»):
Прізвище, ім'я, по батькові
Назва навчального закладу
Місце
Мельничук Катерина Михайлівна
Харківський національний університет імені В.Н. Каразіна
1
Васильєва Катерина Михайлівна
Донецький національний технічний університет  (м. Покровськ)
2
Дейнега Микола Сергійович
Національний технічний університет «Харківський політехнічний інститут»
3
-  у 4 групі (
ВНЗ технічного спрямування
):
Прізвище, ім'я, по батькові
Назва навчального закладу
Місце
Нейченко Микола Миколайович
Одеська національна академія харчових технологій
1
Овсянікова Аліна Валеріївна
Харківський національний автомобільно-дорожній університет
2
Пятигорець Ярослав Васильович
ДВНЗ «Приазовський державний технічний університет»
3