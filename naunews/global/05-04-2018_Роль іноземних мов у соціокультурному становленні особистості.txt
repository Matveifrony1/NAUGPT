Заголовок: Роль іноземних мов у соціокультурному становленні особистості
Дата: 05/04/2018
URL: https://nau.edu.ua/ua/news/1/4/rol-inozemnih-mov-u-sotsiokulturnomu-stanovlenni-osobistosti.html
==================================================

29 березня 2018 р. у рамках І Міжнародного симпозіуму «Гуманітарний дискурс мультикультурного світу: наука, освіта, комунікація» в НН ГМІ відбулося засідання ІІ Всеукраїнського круглого столу за міжнародної участі «Роль іноземних мов у соціокультурному становленні особистості». Організатор заходу -кафедра іноземної філології присвятила його обговоренню нагальних питань становлення особистості майбутнього фахівця з урахуванням основних функцій освітнього процесу: розвивальної та соціальної.
До участі були запрошені викладачі іноземних мов, філософії, психології, культурології вищих закладів освіти м. Києва, Рівного, Чернігова, Харкова та інших міст України, а також гості з Бразилії та США. В ході обговорення акцент був зроблений на питаннях, пов’язаних із переходом на особистісно зорієнтовану парадигму в освіті: відбір змісту соціокультурного компоненту викладання іноземної мови, а також пошук нових технологій, форм і методів викладання дисциплін, що забезпечують іншомовну підготовку майбутніх фахівців.
Учасники дійшли висновку, що вивчення іноземних мов є невід’ємною частиною професійного та особистісного становлення фахівця у сучасному полікультурному світі.
Унаслідок роботи круглого столу інтерес учасників був привернутий до осмислення мовних та соціокомунікативних проблем в освітньому, науковому, культурному просторі, а також були визначені перспективи подальших досліджень.