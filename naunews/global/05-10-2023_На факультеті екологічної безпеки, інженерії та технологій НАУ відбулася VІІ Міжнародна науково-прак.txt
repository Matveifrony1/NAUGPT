Заголовок: На факультеті екологічної безпеки, інженерії та технологій НАУ відбулася VІІ Міжнародна науково-практична конференція «Новітні досягнення біотехнології»
Дата: 05/10/2023
URL: https://nau.edu.ua/ua/news/2023/10/na-fakulteti-ekologichnoi-bezpeki-inzhenerii-ta-tehnologiy-nau-vidbulasya-vii-mizhnarodna-naukovo-praktichna-konferentsiya-novitni-dosyagnennya-biotehnologii.html
==================================================

21-22 вересня 2023 р. на кафедрі біотехнології факультету екологічної безпеки, інженерії та технологій НАУ відбулась VІІ Міжнародна науково-практична конференція «Новітні досягнення біотехнології».
В рамках конференції пройшов круглий стіл «На шляху до низьковуглецевої економіки» (towards low carbon economy)», що організується в межах реалізації проєкту ЄС Erasmus+, напряму Jean Monnet «Clean Energy Technologies and Energy Efficiency: the EU Experience», який отримала наукова група кафедри біотехнології ФЕБІТ НАУ, під керівництвом доцента Кузнєцової О.О.
В роботі конференції взяли участь понад 100 науковців, зокрема науковці Польщі, Словаччини та інших країн. Були розглянуті питання фармацевтичної, екологічної та молекулярної біотехнології, біомоніторингу, біоенергетики, створення та використання лікарських препаратів в екстремальних умовах, зокрема в умовах космосу, питання біозахисту та біобезпеки в авіації та інші.
Учасники мали багато дискусій, дружнього спілкування. Приємно відзначити високу активність молодих науковців, серед яких є випускники НАУ.