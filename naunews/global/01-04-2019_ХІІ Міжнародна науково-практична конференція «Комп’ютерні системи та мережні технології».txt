Заголовок: ХІІ Міжнародна науково-практична конференція «Комп’ютерні системи та мережні технології»
Дата: 01/04/2019
URL: https://nau.edu.ua/ua/news/2019/4/hii-mizhnarodna-naukovo-praktichna-konferentsiya-komp’yuterni-sistemi-ta-merezhni-tehnologii.html
==================================================

Аналіз й узагальнення нових теоретичних і прикладних результатів в області комп'ютерних систем і безпеки мережевих технологій, визначення пріоритетних напрямків наукових досліджень, узагальнення накопиченого досвіду в сфері IT-технологій – питання, що розглядалися на ХІІ Міжнародній науково-практичній конференції «Комп’ютерні системи та мережні технології».
Привітав учасників конференції її організатор конференції, завідувач кафедри комп’ютерних систем та мереж Інституту комп’ютерних інформаційних технологій Ігор Жуков. На пленарному засіданні з науковими доповідями виступили: провідний науковий співробітник відділу мікропроцесорної техніки Інституту кібернетики ім. В.М. Глушкова НАН України Володимир Опанасенко; доцент кафедри радіотехнічних пристроїв і систем Національного технічного університету України «Київський політехнічний інститут ім. І. Сікорського» Сергій Могильний; заступник директора з наукової роботи  Інституту проблем моделювання в енергетиці ім. Г. Пухова НАН України Олександр Чемерис; засновник та виконавчий директор  PlatformIO.Org. Іван Кравець.
На конференції працювали секції: «Комп’ютерні системи та мережі», «Інформаційні технології проектування», «Системи та технології кібербезпеки», на яких були представлені доповіді науковців, молодих учених та студентів, а також секція «Мережні інформаційні технології» для учнів-член Малої академії наук України з 14 областей нашої держави.
Дякуємо учасникам конференції за участь та запрошуємо до подальшої співпраці!