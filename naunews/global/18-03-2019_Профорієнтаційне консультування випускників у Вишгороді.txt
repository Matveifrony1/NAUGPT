Заголовок: Профорієнтаційне консультування випускників у Вишгороді
Дата: 18/03/2019
URL: https://nau.edu.ua/ua/news/2019/3/proforientatsiyne-konsultuvannya-vipusknikiv-u-vishgorodi.html
==================================================

Інститут інноваційних освітніх технологій (ННІІОТ) на запрошення Вишгородського районного центру зайнятості організував профорієнтаційне індивідуальне консультування для понад 100 учнів старших класів із закладів середньої освіти Вишгорода та Вишгородського району.
На «ярмарку професій» учні 9-10 класів мали нагоду ознайомитися з інформаційно-рекламними матеріалами факультетів та кафедр університету, умовами вступу до НАУ, порядком зарахування та навчання на підготовчому відділенні (курси підготовки до загальнодержавного ЗНО), переліком спеціальностей (освітньо-професійних програм), умовами паралельного навчання, англомовним проектом, навчанням на кафедрі військової підготовки та організацією дозвілля студентів.
Старшокласників запросили на День відкритих дверей (відбудеться 11 квітня 2019 року за адресою: м. Київ, проспект Космонавта Комарова, 1, Центр культури та мистецтв НАУ), пробне ЗНО, дні науки та до участі у Всеукраїнських учнівських олімпіадах НАУ.
Безкоштовно замовити заходи за інтересами учнів можна в Центрі обдарованої учнівської молоді ННІІОТза тел: (044)406-72-09, e-mail:
obdarovana@nau.edu.ua