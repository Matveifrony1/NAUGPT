Заголовок: В добру путь, Гуманітарій!
Дата: 10/07/2015
URL: https://nau.edu.ua/ua/news/2015/7/v-dobru-put-gumanitarij.html
==================================================

7 липня 2015 року в актовій залі Національного авіаційного університету відбувся випуск студентів освітньо-кваліфікаційного рівня «Спеціаліст» та «Магістр» Гуманітарного інституту. Усмішки, квіти, хвилювання супроводжували свято, що знаменує новий етап у житті наших уже колишніх студентів. Попереду роки напруженої праці, життєвих труднощів і успіхів. Вітаючи присутніх зі святом, директор інституту А. Гудманян висловив сподівання, що цей день, сповнений радістю і гордістю викладачів інституту, наставників груп, батьків за талановитих, перспективних випускників підтримуватиме їх на перших сходинках дорослого самостійного життя. Вручення дипломів супроводжувалося теплими словами завідувачів кафедр і наставників академічних груп. У кожному їхньому слові відчувалося ностальгія за роками співпраці та творчості. «У добру путь, випускник Гуманітарного», – під ці слова в небо полинули кульки.