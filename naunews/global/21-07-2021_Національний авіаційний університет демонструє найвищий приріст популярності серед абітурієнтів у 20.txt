Заголовок: Національний авіаційний університет демонструє найвищий приріст популярності серед абітурієнтів у 2021 році
Дата: 21/07/2021
URL: https://nau.edu.ua/ua/news/2021/7/natsionalniy-aviatsiyniy-universitet-demonstrue-nayvishchiy-pririst-populyarnosti-sered-abiturientiv-u-2021-rotsi.html
==================================================

Лідируючі позиції в Україні за кількістю заяв прийнятих від абітурієнтів у цьому році займають Київський національний університет імені Тараса Шевченка, Національний авіаційний університет та Львівський національний університет імена Івана Франка.
Згідно проміжних даних, які оприлюднив інтернет-портал
Vesti.ua
, із посиланням на Міністерство освіти і науки України, Київський національний університет імені Тараса Шевченка прийняв 33,8 тис. заяв, Національний авіаційний університет – 30,2 тисячі, а Львівський національний університет імені Івана Франка – 29 тис.
Перша і третя позиції рейтингу залишились незмінними. А от друга позиція, яку цьогоріч посідає НАУ, змінилась. Порівняно з минулим роком, коли університет посідав 6-е місце, НАУ продемонстрував найвищий приріст популярності серед абітурієнтів та піднявся на 4 позиції вгору.
Нагадуємо, що в Україні ще триває вступна кампанія 2021. Абітурієнти можуть подати документи до 18:00 23 липня.
Чекаємо на вас!