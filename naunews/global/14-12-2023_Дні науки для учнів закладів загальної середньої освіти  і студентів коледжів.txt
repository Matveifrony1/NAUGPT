Заголовок: Дні науки для учнів закладів загальної середньої освіти  і студентів коледжів
Дата: 14/12/2023
URL: https://nau.edu.ua/ua/news/2023/12/dni-nauki-dlya-uchniv-zakladiv-zagalnoi-serednoi-osviti-i-studentiv-koledzhiv.html
==================================================

В НАУ відбулися Дні науки для учнів 9-11 класів закладів загальної середньої освіти і студентів коледжів Києва і Київської області.
Організаторами заходу виступили
Навчально-науковий інститут розвитку освіти
спільно з Факультетом аеронавігації, електроніки та телекомунікацій.
В перший день, 8 грудня – засідання наукової школи з теми «Основи радіоелектронної боротьби». Заняття провів доцент
Євген Габрусенко
, к.т.н., координатор профорієнтаційної роботи ФАЕТ НАУ, якій  ґрунтовно і цікаво розкрив теоретичні питання та практичні дослідження: «Вплив радіозавад на якість функціонування передавальних та приймальних пристроїв»; «Визначення порогу сприйнятливості радіоелектронних систем до завад»; «Аналіз поширення радіохвиль та визначення інтенсивності сигналу і завади»; «Прогнозування зон досяжності зв’язку»; «Визначення відстані радіоперехоплення».
Другий день, 11 грудня, був присвячений засіданню наукової школи з теми «Лабораторні дослідження спроможностей стільникових мереж 4G/5G на основі відкритих рішень». Спікером виступила
Алла Пінчук
, інженер кафедри телекомунікаційних та радіоелектронних систем ФАЕТ НАУ. Пані Алла розповідала про такі актуальні питання як «Еволюція стільникових мереж зв’язку»; «Мережі 5G: переваги та перспективи розгортання в Україні»; «Що таке open-source проєкти?; «Розгортання, тестування та результати мереж четвертого та п’ятого поколінь на основі відкритих рішень».
Більш детальна інформація за посиланнями:
https://www.youtube.com/watch?v=ZIde9HsUY3Y&t=1880s
https://www.youtube.com/watch?v=I5nNgIU4p9o
http://iro.nau.edu.ua/