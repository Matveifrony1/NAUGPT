Заголовок: Розширюємо обрії співпраці
Дата: 17/09/2015
URL: https://nau.edu.ua/ua/news/2015/9/rozshiryuemo-obrii-spivpraczi.html
==================================================

16 вересня 2015 року представники Національного авіаційного університету провели профорієнтаційні зустрічі з учнями 11-х класів ЗНЗ м. Березань Київської області. Основна мета – відкриття  філії підготовчих курсів. Начальник відділу освіти виконавчого комітету Березанської міськради М. Деменська наголосила на важливості співпраці ЗНЗ із ВНЗ, а НАУ вважається флагманом сучасної освіти. Директор Березанського НВК Л. Дегтярьова запропонувала проводити підготовчі курси на їх базі.
Доцент кафедри радіоелектронних пристроїв та систем НАУ  Є. Габрусенко розповів старшокласникам про історію та сьогодення університету, а також  перспективи навчання на інженерно-технічних напрямах підготовки. Заступник директора з навчальної роботи Інституту доуніверситетської підготовки С. Черіпко докладно проінформував майбутніх випускників про переваги навчання.
По завершенні зустрічей були підписані угоди про співробітництво між НАУ та відділом освіти Березанської міськради і Березанським НВК.  Адміністрація відділу освіти подякувала за проведену на високому рівні профорієнтаційну роботу і пообіцяла організувати екскурсію старшокласників до НАУ.