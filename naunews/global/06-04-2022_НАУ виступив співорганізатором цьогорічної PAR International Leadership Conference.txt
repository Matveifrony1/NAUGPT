Заголовок: НАУ виступив співорганізатором цьогорічної PAR International Leadership Conference
Дата: 06/04/2022
URL: https://nau.edu.ua/ua/news/2022/3/nau-vistupiv-spivorganizatorom-tsogorichnoi-par-international-leadership-conference.html
==================================================

1 та 2 квітня відбулася 11-та Міжнародна конференція лідерів PAR International Leadership Conference (PILC), організована PAR University Collegeand International Partners під гаслом – Partner country UKRAINE. Ключовим партнером заходу став Національний авіаційний університет.
Конференції були організовані у Хорватії і, починаючи з 2012, є платформою для обміну думками наукової спільноти з представниками бізнесу Хорватії та інших країн-членів ЄС. Це традиційне місце збору чинних та майбутніх лідерів, що створює синергію між вищою освітою та економікою
З вітальним словом до присутніх звернулася декан Юридичного факультету (ЮФ) НАУ, доктор юридичних наук, професор Ірина Сопілко. «Шановні партнери, наукова спільнота, гості, студенти та усі присутні! Нам приємно в черговий раз бути співорганізатором даного наукового заходу. Як Вам відомо, Україна сьогодні переживає складні часи війни, якої не бачив світ з часів Другої світової. Проте Україна сильна, могутня держава і ми всі віримо, що вона обов’язково збереже свою територіальну цілісність. Дякуємо ще раз за підтримку нашої держави у важкий для нас час та бажаємо нам плідної роботи під час конференції» - зазначила пані Ірина.
Учасники з України представили у своїх доповідях:
- правовий огляд основних кроків бізнесу, який опинився в умовах збройної агресії РФ;
- стилі та методи роботи українських університетів в умовах війни та інше.
Громадянка України, пані Victoria Zinchuk, EBRD Director for Croatia, висловила слова підтримки українському бізнесу та закладам освіти.
Також присутні обговорили нові напрями співпраці щодо поєднання науки та бізнесу, відкриття нових освітніх програм та можливість проходження практики українськими студентами на підприємствах в Хорватії.
З програмою конференції можна ознайомитись перейшовши за
посиланням
.
Відеозапис
конференції.