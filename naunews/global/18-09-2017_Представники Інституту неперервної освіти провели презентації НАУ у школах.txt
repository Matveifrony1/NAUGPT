Заголовок: Представники Інституту неперервної освіти провели презентації НАУ у школах
Дата: 18/09/2017
URL: https://nau.edu.ua/ua/news/2017/9/predstavniki-institutu-neperervnoi-osviti-proveli-prezentatsii-nau-u-shkolah.html
==================================================

З 4 до 15 вересня 2017 року представниками центру допрофесійної підготовки, підготовчого відділення громадян України та кафедри базових і спеціальних дисциплін Навчально-наукового інституту неперервної освіти було організовано та проведено ряд презентацій університету та профорієнтаційні уроки «Твій вибір – твоє майбутнє» на базі ЗНЗ Києва, а також Борисполя та Броварів Київської області.
Про якісну сучасну освіту та реальну можливість її отримати дізналися понад 450 учнів 11 класів із 55 загальноосвітніх навчальних закладів Києва та Київської області: №256, №168, №170, №245, №298, №226, №216, №232, гімназія «Оболонь», гімназія «Потенціал», №328, №240, №20, №285, №29, №8, №9, №14, №231, №252, №194, №239, ліцей №157, №320, №306, №307, №308, №300, №212, №218, №202, №152, №159, №229, №10, гімназія №19, №124, гімназія № 134 «Либідь», №193, №99, №50, №304, №55, №288, №287, №76, №222, ліцей «Еко» №198. Співробітники ННІНО також відвідали ЗОШ №8, багатопрофільну гімназію «Перспектива»,  СЗШ №3, ліцей №5, ЗОШ №6 м. Борисполя та ЗНЗ №2 та №7  м. Броварів Київської області.
Старшокласники дізналися про особливості навчально-виховного процесу в Національному авіаційному університеті та ознайомилися із результатами вступної кампанії до НАУ в 2017 році. Учням також розповідали про деякі спеціальності та спеціалізації, англомовний проект, другу вищу освіту, кафедру військової підготовки, студентське самоврядування, міжнародну діяльність, а головне – запросили на екскурсійну програму до НАУ.
Неабияку зацікавленість викликала інформація про діяльність підготовчого відділення громадян України при Навчально-науковому інституті неперервної освіти та переваги, що мають слухачі при вступі до НАУ на інженерно-технічні та математично-природничі спеціальності. Всі випускники-2018, які брали участь у заходах, були запрошені на пробні уроки до ЗНО, проведення яких заплановане на 16, 23 та 30 вересня 2017 року.
Проведені у ЗНЗ презентації та уроки профорієнтації викликали жвавий інтерес серед учнів. Щира зацікавленість і велика увага майбутніх абітурієнтів втілились у численні запитання, на які вони отримали як усні вичерпні відповіді, так і друковані інформаційно-рекламні матеріали: газети «Авіатор» та буклети ННІ університету.