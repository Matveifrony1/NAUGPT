Заголовок: Правовий брейн-ринг серед студентів-іноземців
Дата: 27/03/2019
URL: https://nau.edu.ua/ua/news/2019/3/pravoviy-breyn-ring-sered-studentiv-inozemtsiv.html
==================================================

Команда Юридичного факультету перемогла на правовому брейн-ринзі для студентів-іноземців закладів вищої освіти Києва. Мета заходу – сприяння розвитку правової культури молоді із зарубіжних країн, яка навчається у юридичних закладах вищої освіти України, організатор – Юридичний факультет (ЮФ). Для участі у турнірі зареєструвалось 6 команд закладів вищої освіти Києва.
Проректор з міжнародного співробітництва і освіти Олександр Запорожець привітав та зазначив, що подібні заходи сприяють соціокультурній адаптації іноземних студентів. Декан  ЮФ Ірина Сопілко наголосила на важливості проведення таких заходів для формування у студентів впевненості у своїх знаннях та вміння їх застосовувати  у екстремальних умовах гри, що вкрай необхідно для майбутніх юристів.
Призові місця отримали: 1 місце – команда Юридичного факультету НАУ, 2 місце – Київський національний торговельно-економічний університет, 3 місце – команда Київського міжнародного університету.
Щиро вітаємо переможців!