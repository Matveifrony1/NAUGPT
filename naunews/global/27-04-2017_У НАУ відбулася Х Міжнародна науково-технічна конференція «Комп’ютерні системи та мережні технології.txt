Заголовок: У НАУ відбулася Х Міжнародна науково-технічна конференція «Комп’ютерні системи та мережні технології»
Дата: 27/04/2017
URL: https://nau.edu.ua/ua/news/2017/4/u-nau-vidbulasya-h-mizhnarodna-naukovo-tehnichna-konferentsiya-komp’yuterni-sistemi-ta-merezhni-tehnologii.html
==================================================

20-22 квітня 2017 року в Навчально-науковому інституті комп’ютерних інформаційних технологій було проведено ювілейну Х Міжнародну науково-технічну конференцію «Комп’ютерні системи та мережні технології (CSNT-2017)». Її організаторами виступили Міністерство освіти і науки України, Національна академія наук України, кафедра комп’ютерних систем та мереж Навчально-наукового інституту комп’ютерних інформаційних технологій Національного авіаційного університету. На конференції працювало три секції: «Комп’ютерні системи та мережі», «Інформаційні технології проектування», «Безпека інформаційно-телекомунікаційних систем», де були представлені доповіді студентів, молодих учених та науковців Азербайджану, Білорусі, Росії, Узбекистану та України.
Конференцію відкрив із привітальним словом організатор конференції, д.т.н., професор, заслужений винахідник України завідувач кафедри комп’ютерних систем та мереж НН ІКІТ НАУ
І. Жуков
. Він визначив мету конференції, що полягає в аналізі і узагальненні нових теоретичних і прикладних результатів в області комп’ютерних систем і безпеки мережних технологій, пошуку пріоритетних напрямів наукових досліджень, розвитку наукової співпраці між навчальними закладами, науковими установами, підприємствами України та зарубіжжя, залученні молодих талановитих учених до наукових досліджень в сфері ІТ-технологій.
На пленарному засіданні з науковими доповідями виступили члени програмного комітету конференції:
д.т.н., професор, лауреат Державної премії України в галузі науки і техніки, директор Навчально-наукового інституту комп’ютерних інформаційних технологій
О. Юдін
,
д.т.н., професор, завідувач кафедри електронних обчислювальних машин Національного університету «Львівська політехніка»
А. Мельник
,
д.т.н., професор, заслужений винахідник України, завідувач кафедри комп’ютерних систем та мереж Національного аерокосмічного університету ім. М.Є.Жуковського «ХАІ»
В. Харченко
,
д.т.н., професор, провідний науковий співробітник відділу мікропроцесорної техніки  Інституту кібернетики ім. В.М.Глушкова НАН України
В. Опанасенко
,
к.т.н., с.н.с., в.о. завідувача відділом математичного та економічного моделювання Інституту проблем моделювання в енергетиці ім.. Г.Є.Пухова НАН України
О. Чемерис
.
У цілому на засіданнях секцій було розглянуто такі питання: комп’ютерні технології нового покоління, створення і віртуалізація телекомунікаційних структур, інформатизація суспільства, сучасна технологія отримання знань, алгоритми моделювання комп’ютерних засобів.
Традиційно особлива увага приділялась відкритому живому спілкуванню учасників конференції, що значно підвищило ефективність досягнення поставлених для неї цілей.
За матеріалами конференції опубліковано збірник тез доповідей. Кращі  доповіді за рішенням Оргкомітету рекомендовані до видання у збірнику наукових праць "Проблеми інформатизації та управління", зареєстрованому як спеціалізоване видання з технічних напрямків.