Заголовок: Інформаційно-правова культура сучасної молоді
Дата: 26/11/2014
URL: https://nau.edu.ua/ua/news/2014/11/informaczijno-pravova-kultura-suchasnoi-molodi.html
==================================================

21 листопада 2014 року старшим викладачем кафедри теорії та історії держави і права Юридичного інституту Оленою Макеєвою та студентами групи ПР-401 в загальноосвітній школі № 36 імені С. П. Корольова м. Києва була проведена бесіда з правового виховання на тему «Інформаційно-правова культура сучасної молоді».
Майбутні юристи розповіли старшокласникам про актуальні проблеми формування інформаційно-правової культури особистості. Юлія Козацька розкрила поняття правової інформації, види та способи її упорядкування,  а Наталія Лапа проаналізувала сутність та структуру інформаційно-правової культури особи. Євген Лішневський зосередився на шляхах та методах  формування правосвідомості та правової культури особистості.
Учні переглянули відеоролик про Юридичний інститут, а Олена Макеєва розповіла про навчання в ЮІ НАУ та особливості юридичної професії.