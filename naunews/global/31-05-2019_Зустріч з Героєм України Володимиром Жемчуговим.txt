Заголовок: Зустріч з Героєм України Володимиром Жемчуговим
Дата: 31/05/2019
URL: https://nau.edu.ua/ua/news/2019/5/zustrich-z-geroem-ukraini-volodimirom-zhemchugovim.html
==================================================

Курсанти Кафедри військової підготовки НАУ зустрілись з радником міністра інформаційної політики, Героєм України Володимиром Жемчуговим. За останні 9 місяців НАУ став 37-м університетом, який з просвітницькою місією відвідав Герой України в рамках проекту «Бранці Кремля».
«Ми спеціально почали приїжджати до студентів, зустрічатися з вами, показувати фільми, дарувати книги, з реальними історіями України, з реальною інформацією, тому що я вважаю, що найкраща пропаганда це правда, не треба пропагувати, нам просто треба розповідати правду, усі факти, події, дати, і це найкращий інструмент проти російської пропаганди», – зазначив Володимир Жемчугов.
Під час зустрічі курсантам показали фільм «Бранці Кремля». Координатор проекту «Бранці Кремля» Олена Жемчугова зазначила, що цей фільм є нагадуванням всім про патріотів та політв’язнів, які стали бранцями кремлівського режиму.
У форматі «відкритого мікрофону» курсанти мали змогу поспілкувались з Володимиром Жемчуговим, а усім охочим подарували книжки та журнали, присвячені українським полоненим. Ця зустріч із незвичайною незламною людиною запам’ятається молодим людям на все життя й заставить переосмислити все своє життя.