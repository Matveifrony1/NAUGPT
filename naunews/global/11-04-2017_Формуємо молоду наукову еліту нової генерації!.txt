Заголовок: Формуємо молоду наукову еліту нової генерації!
Дата: 11/04/2017
URL: https://nau.edu.ua/ua/news/2017/4/formuemo-molodu-naukovu-elitu-novoi-generatsii.html
==================================================

6 квітня 2017 року на кафедрі педагогіки та психології професійної освіти Навчально-наукового гуманітарного інституту відбулося засідання секції «Європейський вибір вищої технічної освіти» в рамках ХVІI Міжнародної науково-практичної конференції молодих учених і студентів «Політ. Сучасні проблеми науки». Тематика секції мала кілька напрямів: від ключових аспектів підготовки пілотів та екіпажу, в цілому, до проблем реформування вищої професійної освіти в умовах Євроінтеграції.
У обговоренні актуальних проблем педагогіки та психології взяли участь понад тридцять науковців-початківців. Особливої уваги здобули доповіді В. Пномарьової «Проблема психологічної підготовки пілотів до професійної діяльності», І. Чепіль «Інтернет-адикція: соціальні мережі як засіб афіліації підлітків», М. Сидоришиної «Проблема емоційного інтелекту в процесі професійної підготовки практичного психолога», К. Геворгяна «Психологічне дозрівання людини в суспільстві споживання», А. Голєвої та Ю. Тьомкіної «Вплив різних жанрів музики на психіку людини», К. Токар «Прояви вольової поведінки в різних соціальних групах та ситуаціях».
Викладачі кафедри педагогіки та психології професійної освіти підтримали ініціативу молодих дослідників та побажали подальших продуктивних наукових розвідок.