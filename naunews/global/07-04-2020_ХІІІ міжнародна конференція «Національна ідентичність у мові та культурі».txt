Заголовок: ХІІІ міжнародна конференція «Національна ідентичність у мові та культурі»
Дата: 07/04/2020
URL: https://nau.edu.ua/ua/news/2020/kopiya-berezen/hiii-mizhnarodna-konferentsiya-natsionalna-identichnist-u-movi-ta-kulturi.html
==================================================

Кафедра іноземних мов і прикладної лінгвістики Факультету лінгвістики і соціальних комунікацій провела у форматі Skype-конференції пленарне засідання ХІІІ міжнародної конференції «Національна ідентичність у мові та культурі» у рамках ІІІ міжнародного симпозіуму «Соціальний дискурс глобалізованого світу: наука, освіта, комунікація».
Засідання відкрив декан факультету Сергій Ягодзінський. З доповідями виступили: Влад Генін (Університет Фонікса, США), Ольга Артюшкіна (Університет Жан Мулен Ліон 3, Франція), Тетяна Андрієнко (Київський міжнародний університет), Наталія Висоцька (Київський національний лінгвістичний університет), Марія Моклиця (Східноєвропейський університет ім. Лесі Українки), Людмила Довбня (ДВНЗ «Переяслав-Хмельницький державний педагогічний університет ім. Г.Сковороди») та Володимир Пирогов (Київський національний лінгвістичний університет).
Учасники конференції обговорили важливі питання виявів національної ідентичності у літературі, перекладах, історичних реаліях, адже проблема самоідентифікації є однією із найбільш значущих та активно обговорюваних у сучасному суспільстві.