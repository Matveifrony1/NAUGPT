Заголовок: Студенти Факультету міжнародних відносин навчатимуться у Франкомовному літньому університеті
Дата: 04/06/2024
URL: https://nau.edu.ua/ua/news/2024/6/studenti-fakultetu-mizhnarodnih-vidnosin-navchatimutsya-u-frankomovnomu-litnomu-universiteti.html
==================================================

Студенти Факультету міжнародних відносин
навчатимуться у Франкомовному літньому університеті
за напрямом «Міжнародні відносини». Організатори проєкту —Міжнародна організація Франкофонії (OIF) у партнерстві з Політехнічним університетом Бухареста.
Під час навчання, що триватиме
з 1 по 5 липня 2024 року,
студенти ФМВ
поспілкуються зі студентами з інших країн,
обговорять цікаві теми, що стосуються міжнародних відносин, франкофонії, дипломатії, гендерної рівності, сталого розвитку та штучного інтелекту. На додаток до академічної програми, для учасників запланована культурна програма, що включатиме тур Трансільванією та екскурсію в Бухарест, найбільше франкомовне місто в регіоні.
Організатори проєкту забезпечили
студентам ФМВ усі необхідні умови для навчання, зокрема, покриваються витрати на авіаквитки, страхування, плату за проживання та харчування в кампусі університету, культурні виїзди.
Участь студентів факультету в проєкті стала можливою
завдяки співпраці Факультету міжнародних відносин з Надзвичайним та Повноважним Послом Румунії в Україні Александру Віктором Мікулою.