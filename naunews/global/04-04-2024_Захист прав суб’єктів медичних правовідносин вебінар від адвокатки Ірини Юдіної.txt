Заголовок: Захист прав суб’єктів медичних правовідносин: вебінар від адвокатки Ірини Юдіної
Дата: 04/04/2024
URL: https://nau.edu.ua/ua/news/2024/4/zahist-prav-sub’ektiv-medichnih-pravovidnosin-vebinar-vid-advokati-irini-yudinoi.html
==================================================

26 березня 2024 року
на Юридичному факультеті для студентів 3-го курсу спеціальності 081 «Право» відбулася зустріч з адвокаткою, керуючою партнеркою Адвокатського об’єднання «ЮРІКОН-22», випускницею факультету 2009 року та аспіранткою 2-го року навчання за спеціальністю 081 «Право»
Іриною Юдіною.
У рамках вивчення теми
«Правовий статус суб’єктів медичних правовідносин»
навчальної дисципліни «Правові основи охорони здоров’я» юристка спільно зі здобувачами вищої освіти
обговорила питання захисту прав пацієнтів в окремих напрямах медичної діяльності
, таких як: трансплантація, психіатрія, імунопрофілактика, попередження розповсюдження туберкульозу і ВІЛ-інфекції, розповіла про особливості правового статусу законних представників у сфері охорони здоров'я та поділилася власним досвідом адвокатської практики.
Ірина Юдіна проаналізувала
судову практику у справі щодо неналежного виконання лікарем функціональних обов'язків, зокрема обрання хибної методики лікування хворого, що є підставою для застосування до нього дисциплінарного стягнення (Постанова Верховного Суду від 14.01.2019 у справі 302/836/17), та ознайомила присутніх із судовою практикою щодо відшкодування шкоди закладом охорони здоров'я, заподіяної особі внаслідок лікарської помилки (Постанова Верховного Суду від 14.03.2018 у справі 537/4429/15-ц).
«Обов’язковими умовами для настання відповідальності через ушкодження здоров'я постраждалої сторони є: протиправна поведінка особи (лікаря чи іншого медпрацівника), яка своїми діями спричинила шкоду здоров'ю постраждалої сторони; наявність шкоди; причинно-наслідковий зв'язок між протиправною поведінкою особи, яка завдала шкоду (медпрацівника) та шкодою; наявність вини в її заподіянні», —
зазначила Ірина Юдіна
.
На завершення зустрічі практикуюча адвокатка, яка є також стейкхолдеркою Юридичного факультету,
побажала студентам
зробити правильний вибір свого майбутнього роду діяльності, досягти вагомих результатів у ній та зробити своє ім’я відомим на ринку надання правничих послуг.