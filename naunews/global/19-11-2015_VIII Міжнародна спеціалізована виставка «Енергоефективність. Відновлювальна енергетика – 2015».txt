Заголовок: VIII Міжнародна спеціалізована виставка «Енергоефективність. Відновлювальна енергетика – 2015»
Дата: 19/11/2015
URL: https://nau.edu.ua/ua/news/2014/11/viii-mizhnarodna-speczializovana-vistavka-energoefektivnist-vidnovlyuvalna-energetika-–-2015.html
==================================================

10-11 листопада студенти Навчально-наукового Аерокосмічного інституту напряму підготовки «Електротехніка та електротехнології» разом із викладачами кафедри автоматизації та енергоменеджменту відвідали VIII Міжнародну спеціалізовану виставку «Енергоефективність. Відновлювальна енергетика – 2015». На ній були представлені досягнення провідних підприємств, а саме: E ENERGIJA, ТОВ «ЗІБАРТ», ТОВ «МАГМА ЕНЕРДЖІ», ТОВ «КВАНТУМ ЕЛЕКТРИК», ТОВ «НВП «РАДІЙ», ТОВ «СОЛІД ТЕПЛОЕНЕРГО», ТОВ «ТЕХЕЛЕКТРО СЕРВІС», ТОВ «ТЕПЛОВІ НАСОСИ» та інші, які демонстрували варіанти модернізації енергетичної інфраструктури. Це - енергозбереження при будівництві та реконструкції будівель, енергозберігаючі інновації в автомобілебудуванні, сучасні технології та ефективні рішення в області ефективного використання паливно-енергетичних ресурсів, відновлюваних джерел енергії та альтернативних видів палива.
Досягнуто домовленості з представниками компаній про проведення практик для студентів, працевлаштування випускників та проведення спільних тренінгів і наукових семінарів.