Заголовок: Професорка Юридичного факультету долучилася до робочої групи з розробки стандартів та нормативно-правових актів у сфері надання реабілітаційних послуг
Дата: 14/11/2024
URL: https://nau.edu.ua/ua/news/2024/11/profesorka-yuridichnogo-fakultetu-doluchilasya-do-robochoi-grupi-z-rozrobki-standartiv-ta-normativno-pravovih-aktiv-u-sferi-nadannya-reabilitatsiynih-poslug.html
==================================================

01 листопада 2024 року
прифронтове місто Запоріжжя, яке нині є символом стійкості та незламності, стало платформою для конструктивного діалогу щодо вдосконалення надання реабілітаційних послуг для тих, хто щодня захищає нашу свободу. Саме тут, у місці, яке стало другою домівкою для багатьох захисників, обговорювалися важливі питання відновлення здоров’я ветеранів.
Під
модеруванням
професорки кафедри конституційного та адміністративного права Юридичного факультету
Ірини Сопілко,
експерти з різних галузей — ерготерапевти, фізичні терапевти, психологи, юристи спільно працювали над виробленням уніфікованих підходів та стандартів реабілітації через лікувальну фізкультуру (ЛФК) та плавання, визначенням правових гарантій та забезпеченням якісної реабілітації на державному рівні.
Участь у заході також взяли захисники, які отримали мінно-вибухові поранення та ампутацію під час виконання бойових дій із захисту Батьківщини.
«В умовах, коли якість реабілітаційних послуг має критичне значення, створення уніфікованої системи стандартів та розробка правової бази стають необхідним кроком для забезпечення ефективного та безпечного відновлення здоров’я наших військових. Це дозволить більш ефективно контролювати якість наданих послуг та підвищити довіру ветеранів до системи реабілітації. На даному етапі важливо залучити до розробки таких документів не лише юристів, але й фахівців у сфері реабілітації, щоб врахувати специфіку процесу відновлення та потреби пацієнтів», —
зазначила Ірина Сопілко
.
Чемпіон світу
Денис Силантьєв наголосив на важливості співпраці між
різними фахівцями, такими як ерготерапевти, фізичні терапевти, психологи та юристи, для забезпечення максимально ефективного та індивідуалізованого підходу. На думку пана Дениса така співпраця дозволить всебічно оцінювати стан ветеранів, визначати їх потреби та розробляти найбільш ефективні плани реабілітації.
На думку експертів Ганни Згуральської
— провідної ерготерапевтки відділення реабілітації,
Анатолія Проніна
— фізичного терапевта відділення реабілітації,
Ганни Панченко
— психологині відділення реабілітації,
Дениса Силантьєва
— Чемпіона світу, Заслуженого майстра спорту України з плавання та кандидата соціологічних наук, доцента, доцента кафедри психології та соціальної роботи КЗВО «Хортицька національна навчально-реабілітаційна академія»
Юрія Мосаєва
, відсутність єдиних стандартів реабілітації ускладнює надання якісної допомоги, а також створює ризики для ветеранів, які можуть не отримати належної підтримки.
Обговорення завершилося узгодженням основних кроків,
які будуть зроблені для покращення системи реабілітації ветеранів в Україні.
Учасники дійшли згоди, щодо
необхідності розробки нормативно-правової бази у сфері реабілітації, яка враховуватиме міжнародний досвід, а також буде адаптована до українських реалій сьогодення.