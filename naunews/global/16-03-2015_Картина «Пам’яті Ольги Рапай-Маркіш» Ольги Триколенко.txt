Заголовок: Картина «Пам’яті Ольги Рапай-Маркіш» Ольги Триколенко
Дата: 16/03/2015
URL: https://nau.edu.ua/ua/news/2015/3/kartina-pam’yati-olgi-rapaj-markish-olgi-trikolenko.html
==================================================

У березні 2015 року Національний музей українського народного декоративного мистецтва обрав експонатом місяця картину викладача кафедри основ архітектури та дизайну Інституту аеропортів Ольги Триколенко -  «Пам’яті Ольги Рапай-Маркіш».
Створена в 2014 р. картина присвячена видатній київській художниці Ользі Перецевні Рапай, яка прославилася завдяки своїм унікальним монументальним та дрібним керамічним роботам. За тло Ольга Триколенко обрала скульптури, посуд, а також мотиви масштабних панно мисткині, виділяючи таким чином безпосередньо портретний образ.
18 березня 2015 року о 13.30 у музеї планується відкрита зустріч з Ольгою Триколенко, яка викладає живопис на кафедрі основ архітектури та дизайну ІАП НАУ. Також буде проведена лекція з живопису, відвідати яку запрошуються всі бажаючі.