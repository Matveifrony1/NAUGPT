Заголовок: Викладачі ФЕБА НАУ взяли участь у конференції «Ukrainian Studies: Go Global»
Дата: 07/11/2022
URL: https://nau.edu.ua/ua/news/2022/11/vikladachi-feba-nau-vzyali-uchast-u-konferentsii-ukrainian-studies-go-global.html
==================================================

3 листопада 2022 року відбулась онлайн — конференція «Ukrainian Studies: Go Global», до якої долучились викладачі Факультету економіки та бізнес - адміністрування (ФЕБА).
За ініціативи Фонду Президента України, Кримської платформи, українських освітніх, наукових та культурних інституцій проєкт «Ukrainian Studies: Go Global» має на меті дослідити кращі практики розвитку українських студій і україністики в Україні та за кордоном, а також популяризувати вивчення України як тему для дослідження в різних аспектах: від енергетики до кібербезпеки, культури та історії.
Зі вступним словом до учасників звернулись:
- Ольга Будник (Радниця - Уповноважена Президента України з питань Фонду Президента України з підтримки освіти, науки та спорту);
- Юлія Соколовська (заступниця керівника Офісу Президента України);
- Наталія Стукало (заступниця Голови Національного агентства забезпечення якості вищої освіти, доцент економічних наук, професор);
- Володимир Кільдій, керівник проєктів Представництва «Фонду Фрідріха Науманна за Свободу» в Україні.
Командою проєкту було презентовано результати аналізу ТОП- 200 університетів світу за рейтингом QS World University Ranking 2022, аби зрозуміти де вивчають україністику в складі загальних програм, а де викладають українські студії окремо.
З доповідями і практичними кейсами виступили науковці та громадські діячі України, Польщі, Великобританії, Японії, Канади.
Тематика обговорень стосувалась питань промоції української культури, мови, історії та наукових здобутків, відбудови економіки України та залучення партнерів до цих процесів, подолання соціальних викликів.