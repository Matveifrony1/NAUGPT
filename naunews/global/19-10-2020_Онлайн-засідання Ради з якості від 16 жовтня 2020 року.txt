Заголовок: Онлайн-засідання Ради з якості від 16 жовтня 2020 року
Дата: 19/10/2020
URL: https://nau.edu.ua/ua/news/2020/zhovten/onlayn-zasidannya-radi-z-yakosti-vid-16-zhovtnya-2020-roku.html
==================================================

На черговому онлайн-засіданні Ради з якості НАУ розглянуто та ухвалено рішення з восьми питань. У засіданні взяли участь: заступник голови Ради з якості ‒ Оксана Білоус та члени Ради: проректори, декани факультетів, директори інститутів, завідувачі кафедр, відповідальний секретар Приймальної комісії, директор НТБ, завідувач докторантури та аспірантури, начальники відділів та здобувачі вищої освіти.
Заступник голови Ради з якості, проректор з інноваційного навчання та інформатизації Оксана Білоус ознайомила членів ради з результатами Аналізу діяльності навчальних структурних підрозділів за визначеними показниками у 2019-2020 навчальному році, підготовлений відділом моніторингу якості вищої освіти.
Також було винесено питання щодо  внесення змін до складу Ради з якості Національного авіаційного університету.
Начальник відділу планування, організації та контролю освітнього процесу Лілія Невара представила на погодження проєкт Положення про підвищення кваліфікації науково-педагогічних працівників Національного авіаційного університету та навчальні плани освітніх програм першого (бакалаврського) рівня вищої освіти денної та заочної форми навчання, навчальних планів освітніх програм другого (магістерського) рівня вищої освіти денної та заочної форми навчання.
По питанню  начальника відділу планування, організації та контролю освітнього процесу Лілії Невари щодо організації та контролю перебігу освітнього процесу з використанням елементів дистанційного навчання були прийняті  наступні рішення:
1. Директору Інституту інноваційних освітніх технологій Мурановій Н.П. організувати:
-  на постійній основі консультування науково-педагогічних працівників з питань підготовки та проведення навчальних занять з використанням визначених в НАУ платформ дистанційного навчання та проінформувати керівників структурних підрозділів щодо такої можливості;
- організувати навчання для науково-педагогічних працівників щодо роботи в системі  CONFERENCE NAU.
2.  Деканам факультетів/директорам інститутів організувати перевірку розкладу навчальних занять та форми їх проведення.
3. Завідувачам кафедр провести до 30.10.2020 аналіз рівня наповнення навчальними матеріалами індивідуальних кабінетів науково-педагогічних працівників.
Начальник відділу аналітики та управління інформацією Андрій Гізун запропонував врегулювати нормативну складову процесів забезпечення академічної доброчесності шляхом розробки проєкту Положення про академічну доброчесність в Національному авіаційному університеті замість існуючого Положення про виявлення та  запобігання академічному плагіату в Національному авіаційному університеті. Відповідний проєкт буде оприлюднено на офіційному сайті НАУ для громадського обговорення.
Заступник голови Ради з якості, проректор з інноваційного навчання та інформатизації  Оксана Білоус зазначила про важливість приведення у відповідність до нормативної бази навчальних та робочих навчальних планів  підготовки докторів філософії попередніх років вступу. Також наголосила про необхідність перегляду та затвердження Вченою радою нових редакцій освітньо-наукових програм підготовки докторів філософії та відповідних навчальних та робочих навчальних планів, приведених у відповідність  до чинної нормативної бази.