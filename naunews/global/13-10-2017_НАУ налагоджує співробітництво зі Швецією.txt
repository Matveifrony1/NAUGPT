Заголовок: НАУ налагоджує співробітництво зі Швецією
Дата: 13/10/2017
URL: https://nau.edu.ua/ua/news/2017/10/nau-nalagodzhue-spivrobitnitstvo-zi-shvetsieyu.html
==================================================

На кафедрі іноземної філології НН ГМІ на постійній основі чотири рази на тиждень функціонує гурток із вивчення шведської мови під керівництвом доцента кафедри Віктора Івановича Кульчицького.
Студенти вивчають мову, культуру та літературу Швеції.
Невпинними темпами ростуть зв'язки України і Швеції в економічній, політичній та науковій сферах.
Свій внесок у розвиток співробітництва зі Швецією вносить і Національний авіаційний університет: у перспективі цього року відбудеться підписання договору про співробітництво між Гетеборзьким університетом та НАУ у сфері науки. Це надасть студентам НАУ можливість проходити стажування та навчання в одному з найкращих університетів Європи.
Щиро запрошуємо студентів і технічних спеціальностей НАУ також відвідувати факультатив зі шведської мови, який проводить кафедра іноземної філології.