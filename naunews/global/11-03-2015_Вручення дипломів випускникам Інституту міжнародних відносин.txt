Заголовок: Вручення дипломів випускникам Інституту міжнародних відносин
Дата: 11/03/2015
URL: https://nau.edu.ua/ua/news/2015/3/vruchennya-diplomiv-vipusknikam-institutu-mizhnarodnix-vidnosin.html
==================================================

6 березня  2015 року в актовій залі Національного авіаційного університету відбулися урочисті збори з нагоди вручення дипломів випускникам Інституту міжнародних відносин за освітньо-кваліфікаційним рівнем  «Магістр» за напрямами підготовки: «Міжнародні економічні відносини»; «Міжнародний бізнес»; «Міжнародне право»; «Міжнародна інформація»; «Журналістика» та «Туризмознавство».
Теплі привітання, радість та хвилювання випускників, позитивні емоції присутніх створювали піднесену атмосферу урочистості. З вітальною промовою до випускників звернулися проректор з науково-педагогічної та виховної роботи Я. Козачок та директор інституту А. Фоменко. Вони тепло і сердечно привітали випускників та побажали їм вірити у власні сили боротися за своє майбутнє, втілювати мрії в життя. До поздоровлень долучилися завідувачі випускових кафедр.
Свято було не лише веселим та радісним, а й трохи сумним: батьки зронили сльозу, а випускники гостро відчули рубіж свого життя – розлуку з Alma Mater і початок самостійного плавання по хвилях моря житейського.
Цього року дипломи отримали 65 випускники, з них 33 – з відзнакою. Найкращі студенти були відзначені почесними грамотами Національного авіаційного університету та Інституту міжнародних відносин.