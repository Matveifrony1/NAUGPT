Заголовок: Перші досягнення Відділу управління майном  Національного авіаційного університету
Дата: 19/01/2018
URL: https://nau.edu.ua/ua/news/1/1/pershi-dosyagnennya-viddilu-upravlinnya-maynom-natsionalnogo-aviatsiynogo-universitetu.html
==================================================

28 лютого 2017 року згідно з наказом №127/од  в.о. ректора Володимира Ісаєнка та відповідно до рішення Вченої ради університету від 27 лютого 2017 року був створений Відділ управління майном Національного авіаційного університету. Нагальність його появи викликали результати проведеного аудиту ефективного використання земельних ресурсів університету та ефективності ведення орендних відносин. До функціоналу Відділу відносяться облік і супровід оренди державного майна, облік та ефективне використання земельних ресурсів університету і ефективне використання майна Національного авіаційного університету.
За 10 місяців від дня створення Відділ збільшив доходну частину бюджету НАУ на 3,6 мільйона гривень порівняно із 2016 роком.  А його фахівцями у 2017 році були укладені близько 50 договорів оренди та надання платних послуг.
2014
2015
2016
2017
Відхилення (2017 до 2016 року)
Оренда 100%(ФДМУ+НАУ)
6.730,387
8.522,434
9.414,179
10.663,201
+1.249,022
Послуги
910,179
910,179
1.562,003
3.984,604
+2.422,601
Загалом
7.640,566
9.432,613
10.976,182
14.647,805
+3.671,603
Крім того, співробітники Відділу управління майном НАУ виявили численні факти незаконного використання державного майна, внаслідок чого бюджет НАУ у попередні роки недоотримував більш, як 250 тисяч гривень щомісяця.
Упродовж відносно короткого часу свого існування відділ спромігся провести аудит усіх земельних ресурсів НАУ. Так, станом на 1 січня 2018 року, у місті Києві за університетом закріплені тринадцять земельних ділянок загальною площею 74,3614 га для експлуатації і обслуговування комплексу навчальних, спортивних та господарських будівель, гуртожитків та житлових будинків, навчальної бази, навчальної авіаційно-технічної бази, радіополігону, Музею авіації, комплексу будівель і споруд автогаража. У Київській області – три земельні ділянки загальною площею 11,581 га під яхтклуб, базу відпочинку та житлові будинки. Крім того, ще 1858,74 га займають відокремлені підрозділи НАУ у Київській, Донецькій, Полтавській, Кіровоградській, Дніпропетровській областях та місті Києві. Документація на усі території перевірена, невідповідності, якщо вони є, наразі усуваються.
По земельній ділянці бази відпочинку «Авіатор», що знаходиться на території Воропаївської сільської ради Вишгородського району Київської області, замовлено та виконано комплекс топографо-геодезичних робіт землевпорядною організацією ДП «Київський інститут землеустрою» та виготовлено технічну документацію щодо інвентаризації бази відпочинку «Авіатор». Для затвердження даної документації потрібно отримати висновки погоджуючих служб Вишгородського району (висновок управління Держгеокадастру у Вишгородському районі та висновок містобудування та архітектури у Вишгородському районі). Після чого можна буде подати  заявку про державну реєстрацію земельної ділянки до  Державного  земельного кадастру та отримати витяг з ДЗК.
По земельній ділянці що використовується НАУ під розміщення яхтклубу, яка знаходиться у м. Українка Обухівського району, отримано від Державного фонду землевпорядної документації у Обухівському районі завірену копію технічного звіту по складанню державного акта на право постійного користування землею Київському міжнародному  університету цивільної авіації під розміщення яхтклубу 1996 року та виконано комплекс робіт по формуванню електронної версії обмінного файлу формату ХМL, необхідного для реєстрації земельної ділянки у базі даних Державного земельного кадастру.
Що стосується оформлення документів на право постійного користування земельними ділянками структурних підрозділів Національного авіаційного університету, фінансування ВСП проводиться напряму Міністерством освіти та планування фінансів на виконання будь-яких робіт в тому числі і землевпорядних яке вони здійснюють самостійно. Організаційні та консультативні роботи по всіх майнових та земельних питаннях проводяться відділом управління майном у повному обсязі.
Так, по земельних ділянках Криворізького коледжу НАУ було вивчено інформацію по стану оформлення документів та визначено шляхи вирішення:
1. Замовити в Державному фонді документації із землеустрою завірену копію технічної документації згідно якої виготовлявся державний акт.
2. Замовити у землевпорядній організації виготовлення обмінного файлу XML.
3. Якщо документація відсутня у фонді, потрібно отримати дозвіл на встановлення меж земельної ділянки в натурі (на місцевості) та замовити виготовлення такої документації у землевпорядній організації.
4. Зареєструвати земельну ділянку у ДЗК.
При вивченні стану оформлення документів на право постійного користування земельними ділянками Кременчуцького льотного коледжу виявлено, що документи на право користування відсутні  у Державному земельному кадастрі, відомості відсутні, тому необхідно замовити виготовлення документації із землеустрою у землевпорядній організації та зареєструвати земельні ділянки у Державному земельному кадастрі.
При проведенні аналізу стану оформлення документів на право користування земельними ділянками Слов’янського коледжу НАУ встановлено, що по всіх земельних ділянках коледжу замовлено виготовлення землевпорядної документації, яка знаходиться в стадії завершення.
Інформацію по стану оформлення документів було вивчено також по земельних ділянках Кіровоградської льотної академії НАУ, а також визначено шляхи вирішення проблемних питань:
1. Замовити в Державному фонді документації із землеустрою завірену копію технічної документації згідно якої виготовлявся державний акт.
2. Замовити у землевпорядній організації виготовлення обмінного файлу XML.
3. Якщо документація відсутня у фонді, потрібно отримати дозвіл на встановлення меж земельної ділянки в натурі (на місцевості) та замовити виготовлення такої документації у землевпорядній організації.
4. Зареєструвати земельну ділянку у ДЗК.
По Васильківському коледжу НАУ потрібно:
1. Звернутися із заявою (клопотанням) до Васильківської міської ради про надання дозволу на виготовлення документації із землеустрою.
2. Замовити виготовлення документації у землевпорядній організації.
3. Зареєструвати земельну ділянку у ДЗК.
Щодо Полтавського музею авіації, виявлено, що Міністерством оборони України було передано та поставлено на баланс Національного авіаційного університету частину майнового комплексу окремої військової частини. Для вирішення земельних питань по оформленню права постійного користування земельними ділянками на користь НАУ потрібно провести розмежування та узгодження межі розподілу землі для обслуговування переданих будівель і споруд, а також провести роботи з виготовлення технічних паспортів на всі передані будівлі і споруди, зареєструвати в Державному реєстрі речових прав на нерухоме майно та отримати витяги на всі об’єкти.
По Коледжу інформаційних технологій та землевпорядкування, який знаходиться за адресою: м.Київ, вул. Дружківська, 6 виявлено, що земельна ділянка зареєстрована у Державному земельному кадастрі, але витяг сформувати неможливо – не всі метричні дані внесені до ДЗК. Тож необхідно:
1. Замовити у Державному фонді документації із землеустрою завірену копію технічної документації, згідно якої виготовлявся державний акт.
2. Замовити у землевпорядній організації виготовлення обмінного файлу XML.
3. Якщо документація відсутня у фонді, потрібно отримати дозвіл на встановлення меж земельної ділянки в натурі (на місцевості) та замовити виготовлення такої документації у землевпорядній організації.
4. Зареєструвати земельну ділянку у ДЗК.
По Коледжу інженерії та управління НАУ, що знаходиться за адресою: м. Київ, вул. Метробудівська, 5а, встановлено, що відомості у ДЗК  відсутні. Тому потрібно:
1. Звернутися із заявою (клопотанням) до Київської міської ради про надання дозволу на виготовлення документації із землеустрою.
2. Замовити виготовлення документації у землевпорядній організації.
3. Зареєструвати земельну ділянку у ДЗК.
По Київському коледжу комп’ютерних технологій НАУ, що знаходиться за адресою: м.Київ, вул. Бориспільська, буд.5, виявлено, що в Державному земельному кадастрі відомості земельну ділянку відсутні. Тому необхідно:
1. Замовити розробку проекту  землеустрою щодо відведення земельної ділянки НАУ у землевпорядній організації.
2. Зареєструвати земельну ділянку у ДЗК.
Щодо стану оформлення земельної ділянки Вищого професійного училища, що знаходиться за адресою: м. Київ, вул. Метробудівська,5а та Машинобудівна,48, виявлено, що відомості про земельні ділянки училища до Державного земельного кадастру не внесені, тому  необхідно замовити виготовлення землевпорядної документації із землеустрою.
Оформлення документів на право постійного користування трьох земельних ділянок Музею авіації, що знаходиться в м. Києві на вул. Медовій,1 у Солом’янському районі, знаходиться в стадії завершення. Сформована кадастрова справа по відведенню земельної ділянки та знаходиться на затвердженні у Київській міській державній адміністрації.
На будівлі і споруди Музею авіації зареєстровано та отримано витяги з реєстру речових прав на нерухоме майно на Міністерство освіти і науки, як балансоутримувача. Найближчим часом буде завершена реєстрація речових прав за НАУ.
Щодо гуртожитків НАУ, розміщених по вулиці Вітряні Гори (10в та 10е), правоохоронними органами столиці зареєстрована і розслідується кримінальна справа по ч. 4 ст. 358 (підробка документів, печаток, штампів і бланків, продаж і використання підроблених документів, печаток, штампів) і ч.4 ст. 190 (шахрайство). В інтересах МОН та НАУ було пред’явлено позов щодо витребування державного нерухомого майна та повернення його у державну власність. На даний час з метою недопущення подальшого продажу цих об’єктів нерухомості за клопотанням місцевої прокуратури на спільне майно накладена заборона. Розслідування прокуратурою продовжується.
Нагадаємо, у 2015 році вище вказані будівлі, що знаходились у сфері управління МОН і були закріплені на праві господарського користування за НАУ, були незаконно вилученні з державної власності і в подальшому перепродані приватній особі.
По земельній ділянці площею 1,3352 га., що знаходиться в м. Вишневому на вул. Вітянській, 2, яка була відведена НАУ в оренду терміном на 5 років під будівництво житлового комплексу, було підготовлено  звернення Національним авіаційним університетом до Вишневої міської ради, щодо припинення дії договору земельної ділянки № 322240004000029 від 29.03.2012 у зв’язку з закінченням терміну дії вказаного договору. По вказаному зверненню було прийнято рішення «Про припинення договору оренди земельної ділянки Національному авіаційному університету».
Відділом управління майном була підготовлена та подана документація для  отримання  Наказу Міністерства освіти і науки України від 12.12.2017 №1587 «Про закріплення державного майна за Національним авіаційним університетом».
Аудитом виявлено, що загальна площа земельних ділянок Національного авіаційного університету та відокремлених структурних підрозділів за останні три роки залишилася незмінною. А станом на 1 січня 2018 року згоди на вилучення земельних ділянок керівництво університету не надавало.
На сьогодні не на всі будівлі і споруди, що обліковуються на балансі Національного авіаційного університету та ВСП, виготовленні технічні паспорти та не здійснена реєстрація їх у Державному реєстрі речових прав на нерухоме майно. Для виконання даних робіт передбачене фінансування у 2018 році.