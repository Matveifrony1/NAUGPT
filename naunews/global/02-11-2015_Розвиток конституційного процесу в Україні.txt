Заголовок: Розвиток конституційного процесу в Україні
Дата: 02/11/2015
URL: https://nau.edu.ua/ua/news/2015/11/rozvitok-konstituczijnogo-proczesu-v-ukraini.html
==================================================

29 жовтня 2015 року кандидат історичних наук, професор, заслужений юрист України Володимир  Годованець провів для студентів першого курсу Навчально-наукового  Юридичного інституту лекцію на тему: «Розвиток конституційного процесу в Україні».
Він висвітлив питання формування та розвитку вітчизняного конституційного права та конституційного процесу як правозабезпечувального чинника реалізації Конституції України. Основна увага студентів була акцентована на необхідності вдосконалення конституційно-правового регулювання з метою правового забезпечення конституційних процедур, оскільки конституційний процес є  важливим правовим інструментарієм легітимації влади, що уособлює процесуальні форми влади народу України, державної, регіональної та муніципальної влад.
Володимир Годованець поділився зі студентами власним життєвим досвідом щодо виховання в собі професійних якостей, що обов’язково стануть у пригоді кожному в процесі здобуття вищої освіти і реалізації своїх знань та вмінь у юридичній сфері.