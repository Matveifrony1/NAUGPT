Заголовок: Підписано Меморандум про співпрацю з «ДІМ ОКСФОРД КЛАС»
Дата: 22/08/2024
URL: https://nau.edu.ua/ua/news/2024/8/pidpisano-memorandum-pro-spivpratsyu-z-dim-oksford-klas.html
==================================================

20 серпня 2024 року
голова комісії з реорганізації Національного авіаційного університету, в.о. ректора
Ксенія Семенова
та Товариство з обмеженою відповідальністю
«ДІМ ОКСФОРД КЛАС»
— офіційний екзаменаційний центр Університету Кембридж (Cambridge Assessment English Authorized Exam Center, ліцензія номер UA009), який має право проводити всі види Кембриджських екзаменів на всій території України, в особі
Жанни Шатрової
, підписали
Меморандум про співпрацю.
Відповідно до укладеного Меморандуму Національний авіаційний університет набуває статусу
офіційного центру з підготовки до Кембриджських екзаменів
(Cambridge Assesment English Authorized Preparation Center). Підписання цього документу дозволить
запровадження освітніх програм і методик для вивчення англійської мови
різними групами, направлених на підготовку та складання міжнародних Кембриджських екзаменів та проведення Кембриджських екзаменів на своїй території за умови належного їх адміністрування зі сторони Екзаменаційного центру.
Крім того
співпраця передбачає:
координацію зусиль зі створення ефективної освітньої системи, здатної якісно перевірити знання англійської мови, що відповідають рівням А2-С2 згідно з Загальноєвропейською рекомендацією з мовних рівнів;
розробку та впровадження технологій спрямованих на надання освітніх послуг із застосуванням індивідуального підходу до кожної особи;
запровадження і використання сучасних педагогічних технологій та додаткових спеціальних програм для вивчення англійської мови та підготовки до складання Кембриджських екзаменів;
концентрацію та ефективне використання кадрових, інформаційних, матеріальних, фінансових ресурсів, спрямованих на задоволення освітніх потреб навчаючих, створення додаткових можливостей для професійного зростання педагогічних кадрів та впровадження сучасних освітніх технологій.
Центр підготовки буде функціонувати на базі Факультету лінгвістики та соціальних комунікацій
(в.о. декана
Наталія Мельник
, докторка педагогічних наук, доцентка), який надає дозвіл на використання аудиторій, конференц залів, лабораторій тощо Центру підготовки для проведення Екзаменаційним центром відкритих заходів (семінарів, тренінгів, лекцій, конференцій, тощо) для студентів та викладачів інших навчальних заходів спрямованих на поширення інформації про міжнародні Кембриджські екзамени.