Заголовок: Міністр Освіти і Науки України Оксен Лісовий провів робочу зустріч з колективом Національного авіаційного університету
Дата: 16/10/2023
URL: https://nau.edu.ua/ua/news/2023/10/ministr-osviti-i-nauki-ukraini-oksen-lisoviy-proviv-robochu-zustrich-z-kolektivom-natsionalnogo-aviatsiynogo-universitetu.html
==================================================

Сьогодні Міністр освіти і науки України Оксен Лісовий, відвідав Національний авіаційний університет, де виступив  перед членами Вченої ради університету.
На зустрічі також були присутні заступник Міністра освіти і науки України Михайло Винницький, народний депутат, член Комітету ВРУ з питань освіти, науки та інновацій Роман Грищук та представники спільноти НАУ.
У своїй промові Оксен Лісовий висвітлив основні причини реорганізації та поділився очікуваннями, пов'язаними з цим процесом.
Також присутнім було оголошено склад комісії з реорганізації НАУ, до складу якої увійшли:
1.  Володимир Шульга — Голова комісії
2.  Михайло Сорока —  заступник директора з навчальної, науково-методичної та виховної роботи Льотної академії НАУ — заступник Голови комісії
3.  Ірина Сопілко — керівник апарату Національної комісії з радіаційного захисту населення України
4.  Євгеній Гришманов — начальник бази експлуатації радіотехнічного обладнання та зв'язку Льотної академії Національного авіаційного університету
5.  Ксенія Семенова — асистент кафедри електроніки, робототехніки і технологій моніторингу та інтернету речей
6.  Олена Холодило — головний спеціаліст відділу з питань державного майна та підприємств управління з питань державного майна та підприємств Міністерства освіти і науки України
7.  Леся Поливач — начальник управління бухгалтерського обліку та звітності -головний бухгалтер Міністерства освіти і науки України
8.  Алла Рибалко — керівник експертної групи з питань вищої освіти та освіти дорослих директорату фахової передвищої, вищої освіти Міністерства освіти і науки України
9.  Оксана Ткаченко — в. о. директора  департаменту фінансування державних і загальнодержавних  видатків Міністерства освіти і науки України.
Крім того, Оксен Лісовий повідомив, що окремим рішенням КМУ в майбутньому буде запроваджено управлінський експеримент у п'яти ЗВО України, з першочерговим впровадженням в державному університеті «Київський авіаційний інститут».
Суть експерименту полягає в новій системі управління, в якій ключову роль відіграватимуть Наглядові Ради. Зокрема, Міністр підкреслив, що ці Наглядові Ради отримають розширені повноваження, особливо щодо кадрових питань.
Комісія з реорганізації розпочала свою роботу в Національному авіаційному університеті.
Зауважимо, що з моменту призначення комісії з реорганізації університету всі повноваження керівника НАУ здійснює Голова комісії Володимир Шульга.