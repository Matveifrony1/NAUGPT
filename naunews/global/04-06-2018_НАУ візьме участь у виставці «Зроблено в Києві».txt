Заголовок: НАУ візьме участь у виставці «Зроблено в Києві»
Дата: 04/06/2018
URL: https://nau.edu.ua/ua/news/1/6/vistavka-–-prezentatsiya-zrobleno-v-kievi.html
==================================================

5 червня Національний авіаційний університет візьме участь у виставці «Зроблено в Києві», організованій під егідою Київської міської державної адміністрації.
Експозиційний простір виставки охопить такі напрями: машинобудування, легка промисловість, транспорт, енергозбереження, інноваційна інфраструктура (наукові парки тощо) та нові технології.
Виставкова експозиція НАУ, основою якої стане масштабна презентація БПЛА, продемонструє ідею переходу від наукової розробки до масового практичного використання наукових здобутків. Національний авіаційний університет упродовж останніх десятиріч відпрацьовував теоретичні засади, концепцію та техніко-технологічні рішення для реалізації програми впровадження безпілотних авіаційних систем у практику цивільних авіакомпаній України. Йдеться про довгострокове і середньострокове прогнозування та планування наукового пошуку з урахуванням соціально-економічного розвитку та потреб нашої країни. Цікавим прикладом є розвиток в НАУ одного з найактуальніших перспективних напрямків діяльності світової авіації - створення безпілотної авіації. В експозиції Національного авіаційного університету також представлені актуальні наукові розробки з використанням штучного інтелекту в науковому пошуку.
На експозиції Національного університету також діятиме повноформатний інформаційний кластер приймальної комісії, де надаватиметься необхідна  інформація для майбутніх студентів університету.
Запрошуємо всіх бажаючих узяти участь у виставці! Вхід безкоштовний.
Місце проведення:
м. Київ, Броварський проспект 15
Міжнародний виставковий центр, павільйон № 1, стенд N7
Час роботи виставки – 10:00–18:00
За додатковою інформацією звертайтеся до відділу науково-технічної інформації:
тел. 406-79-21.