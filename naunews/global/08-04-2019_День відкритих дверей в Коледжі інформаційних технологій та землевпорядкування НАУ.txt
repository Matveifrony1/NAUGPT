Заголовок: День відкритих дверей в Коледжі інформаційних технологій та землевпорядкування НАУ
Дата: 08/04/2019
URL: https://nau.edu.ua/ua/news/2019/4/den-vidkritih-dverey-v-koledzhi-informatsiynih-tehnologiy-ta-zemlevporyadkuvannya-nau.html
==================================================

У Коледжі інформаційних технологій та землевпорядкування НАУ відбувся День відкритих дверей для майбутніх студентів НАУ ‑ випускників коледжу. Модератор заходу ‑ директор Інституту інноваційних освітніх технологій (ННІІОТ) Наталія Муранова.
У заході взяли участь заступник директора ННІІОТ Оксана Поліщук, доценти кафедри фінансів, обліку і аудиту Факультету економіки та бізнес-адміністрування Оксана Попович та Оксана Горбачова, доцент кафедри комп’ютеризованих систем управління Факультету кібербезпеки, комп’ютерної та програмної інженерії Олена Нечипорук, асистент кафедри комп’ютерних систем та мереж Олександр Несен, старший викладач кафедри організації авіаційних робіт і послуг Факультету транспорту, менеджменту і логістики Світлана Пронь, старший викладач кафедри землеустрою і кадастру Факультету екологічної безпеки, інженерії та технологій Лілія Скрипник.
Науковці університету розповіли студентам про особливості вступної кампанії-2019, організацію освітнього процесу, міжнародну діяльність, мобільність студентської молоді, наукову роботу студентів, підготовку фахівців, англомовне навчання, стажування, проходження практики, перспективи працевлаштування, навчання на кафедрі військової підготовки; умови вступу на ІІ та ІІІ курси денної та заочної форм навчання; організацію студентського дозвілля; вартість навчання тощо. Студенти мали змогу отримати індивідуальне консультування щодо продовження навчання в НАУ.
Директор коледжу Віктор Канава запросив гостей до Музею, де викладач Галина Марчук провела цікаву й змістовну екскурсію. Адміністрація коледжу висловила слова щирої вдячності ректорату за постійну опіку та увагу до випускників та системну профорієнтаційну роботу щодо залучення до навчання в НАУ.
Студентів коледжу запросили на Дні відкритих дверей (11 квітня, 23 квітня 2019 року) та свято «Шлях до зірок» (11 квітня 2019 року), що у найближчий час відбудуться в НАУ.
Чекаємо на вас випускники!