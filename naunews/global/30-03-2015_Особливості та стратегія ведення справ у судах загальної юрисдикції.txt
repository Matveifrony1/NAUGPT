Заголовок: Особливості та стратегія ведення справ у судах загальної юрисдикції
Дата: 30/03/2015
URL: https://nau.edu.ua/ua/news/2015/3/osoblivosti-ta-strategiya-vedennya-sprav-u-sudax-zagalnoi-yurisdikczii.html
==================================================

26 березня 2015 року старший юрист судової практики Юридичної компанії «РегСервіс», спікер авторського Курсу практичної юриспруденції для молодих юристів, випускник 2011 року Юридичного інституту - Владислав Молодід прочитав для студентів 3 курсу Юридичного інституту лекцію на тему «Складання базових процесуальних документів, особливості та стратегія ведення справ у судах загальної юрисдикції».
Лектор окреслив стратегію поведінки молодого правника у судовому засіданні, зупинився на особливостях складання базових процесуальних документів, надав корисні поради щодо поведінки юриста під час спілкування із клієнтами, а також поділився із студентами-юристами досвідом і цікавими юридичними моментами зі своєї юридичної практики. У ході свого виступу, юрист-практик наголосив, що тільки комплексний підхід до психології клієнта, психології судді, процесу підготовки документів дасть можливість надавати якісні юридичні послуги, грамотно і ефективно вести судові справи.
Підсумовуючи, В. Молодід порадив студентам брати активну участь у науковій діяльності університету з метою дослідження цікавих галузей права, що допоможе їм у майбутньому обрати сферу професійної діяльності.