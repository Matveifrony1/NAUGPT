Заголовок:Про засідання Вченої ради університету від 22 листопада 2023 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-22-listopada-2023-roku/
==================================================
Про засідання Вченої ради університету від 22 листопада 2023 року
22 листопада 2023 року відбулось засідання Вченої ради Національного авіаційного університету.

На початку засідання голова комісії з реорганізації НАУ, в. о. ректора Володимир ШУЛЬГА вручив атестати співробітникам університету: атестат професора: Гуріній Ганні Сергіївні; атестати доцента: Давиденко Аллі Олександрівні, Линтвар Ользі Миколаївні, Перестюк Інзі Миколаївні.

На засіданні Вчена рада університету присвоїла вчені звання: професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Було розглянуто питання «Про зміни в організаційні структурі Національного авіаційного університету».

Крім того, встановлено загальний ліміт стипендіатів та ліміт стипендіатів, які досягли особливих успіхів у навчанні за результатами семестрового контролю на жовтень-грудень 2023 року у новій редакції.

Також було затверджено Положення про присвоєння статусу «Запрошений професор (Visiting professor) Національного авіаційного університету» та присвоєно стутус «Запрошений професор (Visiting professor) Національного авіаційного університету» Едварду ЮХНЕВІЧЮСУ – професору кафедри фінансового права факультету права та адміністрації Гданського університету, доктору юридичних наук, професору.

Призначено  винагороду від в. о. ректора Національного авіаційного університету студентам університету.

Також на засіданні Вченої ради було створено: спеціалізовану вчену раду з присудження наукового ступеня доктора наук та разові спеціалізовані вчені ради для проведення захисту дисертації здобувачам освітньо-наукового ступеня доктора філософії; затверджено тему докторської дисертації та рекомендацію до вступу до докторантури університету; визначено підрозділ для проведення попередньої експертизи докторської дисертації здобувача наукового ступеня доктора наук; рекомендовано до друку: навчальні посібники, збірники наукових праць та наукові журнали.