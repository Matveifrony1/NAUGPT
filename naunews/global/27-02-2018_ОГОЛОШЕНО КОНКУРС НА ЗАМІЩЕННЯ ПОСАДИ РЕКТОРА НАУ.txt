Заголовок: ОГОЛОШЕНО КОНКУРС НА ЗАМІЩЕННЯ ПОСАДИ РЕКТОРА НАУ
Дата: 27/02/2018
URL: https://nau.edu.ua/ua/news/1/2/ogolosheno-vibori-rektora-natsionalnogo-aviatsiynogo-universitetu.html
==================================================

11 грудня в газеті «Освіта України» опубліковано об’яву щодо оголошення конкурсу на зайняття посади ректора Національного авіаційного університету. Вибори ректора відбудуться 6 березня 2018 року.
У конкурсі можуть брати участь громадяни України, які вільно володіють українською мовою, мають учене звання та науковий ступінь і стаж роботи на посадах науково-педагогічних працівників не менш як десять років.
Строк подання заяв – два місяці з дня опублікування оголошення. Особи, які бажають узяти участь у конкурсі, подають такі документи: заяву на участь у конкурсі; особовий листок з обліку кадрів з фотографією; автобіографію; копії документів про вищу освіту наукові ступені та вчені звання; довідку про проходження попереднього (періодичного) психіатричного огляду, яка видається відповідно до Порядку проведення обов’язкових попередніх та періодичних психіатричних оглядів, затвердженого постановою Кабінету Міністрів України від 27 вересня 2000 р. №1465 («Офіційний вісник України», 2000 р., №39, ст.1656); копію паспорта, засвідчену претендентом; копію трудової книжки; довідку про наявність або відсутність судимості; витяг з Єдиного державного реєстру осіб, які вчинили корупційні правопорушення; письмову згоду на збір та обробку персональних даних.
Копії документів, які подаються претендентом (крім копії паспорта), можуть бути засвідчені за місцем роботи претендента, засновником або нотаріально.
Документи надсилати на адресу: Міністерство освіти і науки, проспект Перемоги 10, м.Київ-135, Україна, 01135. Телефон для довідок: 481-32-35.