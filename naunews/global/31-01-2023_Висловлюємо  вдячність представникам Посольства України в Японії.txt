Заголовок: Висловлюємо  вдячність представникам Посольства України в Японії
Дата: 31/01/2023
URL: https://nau.edu.ua/ua/news/2023/1/vislovlyuemo-vdyachnist-predstavnikam-posolstva-ukraini-v-yaponii.html
==================================================

Представники Національного авіаційного університету наразі перебувають з робочим візитом у Японії. Під час зустрічі з Надзвичайним та Повноважним Послом України в Японії Сергієм Корсунським ректор НАУ Максим Луцький передав вітальний адрес від Міністерства освіти і науки України для Міністерства освіти, культури, спорту, науки і технологій Японії.
В складних умовах воєнного стану в Україні дуже важливо продовжувати розвивати освітню та наукові галузі на міжнародній арені.
Від Міністра освіти і науки Сергія Шкарлета, ректорату НАУ та особисто ректора університету, висловлюємо глибоку вдячність та повагу представникам посольства України в Японії й, особливо, Надзвичайному та Повноважному Послу України в Японії Сергію Корсунському за високий рівень організації робочого візиту делегації університету та сприяння у поглибленні співробітництва між закладами вищої освіти обох країн.
Сподіваємось на подальшу плідну співпрацю.