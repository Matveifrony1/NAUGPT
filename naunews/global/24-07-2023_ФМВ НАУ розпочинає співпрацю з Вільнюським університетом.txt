Заголовок: ФМВ НАУ розпочинає співпрацю з Вільнюським університетом
Дата: 24/07/2023
URL: https://nau.edu.ua/ua/news/2023/7/fmv-nau-rozpochinae-spivpratsyu-z-vilnyuskim-universitetom.html
==================================================

В НАУ пройшла онлайн-зустріч декана Факультету міжнародних відносин НАУ Юрія Волошина з деканом юридичного факультету Вільнюського університету (Литва) Шинкунасом Гарольдасом. У зустрічі також взяли участь суддя Конституційного Суду Литви Томас Давуліс, дійсний член (академік) НАПрН України, професор кафедри міжнародного права та порівняльного правознавства ФМВ Сергій Прилипко та відповідальна за міжнародне співробітництво ФМВ Світлана Лобода.
Юрій Волошин презентував діяльність факультету, ознайомив з освітньо-професійними програмами кафедр, розповів про напрями співпраці та зазначив, що факультет завжди готовий розглянути можливості подвійних дипломів з литовськими партнерами. Також він зазначив, що на факультеті планується створення секції литовського права.
Декан юридичного факультету Вільнюського університету Шинкунас Гарольдас зазначив, що вони є найбільшим та найвпливовішим університетом в Литві та тісно співпрацюють з Україною 20 років. Він наголосив на важливості співпраці між університетами, зокрема, щодо академічної мобільності студентів і викладачів та організації спільних заходів на базі центру українського права.
Сторони обговорили напрями співробітництва щодо отримання подвійних дипломів за програмою міжнародне право європейське право; обміну між студентами, аспірантами та викладачами; спільну дослідницьку діяльність та організацію спільного навчання, літніх програм, мовних курсів, конференцій та академічних програм. Також говорили про підвищення кваліфікації викладачів та можливості стажування аспірантів ФМВ НАУ у Вільнюському університеті.
За результатами зустрічі сторони домовились обмінятись освітніми програмами та навчальними планами, також досягнуто домовленостей щодо підготовки проєкту Меморандуму про співробітництво між Національним авіаційним університетом та Вільнюським університетом.