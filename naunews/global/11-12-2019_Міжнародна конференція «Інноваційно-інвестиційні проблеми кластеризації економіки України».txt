Заголовок: Міжнародна конференція «Інноваційно-інвестиційні проблеми кластеризації економіки України»
Дата: 11/12/2019
URL: https://nau.edu.ua/ua/news/2019/12/mizhnarodna-konferentsiya-innovatsiyno-investitsiyni-problemi-klasterizatsii-ekonomiki-ukraini.html
==================================================

Кафедрою маркетингу Факультету економіки та бізнес-адміністрування (ФЕБА) за підтримки Батумського державного університету  імені Шота Руставелі (Грузія) та Познанської вищої школи педагогіки та адміністрації
імені Мешка І (Польща) проведено Міжнародну науково-практичну конференцію «Інноваційно-інвестиційні проблеми кластеризації економіки України».
У конференції взяли участь понад 60 науковців, викладачів, аспірантів, магістрантів та студентів з навчальних і наукових закладів України та зарубіжжя. З вітальним словом до учасників конференції звернулась декан ФЕБА Світлана Петровська.
На пленарному засіданні з доповіддю про «Перспективи розвитку промислового кластеру корпорації «Siemens» виступив провідний фахівець корпорації «Siemens» Сергій Зацаринін.  Доповідь «Системний аналіз потоків вертикально-інтегрованої компанії»  презентував Юрій Колбушкін, член правління НАК «Нафтогаз України». Професор кафедри логістики ФТМЛ Сергій Гриценко  виступив з доповіддю «Організація екологічно-спрямованої діяльності транспортно-логістичних кластерів з використанням інноваційних інтелектуальних технологій». Професор кафедри менеджменту зовнішньоекономічної діяльності підприємств ФТМЛ Олена Паливода презентувала доповідь «Концептуально-методологічний підхід до оцінювання синергетичних ефектів кластер них структур в економіці України».
За результатами конференції планується видання міжнародної колективної монографії «Кластерна модель інноваційного розвитку національної економіки: інфраструктурний та інвестиційний аспекти». Монографія буде видана за участі партнера конференції – Познанської вищої школи педагогіки та адміністрації імені Мешка І (Польща) з присвоєнням їй міжнародного індексу ISBN.