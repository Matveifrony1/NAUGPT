Заголовок: Вчені з Політехнічного інституту Порталегре – гості ФЛСК
Дата: 05/07/2019
URL: https://nau.edu.ua/ua/news/2019/7/vcheni-z-politehnichnogo-institutu-portalegre-–-gosti-flsk.html
==================================================

Факультет лінгвістики та соціальних комунікацій відвідали вчені з Політехнічного інституту Порталегре (Португалія).
Рауль Кордейро (Raul Cordeiro), Едуардо Рібейро (Eduardo Ribeiro), Руї Квінтіно (Rui Quintino) та Хосі Гомес (Josi Gomez) взяли участь у Міжнародному методологічному українсько-португальському семінарі «Позитивне психічне здоров'я на робочому місці: новий глобальний та профілактичний підхід до авіаційного персоналу». Захід відбувся в рамках розвитку програми Erasmus+, модератори – декан ФЛСК Сергій Ягодзінський та завідувач кафедри авіаційної психології Любов Помиткіна.
Серед учасників семінару: Проректор з наукової роботи Державної екологічної академії післядипломної освіти та управління Олег Машков; професор кафедри авіаційної психології ФЛСК Микола Руденко; завідувач відділу психології праці Інституту педагогічної освіти і освіти дорослих ім. Івана Зязюна НАПН України Едуард Помиткін; завідувач кафедри теоретичної та консультаційної психології НПУ ім. М.П. Драгоманова Валентина Волошина; заступник декана з навчальної роботи та міжнародного співробітництва Аерокосмічного факультету НАУ Олександр Сидоренко; завідувач кафедри історії та документознавства НАУ Ірина Тюрменко; завідувач кафедри соціальних технологій НАУ Олена Котикова.
Хосі Гомес розповів про Португалію, місто Порталегре та презентував діяльність Політехнічного інституту Порталегре. Його колега Рауль Кордейро виступив з доповіддю «Позитивне психічне здоров'я на робочому місці льотного персоналу» та представив досвід напрацювань в аеронавігації, в розробці безпілотників, у підготовці персоналу до роботи в авіаційний галузі. Едуардо Рібейро та Руї Квінтіно поділилися своїм досвідом у сфері «Ергономії».
Керівництво ФЛСК обговорило з представниками Політехнічного інституту Порталегре питання співробітництва, можливості отримання подвійного диплому та навчальної взаємної мобільності викладачів та студентів факультету та Політехнічного інституту Порталегре.
ФЛСК висловлює подяку Сектору академічної мобільності Інституту новітніх технологій та лідерства за супроводження й організацію візиту.