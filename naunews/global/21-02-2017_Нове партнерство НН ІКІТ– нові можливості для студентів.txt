Заголовок: Нове партнерство НН ІКІТ– нові можливості для студентів
Дата: 21/02/2017
URL: https://nau.edu.ua/ua/news/2017/1/
==================================================

Наприкінці 2016 року директором Навчально – наукового інституту Комп’ютерних інформаційних технологій (НН ІКІТ), професором Юдіним Олександром Костянтиновичем, який на даний момент виконує обов’язки проректора з наукової роботи НАУ, було ініційовано процес активної співпраці з Київською Кібер Академією.
Цей навчальний заклад підтримує професійні зв’язки з провідними міжнародними компаніями, керівники та співробітники яких мають багаторічний досвід роботи у сфері інформаційної безпеки та кібербезпеки.
Завдяки особистому внеску О. Юдіна підписано меморандум про спільну діяльність між НН ІКІТ  НАУ  та Київської Кібер Академією, а перші студенти НАУ отримали стипендії на навчання в Академії від спонсора – групи компаній ISSP (Information System Security Partners), розпочавши навчання на одному з найактуальніших на сьогодні авторизованих курсів – СЕН (Certified Ethical Hacker - Сертифікований Етичний Хакер) від компанії  EC-COUNCIL.
З практичними знаннями та міжнародною сертифікацією від партнерів Київської Кібер Академії українські молоді фахівці зможуть повноцінно конкурувати з провідними міжнародними експертами, отримати світове визнання та застосувати свої знання для захисту України від кіберзлочинців.
Керівництво та співробітники НН ІКІТ активно сприятимуть застосуванню інновацій у навчанні, створюючи нові можливості успішного майбутнього своїх студентів.