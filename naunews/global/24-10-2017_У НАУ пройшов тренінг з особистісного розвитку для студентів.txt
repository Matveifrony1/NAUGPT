Заголовок: У НАУ пройшов тренінг з особистісного розвитку для студентів
Дата: 24/10/2017
URL: https://nau.edu.ua/ua/news/2017/10/u-nau-proyshov-trening-z-osobistinogo-rozvitku-dlya-studentiv.html
==================================================

Тренінг з особистіного розвитку для студентства НАУ відбувся 23 жовтня уЦентрі організаційного розвитку та лідерства НАУ.
«Просто неймовірні, легко запалюються, як сірнички», - такими словами бізнес-тренер Олена Вертинська охарактеризувала молодь НАУ, яка взяла участь у інтерактивному тренінгу «Як знайти себе на сучасному ринку праці? ».
23 жовтня пані Олена поділилася зі студентством НАУ секретами, як правильно скласти собі ціну на ринку праці, зробила акцент на практичних навичках, що необхідні для успішного проходження співбесіди «по-новому», ознайомила із компетентностями, якими матиме володіти високопрофесійний працівник у найближчому майбутньому.
Захід, організований Центром організаційного розвитку та лідерства НАУ у рамках серії публічних лекцій та тренінгів відомих наукових, громадських діячів, викликав неабиякий інтерес у студентів. Було зареєстровано близько 80 бажаючих взяти участь. Ті учасники, які змогли приєднатися, були дуже задоволені не лише цікавою та корисною інформацією про розвиток комунікаційних та організаційних вмінь, потрібних для побудови успішної професійної кар'єри, що прозвучала, а й спільною діяльністю, що розгорнулася наприкінці тренінгу.
«Найкращі працівники на сучасному ринку праці зовсім не вміють себе продавати, - резюмувала Олена Вертинська. - Що вищий рівень ІQ, то, як свідчить практика, важче людині адаптуватися у світі. Якщо ви не вмієте втілювати свої вміння у життя в реаліях ринку ХХІ століття - ии нікому не потрібні, якими б інтелектуалами не були».
Пані Олена порадила студентству використовувати всі можливості стажувань та особистісного розвитку, доступні наразі в університеті та поза ним. Приходити в нові місця, знайомитися з новими людьми, бути впевненим в собі і тоді мати підстави сказати «у мене вже є успішний досвід у цій сфері!».