Заголовок: Підписано Меморандум про співробітництво між Національним авіаційним університетом та Інститутом металофізики ім. Г. В. Курдюмова Національної академії наук України
Дата: 18/11/2021
URL: https://nau.edu.ua/ua/news/2021/11/pidpisano-memorandum-pro-spivrobitnitstvo-mizh-natsionalnim-aviatsiynim-universitetom-ta-institutom-metalofiziki-im-g-v-kurdyumova-natsionalnoi-akademii-nauk-ukraini.html
==================================================

Сьогодні, за ініціативи Науково-дослідного інституту сертифікаційного забезпечення підприємств транспортної інфраструктури (НДІСЗПТІ) НАУ, відбулася зустріч першого проректора Національного авіаційного університету Рімвідаса Хращевського та директора Інституту металофізики ім. Г. В. Курдюмова Національної академії наук України Валентина Татаренка.
На зустрічі були присутні:
- Георгій Фірстов, заступник директора з наукової роботи Інституту металофізики ім. Г. В. Курдюмова НАН Уніаїни;
- Сергій Занько, в.о. директора НДІСЗПТІ НАУ;
- Володимир Дружинін, начальник Науково-дослідної частини (НДЧ) НАУ;
- Ірина Сопілка, декан Юридичного факультету (ЮФ) НАУ та інші.
Сторонами обговорювались проблеми підготовки висококваліфікованих кадрів в умовах сучасних викликів, використання новітніх технологій задля поліпшення умов навчання здобувачів вищої освіти, залучення студентів та молодих вчених НАУ до наукової діяльності, а також юридичні аспекти забезпечення та супроводу наукових проектів.
Гостям було представлено науково-дослідні потужності НАУ. Представники Інституту металофізики відвідали Навчальний ангар НАУ, Науково-виробничий центр безпілотної авіації «Віраж» та кафедру авіаційних двигунів Аерокосмічного факультету НАУ.
Результатом зустрічі стало підписання між сторонами Меморандуму про науково-технічне співробітництво, який передбачає спільний розвиток наукового та інноваційного потенціалу, в тому числі у проведенні спільних наукових досліджень.