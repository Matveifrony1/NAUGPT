Заголовок: Філософські проблеми комунікації в інформаційному суспільстві
Дата: 09/06/2015
URL: https://nau.edu.ua/ua/news/2015/6/filosofski-problemi-komunikaczii-v-informaczijnomu-suspilstvi.html
==================================================

5 червня 2015 року відбулося засідання наукового клубу «Філософські проблеми комунікації в інформаційному суспільстві» (модератори – співробітники кафедри філософії Гуманітарного інституту, доценти Л. Каднікова, Н. Іщук, С. Іщук).
В роботі клубу взяли участь студенти ІІ курсу Гуманітарного інституту В. Бабич, О. Берзіна, О. Вострікова,  Н. Зейканова, Д. Зубець, Д. Любашенко, Г. Наумченко, А. Семесько, Н. Татаренко. Головну доповідь представила Г. Наумченко на тему «Міждисциплінарна комунікація у сучасному світі». Учасники взяли активну участь в обговоренні вузлових положень виступу, висловили свої міркування з приводу різнобічного тлумачення поняття «комунікація», «конфлікту інтерпретацій» та проблем взаємозв’язку, з одного боку, позицій  природничих наук та гуманітарних і соціальних, з іншого. Дискусія була плідною і мала пізнавальну цікавість.