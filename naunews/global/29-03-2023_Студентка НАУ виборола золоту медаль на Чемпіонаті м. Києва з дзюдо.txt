Заголовок: Студентка НАУ виборола золоту медаль на Чемпіонаті м. Києва з дзюдо
Дата: 29/03/2023
URL: https://nau.edu.ua/ua/news/2023/3/studentka-nau-viborola-zolotu-medal-na-chempionati-m-kieva-z-dzyudo.html
==================================================

26.03 у легкоатлетичному манежі відбувся Чемпіонат м. Києва з дзюдо серед дорослих і студентів ЗВО. Загалом у змаганнях взяли участь 110 спортсменів, з них 87 чоловіків і 23 жінки.
Наші студенти, показавши свою майстерність і спортивний характер, вдало виступили у 4-х вагових категоріях до 73 кг, 81 кг і 90 кг серед чоловіків та до 52 кг серед жінок.
Представниця НАУ з жіночого дзюдо Коваленко Оксана, виборола золоту медаль у своїй вазі.
У схватках між студентами (вагова категорія до 73 кг) І місце виборов Лущік Антон (ФКПІ 276) і ІІ місце Книш Максим (ФЕБА 111).
У ваговій категорії до 81 кг І місце посів Пивоваров Олександр (ФКПІ 351), а Ізмайлов Кирило (ЮФ 101 Б), виборов аж дві нагороди у ваговій категорії до 90 кг - І місце серед студентів і ІІІ серед дорослих.
Також, свої схватки на татамі провели Калашник Михайло (НІНО 281), Щербань Артем (ФТМЛ 105 Ма), Маковський Максим (ФАЕТ 234).
За загальними показниками виступу збірна команда НАУ посіла ІІ загальнокомандне місце. Наші студенти — спортсмени, Лущік Антон та Ізмайлов Кирило, за результатами своїх схваток, пройшли відбір і будуть представляти Національний Авіаційний Університет у складі збірної м. Києва на Універсіаді України з дзюдо.
Тренерський колектив команди: доцент кафедри фізичного виховання та спортивної підготовки ФЛСК Орленко Н.А. і старший викладач Пахомов В.І.
Активну участь у комплектуванні збірної команди взяв директор спортивного комплексу НАУ Верес О.В.
Вітаємо наших студентів! Бажаємо подальших спортивних успіхів!