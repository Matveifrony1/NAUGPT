Заголовок: Професори КАІ взяли участь у фінальному заході грантової програми EURIZON
Дата: 04/04/2025
URL: https://nau.edu.ua/ua/news/2025/4/profesori-kai-vzyali-uchast-u-finalnomu-zahodi-grantovoi-programi-eurizon.html
==================================================

27 та 28 березня 2025 року
професори Факультету аеронавігації, електроніки та телекомунікацій
Іван Остроумов та Максим Заліський
представили Київський авіаційний інститут на фінальному заході грантової програми
EURIZON
у Брюсселі (Королівство Бельгія).
Програма міжнародного наукового заходу була структурована у дводенний формат.
Перший день був присвячений
закритій частині, під час якої організатори грантової програми та дослідники презентували ключові результати проєктів відповідальному комісару Європейської комісії. Українські науковці представили результати реалізації свого дослідницького проєкту
«Дослідження та розвиток української наземної мережі навігаційних засобів для підвищення безпеки цивільної авіації».
Презентація викликала значний інтерес серед європейських колег та отримала високу оцінку комісара.
Другий день був присвячений
публічній частині заходу, під час якої організатори грантової програми EURIZON презентували комплексні результати підтримки української науки в рамках програми. Важливим елементом програми стала панельна дискусія на тему:
«Як зміцнити наукову інфраструктуру та інституції в Україні?»,
у якій активну участь взяли представники КАІ, поділившись власним досвідом та баченням перспектив розвитку наукової сфери в умовах післявоєнного відновлення.
За підсумками заходу було прийнято стратегічне рішення щодо
продовження підтримки дослідницької інфраструктури України
через грантові програми Європейського Союзу, що відкриває нові можливості для подальшої інтеграції українських науковців у європейський дослідницький простір.
Участь професорів КАІ у програмі такого рівня підтверджує міжнародне визнання наукового потенціалу університету та сприяє зміцненню позицій України у глобальному науковому середовищі.