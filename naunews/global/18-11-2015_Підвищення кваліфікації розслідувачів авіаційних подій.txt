Заголовок: Підвищення кваліфікації розслідувачів авіаційних подій
Дата: 18/11/2015
URL: https://nau.edu.ua/ua/news/2015/11/pidvishhennya-kvalifikaczii-rozsliduvachiv-aviaczijnix-podij.html
==================================================

Завершили роботу курси підвищення кваліфікації «Розслідування авіаційних подій та інцидентів», що організував Навчально-науковий Інститут післядипломного навчання. Дані курси проводяться в університеті з 1992 року. Щороку навчання проходять 60-80 слухачів не тільки з України, але й із-за кордону. Викладачі курсів – провідні фахівці Державіаслужби, Національного бюро з розслідування авіаційних подій та інцидентів з цивільними повітряними суднами та Національного авіаційного університету. Науковий керівник і незмінний організатор курсів – професор Давиденко Михайло Федорович, визнаний фахівець в галузі безпеки авіації, ветеран НАУ. Слухач курсів, начальник диспетчерської служби ТОВ «Міжнародний аеропорт «Одеса», Бойко Сергій Борисович, стаж роботи в авіації якого понад 30 років, відзначив у відгуку: «Необходимо приложить максимум усилий, чтобы сохранить материальную и людскую базу (с колоссальным опытом), потому как безопасность полетов – это наука, от ее поддержания зависит реальная безопасность полетов в украинской авиации». А слухач із ДП «Міжнародний аеропорт «Львів» ім. Данила Галицького», інспектор Лісовий Микола Іванович, свій відгук завершив такими словами: «Бажаю колективу викладачів та персоналу НАУ, хто нами опікувався, доброго здоров’я та можливості ще багато разів зустрітися в майбутньому. Великий Вам уклін».
Тож подальших Вам, Михайле Федоровичу, і Вашому колективу успіхів та нових курсів.