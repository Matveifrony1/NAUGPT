Заголовок: Як молоді інженери беруть участь у формуванні обороноздатності України власними розробками
Дата: 12/04/2024
URL: https://nau.edu.ua/ua/news/2024/4/yak-molodi-inzheneri-berut-uchast-u-formuvanni-oboronozdatnosti-ukraini-vlasnimi-rozrobkami.html
==================================================

У Національному авіаційному університеті вирує життя, сповнене розробками, валідацією та демонстраціями інноваційних розробок студентів вишу. Нещодавно в університеті відбувся
«Student Projects Demo Day»
— захід, під час якого студентські та студентсько-викладацькі команди презентували свої власні ноу-хау делегації з Міністерства з питань стратегічних галузей промисловості та Укроборонпрому.
Зі студентами та їх розробками в цей день знайомилися такі поважні гості як
Олег Петрович Коростельов
, керівник Державного підприємства
КБ «Луч»
, доктор технічних наук, Герой України і зрештою — випускник нашого університету;
Ганна Гвоздяр
, заступниця Міністра з питань стратегічних галузей промисловості України, член Наглядової ради НАУ;
Ярослав Олійник
, радник Міністра з питань стратегічних галузей промисловості України;
Герман Сметанін
, генеральний директор АТ «Українська оборонна промисловість».
Приймали делегацію, спілкувались на важливі теми та дискутували
Ксенія Семенова
, в.о. ректора НАУ, команда Проєктного офісу університету, декани Факультетів та наше студентство. Спілкування біля кожного стенду з розробками продовжилось під час імпровізованої панельної дискусії з усіма гостями.
«Сам факт того, що молодь цікавиться оборонними інноваціями, має свої ідеї в цьому напрямку і втілює їх у цілком реальні вироби — вселяє надію», — зазначила після зустрічі
Ганна Гвоздяр
.
Які розробки були представлені?
Серед представлених проєктів особливо вирізнялися розробки науково-конструкторського бюро «Sky», Факультету комп’ютерних наук та технологій та Факультету аеронавігації, електроніки та телекомунікацій. Захід розпочався з низки захопливих презентацій, а згодом перейшов у панельну дискусію щодо майбутнього розвитку НАУ як провідного інженерного університету та перспектив галузі оборонних технологій в цілому.
Одним з найбільш вражаючих проєктів став безпілотний літальний апарат літакового типу з турбореактивним двигуном, розроблений студентом
Олександром Лободою
. Крім того, низка команд представила свої досягнення у сфері виробництва FPV-дронів, включаючи 3D-ферму для їх виготовлення.
Матеріалознавство та конструкції також були гідно представлені. Команда під керівництвом
Станіслава Шиметенка
з СКБ «Sky» продемонструвала машину для випробування зразків на розрив, що дозволяє визначати механічні властивості матеріалів. А
Дмитро Солін
, студент Аерокосмічного факультету, представив Strain Gauge Testing Unit — пристрій для зняття даних з тензодатчиків під час випробувань механічних характеристик матеріалів.
Напрочуд цікавим був і проєкт системи реєстрації перевантажень повітряного судна, розроблений студентом
Мартином Трушковським
. Ця система, встановлена на невеликий пінопластовий планер, збирає і записує дані про перевантаження та деформацію конструкції літального апарату, дозволяючи аналізувати міцність його конструкції.
У сфері програмного забезпечення вирізнявся проєкт інтелектуальної автоматизованої системи раннього виявлення та оповіщення, створений співробітником ФКНТ
Мирославом Рябим
. Ця система здатна аналізувати відео-, аудіопотоки та супутникові знімки, виявляючи обʼєкти військової та цивільної техніки, а також окопи і траншеї.
Загалом, даний захід свідчить, що в НАУ підтримують та сприяють інноваційному духу та залучають молодь до створення передових технологій для потреб оборонної галузі.
Фото з заходу, де ви можете побачити все наочно, — в нашій
Фотогалереї
.