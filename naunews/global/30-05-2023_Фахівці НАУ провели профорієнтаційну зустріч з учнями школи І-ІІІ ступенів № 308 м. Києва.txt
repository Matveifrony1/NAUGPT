Заголовок: Фахівці НАУ провели профорієнтаційну зустріч з учнями школи І-ІІІ ступенів № 308 м. Києва
Дата: 30/05/2023
URL: https://nau.edu.ua/ua/news/2023/5/fahivtsi-nau-proveli-proforientatsiynu-zustrich-z-uchnyami-shkoli-i-iii-stupeniv-№-308-m-kieva.html
==================================================

25 травня 2023 року доцентом кафедри конституційного і адміністративного права Юридичного факультету НАУ Людмилою Шапенко для учнів старших класів школи І-ІІІ ступенів № 308 Деснянського району м. Києва проведено профорієнтаційний захід на тему «Юридична освіта в НАУ: переваги та перспективи».
Зустріч зі старшокласниками організовано з метою інформування їх щодо особливостей та значущості юридичної професії в умовах сьогодення, основних аспектів діяльності юриста у різних сферах суспільного життя, а також перспектив та переваг отримання вищої юридичної освіти в Національному авіаційному університеті.
До уваги школярів було представлено презентаційні матеріали, в яких висвітлено перелік спеціальностей та освітньо-професійних програм, за якими здійснюється підготовка здобувачів освіти; конкурсні пропозиції для вступу на ОС «Бакалавр» та ОС «Магістр»; міжнародні програми академічної мобільності; умови навчання на Юридичному факультеті НАУ, зокрема в рамках англомовного проєкту, а також інші вимоги вступної кампанії у 2023 році.
На завершення заходу учасникам надано вичерпні відповіді на запитання та роздано інформаційні буклети.