Заголовок: Співробітництво університету у сфері національної безпеки і оборони
Дата: 17/04/2019
URL: https://nau.edu.ua/ua/news/2019/4/spivrobitnitstvo-universitetu-u-sferi-natsionalnoi-bezpeki-i-oboroni.html
==================================================

Відбулась зустріч керівництва Національного авіаційного університету з заступником голови Комітету Верховної Ради України з питань національної безпеки і оборони Андрієм Білецьким. У зустрічі також взяли участь представники військових частин Національної гвардії України.
Представники університету продемонстрували результати науково-дослідних та дослідно-конструкторських робіт зі створення високотехнологічних систем спостереження та можливості підготовки фахівців у сфері їх експлуатації. Сторони обговорили перспективи співпраці та взаємодії структур НАУ і військових частин Нацгвардії України. Також розглянуто можливості створення Українського державного центру міжнародної військової освіти на базі НАУ.
За результатами зустрічі підписано Меморандум про співпрацю, в рамках якого планується підготовка, навчання, практичне стажування, а також перепідготовка та підвищення кваліфікації фахівців особового складу; проведення наукових досліджень і впровадження їх результатів в галузі безпілотної авіації та інших технологій подвійного призначення, що сприятиме розвитку обороноздатності держави.