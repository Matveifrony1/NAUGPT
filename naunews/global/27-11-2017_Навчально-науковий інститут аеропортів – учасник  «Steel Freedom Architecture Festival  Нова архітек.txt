Заголовок: Навчально-науковий інститут аеропортів – учасник  «Steel Freedom Architecture Festival / Нова архітектура»
Дата: 27/11/2017
URL: https://nau.edu.ua/ua/news/2017/11/navchalno-naukoviy-institut-aeroportiv-–-uchasnik-steel-freedom-architecture-festival-/-nova-arhitektura.html
==================================================

25 листопада 2017 р. у виставковому центрі Chamber Plaza відбувся «Steel Freedom Architecture Festival / Нова архітектура», організований Українським центром сталевого будівництва.
Викладачі кафедр містобудування (завідувач Галина Агєєва) та комп’ютерних технологій будівництва (завідувач Олександр Лапенко, професор Марія Барабаш, доценти Валентина Грабовчак та Світлана Скрєбнева), студенти 4-6 курсів напрямків підготовки «Архітектура» та «Будівництво» мали можливість ознайомиться з 20 проектами фіналістів Національного архітектурного студентського конкурсу «Steel Freedom 2017».
Це – роботи студентів 7 вищих навчальних закладів - КНУБА, НУ «Львівська політехніка», НАУ, ОДАБА, ПДАБА, ХНУМГ ім. Бекетова, ХНУБА.
Спікер фестивалю - архітектор Денні Суна (Gensler, Лондон), який брав участь у проектуванні King Abdullah Financial District, готелю Four Seasons, Burj Alshaya Center, Кувейт та ін., розповів про особливості проектування сучасних хмарочосів.
Другий спікер – архітектор Едуардо Камарена (Zaha Hadid Architects) – розглянув питання, пов’язані з проектуванням «вертикального міста»: обмеженість ділянки забудови, підходи до створення унікальної архітектурної виразності, технології будівництва тощо.
Цікавою була панельна дискусія «Нова архітектура в Україні» за участю провідних вітчизняних архітекторів та науковців - Дмитра Васильєва (ARCHIMATIKA), Олексія Образцова (АрхОбраз); Ганни Бондар, Артема Білика (УЦСБ), Сергія Целовальника, Сергія Юнакова (YUNAKOV Architects).
Фестиваль завершився оголошенням рішень журі конкурсу «Steel Freedom 2017» та нагородженням переможців.