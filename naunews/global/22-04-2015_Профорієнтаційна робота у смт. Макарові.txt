Заголовок: Профорієнтаційна робота у смт. Макарові
Дата: 22/04/2015
URL: https://nau.edu.ua/ua/news/2015/4/proforientaczijna-robota-u-smt-makarovi.html
==================================================

16 квітня 2015 року Інститут доуніверситетської  підготовки представив НАУ на «Ярмарку професій», який для учнів 9-11 класів ЗНЗ організував Макарівський районний центр зайнятості. Презентаційна програма справила на учнів неабияке враження. Майбутні абітурієнти переглянули фільм про НАУ та почули розповідь про особливості навчання у навчальних інститутах університету, наукову роботу студентів, дозвілля та роль студентського самоврядування. Учні отримали вичерпні відповіді і на конкретні запитання, зокрема про Правила прийому до НАУ у 2015 році, щодо конкурсних предметів та вагових коефіцієнтів у сертифікаті УЦОЯО. Учнів 9-х класів цікавила інформація про коледжі університету, а десятикласників – про підготовчі курси, на яких здійснюється якісна підготовка до ЗНО та вступу у ВНЗ.
По завершенню заходу кожен учень отримав профорієнтаційний пакет для ознайомлення з інформацією про Національний авіаційний університет.