Заголовок: Відкриття нових перспектив: НАУ та TECSUP підписали угоду про співпрацю
Дата: 27/06/2023
URL: https://nau.edu.ua/ua/news/2023/6/vidkrittya-novih-perspektiv-nau-ta-tecsup-pidpisali-ugodu-pro-spivpratsyu.html
==================================================

Ректор Національного авіаційного університету Максим Луцький з деканами факультету НАУ наземних споруд і аеродромів Віктором Карповим і факультету міжнародних відносин Юрієм Волошиним побували з візитом у популярному навчальному закладі Перу – TECSUP (Інститут вищої освіти).
Tecsup це технологічний навчальний центр вищої освіти, заснований у Перу, штаб-квартира якого розташована в місті Ліма, займається освітою та підготовкою фахівців, а також надає консультаційні, дослідницькі та технологічні послуги. Tecsup пропонує молодим фахівцям можливість продовжити професійну кар’єру, пов’язану із застосуванням технологій в управлінні та обслуговуванні промислових підприємств чи оновити або спеціалізуватися на різних процесах технологічного розвитку за допомогою коротких програм.
Гостей зустріли представники адміністрації TECSUP генеральний директор Хуан Мануэль Гарсия Кальдерон Барреда, директор Національної академії Антонио Лазо де ла Вега Веларде, директор з питань якості та інновацій Хорхе Бастанте та інші фахівці Інституту, які продемонстрували презентацію про цінності, роботу та плани TECSUP, а також очно представили свою матеріально-технічну базу та провели до діючих лабораторій.
Під час зустрічі присутні обговорили важливі аспекти співробітництва та перспективи, які воно відкриває, і як результат перемовин — Максим Луцький та Хуан Мануэль Гарсия Кальдерон Барреда і Антонио Лазо де ла Вега Веларде підписали угоду про співпрацю між НАУ та TECSUP.
TECSUP відомий своєю високоякісною освітою та інноваційним підходом до навчання. Зустріч з керівництвом і фахівцями Інституту дала можливість для обміну досвідом і підтримки взаємних ініціатив. Максим Луцький та декани НАУ презентували технічний і науково-дослідний потенціал НАУ та розповіли про його досягнення й можливості.
Також були обговорені майбутні спільні проекти, академічна мобільність для студентів і викладачів, можливість дуальної освіти, наукові дослідження, організація семінарів та тренінгів тощо.
Підписана угода про співпрацю формулює фундаментальні засади взаємодії між Національним авіаційним університетом та TECSUP. Ця співпраця надає студентам та викладачам можливість отримувати нові знання та досвід, розвивати міжнародні зв'язки та сприяти академічному росту.
Максим Луцький підкреслив важливість таких міжнародних партнерств і висловив сподівання щодо успішної та плідної співпраці. «Ця угода відкриває нові горизонти для студентів і дослідників обох університетів, створюючи можливості для обміну знаннями, інновацій та розвитку міжнародних проектів», - зазначив ректор НАУ.
Висловлюємо окрему вдячність за підтримку та допомогу в організації Посольству України в Перу та особисто Надзвичайному та Повноважному Послу України в Республіці Перу Юрію Полюховичу.