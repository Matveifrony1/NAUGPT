Заголовок: Адміністрація Факультету економіки та бізнес-адміністрування НАУ провела зустріч з бакалаврами-випускниками
Дата: 05/07/2022
URL: https://nau.edu.ua/ua/news/2022/7/administratsiya-fakultetu-ekonomiki-ta-biznes-administruvannya-nau-provela-zustrich-z-bakalavrami-vipusknikami.html
==================================================

1 липня на Факультеті економіки та бізнес-адміністрування (ФЕБА) Національного авіаційного університету відбулась зустріч з випускниками-бакалаврами щодо умов вступу на магістратуру в 2022 році.
З вітальним словом до присутніх звернулись декан ФЕБА Сергій Смерічевський, заступники декана Ольга Вовк та Оксана Попович. Вони привітали випускників із успішним завершенням бакалаврату і побажали подальших успіхів у навчанні.
Відповідальний секретар приймальної комісії ФЕБА НАУ Тетяна Хайдарова пояснила умови та терміни подачі документів для вступу на другий (магістерський) рівень навчання. Присутні мали можливість поставити запитання, уточнити вимоги до переліку необхідних документів, умови навчання на магістратурі ФЕБА тощо.
Завідувачі кафедр ознайомили абітурієнтів із навчальними планами, конкурентними перевагами спеціальностей.