Заголовок: У НАУ проведено тренінг «Сучасні умови підготовки правоохоронців в сфері протидії корупції»
Дата: 23/12/2021
URL: https://nau.edu.ua/ua/news/2021/12/u-nau-provedeno-trening-suchasni-umovi-pidgotovki-pravoohorontsiv-v-sferi-protidii-koruptsii.html
==================================================

21 грудня Науково-дослідним центром антикорупційної діяльності в транспортній та авіакосмічній сфері Юридичного факультету (ЮФ) Національного авіаційного університету проведено тренінг «Сучасні умови підготовки правоохоронців в сфері протидії корупції».
Участь у заході взяли науково-педагогічні працівники ЮФ НАУ та здобувачі вищої освіти спеціальності 081 «Право».
Спікером тренінгу виступила аналітик фундації «DEJURE» Катерина Грищенко. Основну увагу виступу вона приділила правничій освіті, боротьбі з корупцією та виявленню корупційних практик у вищій юридичній освіті.
«Доки корумпована поведінка є очікуваною поведінкою, слід чекати, що абсолютно всі будуть діяти корумповано. Дієві антикорупційні зусилля потребують не тільки зміни поширених уявлень про те, що корупція є «нормальним явищем», а й те, що корупція може виконувати низку важливих функцій. Отже, той, хто здійснює антикорупційні реформи, мають поставити перед собою питання, які функції виконує корупція» - наголосила Катерина Грищенко.
Наприкінці зустрічі спікер запросила присутніх до активної участі в обговоренні питань:
- антикорупційної політики у вищій освіті;
- виявлення основних проблем, які унеможливлюють або суттєво ускладнюють досягнення головних цілей і завдань антикорупційної реформи;
- розвитку антикорупційних інституцій;
- удосконалення правових інститутів і механізмів;
- реалізації антикорупційних заходів тощо.