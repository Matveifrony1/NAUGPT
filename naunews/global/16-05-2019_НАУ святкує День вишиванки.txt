Заголовок: НАУ святкує День вишиванки
Дата: 16/05/2019
URL: https://nau.edu.ua/ua/news/2019/5/nau-svyatkue-den-vishivanki.html
==================================================

Флешмобом «Вишиванка в НАУ» розпочалось святкування в Національному авіаційному університеті Дня вишиванки, який відзначають у всьому світі. Учасники заходу, одягнені у вишиті сорочки, вишикувались таким чином, щоб утворити колоритну вишиванку.
Вітаючи з Днем вишиванки учасників свята, ректор Володимир Ісаєнко зазначив, що День вишиванки з кожним роком набуває все більш широкої популярності не лише в Україні, а й за її межами. «Вишиванка – один з українських символів, який нас об’єднує. НАУ вже не вперше організовує до цього дня флешмоб та віддає шану українським традиціям».
З кожним роком усе більше і більше викладачів та студентів приходять в цей день до університету в українському національному вбранні. Студентство, викладачі та працівники факультетів, інститутів та відокремлених структурних підрозділів університету у традиційних та  модернових вишиванках долучились до святкування та вражали розмаїттям кольорів та орнаментів.