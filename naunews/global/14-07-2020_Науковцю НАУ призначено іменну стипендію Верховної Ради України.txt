Заголовок: Науковцю НАУ призначено іменну стипендію Верховної Ради України
Дата: 14/07/2020
URL: https://nau.edu.ua/ua/news/2020/lipen/naukovtsyu-nau-priznacheno-imennu-stipendiyu-verhovnoi-radi-ukraini.html
==================================================

Заступнику декана Факультету кібербезпеки, комп’ютерної та програмної інженерії, доктору технічних наук Сергію Гнатюку призначено іменну стипендію Верховної Ради України на виконання наукової (науково-технічної) роботи: «Методи та засоби забезпечення конфіденційності і цілісності даних в критичній інформаційній інфраструктурі держави».
Міністерство освіти і науки України зазначило
, що претенденти на отримання стипендії висуваються з числа вітчизняних молодих учених, які мають науковий ступінь доктора наук та проводять важливі фундаментальні та/або прикладні наукові дослідження, а також мають намір і змогу виконувати в Україні актуальну наукову (науково-технічну) роботу.
«Цьогоріч на конкурс робіт з призначення таких стипендій представлено 89 подань з 20 областей України і м. Києва – майже три претенденти на одне місце. Це доволі високий показник. Тож дуже важливо, що така адресна підтримка науковців на державному рівні створює додаткові стимули для підвищення престижності їхньої праці», – зауважив т.в.о. Міністра освіти і науки Сергій Шкарлет.
Щиро вітаємо колегу! Бажаємо творчої наснаги та нових наукових звершень!