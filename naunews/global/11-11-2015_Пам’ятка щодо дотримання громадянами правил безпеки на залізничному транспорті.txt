Заголовок: Пам’ятка щодо дотримання громадянами правил безпеки на залізничному транспорті
Дата: 11/11/2015
URL: https://nau.edu.ua/ua/news/2015/11/pam’yatka-shhodo-dotrimannya-gromadyanami-pravil-bezpeki-na-zaliznichnomu-transporti.html
==================================================

З початку року на станціях, розташованих в межах Південно-Західної залізниці, яка забезпечує перевезення пасажирів і вантажів по території 6 областей України, рухомим складом травмовано 111 громадян, з них 85 смертельно.
Громадяни забувають про те, що залізниця є зоною підвищеної небезпеки.
У наслідок наближення до пристроїв електропостачання, під час проїзду на дахах вагонів («РУХ ЗАЧЕПІНГ») або підйому на дахи електропоїздів, вагонів, цистерн (для здійснення СЕЛФІ) травмовано 22 громадян, з низ 9 з смертельним наслідком. Загалом це підлітки та юнаки віком від 12 до 19 років.
Невтішна статистика свідчить про те, що підлітки наражають себе на небезпеку для того щоб розмістити екстремальне фото в соціальних мережах, щоб виділитись серед друзів, не розуміючи що номінальна напруга в контактній мережі складає 27,5 тисяч вольт, а гальмівний шлях поїздів в середньому становить 600-800 метрів.
Всі випадки травмування сталися внаслідок порушення самими потерпілими «Правил безпеки громадян на залізничному транспорті», а саме:
під час ходіння по залізничним коліям та переходу через колії в невстановлених місцях;
через особисту необережність пасажирів при посадці та висадці в вагони;
проникнення громадян на об’єкти залізничного транспорті з метою особистої наживи;
безцільне знаходження на залізничних станціях та перегонах;
дитячі пустощі, безконтрольність з боку батьків.
Для збереження вашого життя та здоров’я виконуйте основні правила поведінки на залізничному транспорті:
Пішоходам дозволяється переходити залізничні колії тільки у встановлених місцях (пішохідні мости, переходи, тунелі, переїзди тощо).
На станціях, де немає мостів і тунелів, громадянам належить переходити залізничні колії у місцях, обладнаних спеціальними настилами, біля яких встановлені покажчики «Перехід через колії».
Перед тим, як увійти в небезпечну зону (ступити на колію), потрібно впевнитись у відсутності поїзда (або локомотива, вагона, дрезини тощо).
При наближенні поїзда до перону або платформи громадяни повинні стежити за звуковими сигналами, що подаються з локомотива, моторвагонного рухомого складу та іншого спеціального самохідного рухомого складу, уважно слухати оповіщення, що передаються по гучномовному зв'язку.
При наближенні поїзда (або локомотива, вагона, дрезини тощо) треба зупинитись поза межами небезпечної зони, пропустити його і, впевнившись у відсутності рухомого складу, що пересувається по сусідніх коліях, почати перехід.
Пішоходам категорично забороняється:
Ходити по залізничних коліях та наближатися до них на відстань менше п'яти метрів.
Переходити і перебігати через залізничні колії перед поїздом (або локомотивом, вагоном, дрезиною тощо), що наближається, якщо до нього залишилося менше ніж 400 м.
Переходити колію зразу після проходу поїзда (або локомотива, вагона, дрезини тощо), не впевнившись, що по сусідніх коліях не пересувається рухомий склад.
На станціях і перегонах пролізати під вагонами і перелізати через автозчепи для переходу через колію.
Проходити по залізничних мостах і тунелях, не обладнаних спеціальними настилами для проходу пішоходів.
Пролізати під закритим шлагбаумом на залізничному переїзді, а також виходити на переїзд, коли шлагбаум починає закриватися.
На електрифікованих лініях підніматися на опори, а також торкатись до металевих проводів заземлення, які ідуть від опори до рейки.
Підніматися на дахи поїздів, локомотивів та вагонів, а також на конструкції мостів, освітлювальних вишок тощо.
Пам’ятайте: дотримання зазначених вимог вбереже Вас від фатальних випадків при знаходженні на території станцій, вокзалів та залізничних перегонах.
Адміністрація Південно-Західної залізниці