Заголовок: «Студентська республіка» назве кращих
Дата: 04/12/2017
URL: https://nau.edu.ua/ua/news/2017/12/studentska-respublika-nazve-krashchih.html
==================================================

14 грудня 2017 року в актовій зані НУБіПу (героїв Оборони, 15) відбудеться регіональний етап Всеукраїнської конкурсної програми «Кращий студент України» - «Кращий студент Києва». Організатори заходу – ВП ВМГО «Студентська республіка» у м. Києві за підтримки Департаменту освіти і науки, молоді та спорту Київської міської держадміністрації.
Метою заходу є виявлення всебічно розвиненої студентської молоді. Учасниками конкурсу можуть стати усі бажаючі студенти вишів I-IV рівня акредитації 2-4 курсів, без обмеження по кількості від кожного вишу.
У рамках конкурсу «Кращий студент Києва» визначатимуться наступні номінації: «Кращий студент Києва (комплексна характеристика)», «Кращий студент-спортсмен Києва», «Кращий студент-дизайнер Києва», «Кращий студент-медійник Києва», «Кращий студент-кіношник Києва», «Кращий громадський діяч Києва», «Кращий студент-програміст Києва», «Кращий студент-аналітик Києва», «Кращий студент-науковець Києва».
Оцінювання здійснюється експертами організації, державних органів, наукових установ, підприємство і ЗМІ. Нагородження переможців відбуватиметься під час проведення урочистої частини конкурсної програми одночасно з визначенням переможця у номінації «Кращий студент Києва». Обрання головного переможця відбувається за результатами голосуванню фурі під час проведення регіонального етапу.
Кандидатури на участь у конкурсі можна подати до 8 грудня. Деталі та онлайн-регістрація на сайті www.studrespublika.com.
Закликаємо студентів НАУ взяти участь у конкурсі і у роботі університетського оргкомітету конкурсу!