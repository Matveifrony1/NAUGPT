Заголовок: Для студентів НАУ відбулася зустріч з представником Головного управління національної поліції України у м. Києві
Дата: 07/12/2021
URL: https://nau.edu.ua/ua/news/2021/12/dlya-studentiv-nau-vidbulasya-zustrich-z-predstavnikom-golovnogo-upravlinnya-natsionalnoi-politsii-ukraini-u-m-kievi.html
==================================================

Нещодавно, для студентів першого курсу освітнього ступеня Магістр Юридичного факультету (ЮФ) Національного авіаційного університету проведено онлайн-зустріч із начальником відділу організаційної роботи Управління кадрового забезпечення Головного управління національної поліції України у м. Києві Андрієм Литвинчуком.
Андрій Литвинчук зосередив увагу студентів на особливостях відбору громадян України на службу, розповів про специфіку проходження служби в різних поліцейських підрозділах, структуру поліції, вимоги до патрульних поліцейських, співпрацю поліції та громадськості, навів статистичні дані щодо криміногенної ситуації в столиці України.
«У зв’язку з агресією проти України, стан криміногенної ситуації у столиці вимагає ефективного реагування. Реальним кроком до створення системи безпеки та профілактики правопорушень в місті Києві повинно стати подальше вдосконалення заходів міської цільової комплексної програми профілактики та протидії злочинності в місті Києві відповідно до реалій сьогодення та Стратегії розвитку міста Києва до 2025 року, затвердженої рішенням Київської міської ради від 15 грудня 2011 року №824/7060» - зазначив гість.
На закінчення зустрічі Андрій Литвинчук відповів на запитання присутніх.
Таким чином, подібні зустрічі дозволяють вирішувати проблематику професійної підготовки майбутніх фахівців у сфері юриспруденції й поєднувати теорію та практику в організації навчального процесу на ЮФ НАУ.