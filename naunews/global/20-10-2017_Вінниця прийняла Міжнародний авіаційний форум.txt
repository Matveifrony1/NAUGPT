Заголовок: Вінниця прийняла Міжнародний авіаційний форум
Дата: 20/10/2017
URL: https://nau.edu.ua/ua/news/2017/10/vinnitsya-priynyala-mizhnarodniy-aviatsiyniy-forum.html
==================================================

Керівники і топ-менеджери аеропортів, авіакомпаній, туроператорів та підприємств, які спеціалізуються на виготовленні авіаційної техніки, зібралися 18 жовтня у Вінниці на IV Міжнародний авіаційний форум «Аероконгрес-2017», пише газета "День" «Програма форуму складена таким чином, щоб усі нагальні питання, які стосуються цивільної авіації, були представлені та обговорені, — каже президент асоціації «Аеропорти України» Петро Липовенко. — Такі зустрічі ми проводимо щороку, починаючи з 2013 року. Головна тема нинішнього зібрання — це міжнародний досвід розвитку регіональних аеропортів. Передбачили й кілька новацій. Окремий блок присвятять розвитку малої авіації. Обговорюватимуть також логістичні питання, тому до участі в форумі запросили менеджерів Укрзалізниці та Укрпошти.
+
Серед учасників зібрання були і представники Кабінету Міністрів України, і Міністерства інфраструктури України, і Державіаслужби, і Міністерства оборони, і прикордонної та митної служби. Також у форумі взяли участь керівники аеропортів, зарубіжні гості та науковці, які займаються підготовкою кадрів для авіаційної галузі.
«Сьогодні ми відчуваємо потребу в ефективному експорті освітніх послуг у міжнародний простір, оскільки наші випускники успішно будують кар’єру, працюючи на міжнародні компанії. Ми увійшли в договірні відносини з понад 120 університетами світу та маємо гарні результати від співпраці, зокрема у плані технічної підтримки. Але наше завдання полягає в розширенні зв’язків, бо авіація хоча й ресурсномістка галузь, але дуже перспективна, — переконує в.о.ректора Національного авіаційного університету Володимир Ісаєнко. — Сьогодні, як ніколи, ми бачило можливості для розвитку авіації в Україні. Наша країна розташована в центрі Європи, що дає можливість розвивати аеропорти не тільки для України, а й для міжнародного та глобального простору, що в перспективі може дозволити України стати хабом між Європою та Азією. Але для цього потрібно розвивати аеропорти. І не лише міжнародні, а й локальні».
P.S.
Асоціація "Аеропорти України" нагородила
#НАУ
як переможця у номінації "Сприяння діяльності Асоціації "Аеропорти України".