Заголовок: Здобувачі бакалаврату спеціальності «Право» отримали практичні поради від адвоката
Дата: 26/03/2024
URL: https://nau.edu.ua/ua/news/2024/3/zdobuvachi-bakalavratu-spetsialnosti-pravo-otrimali-praktichni-poradi-vid-advokata.html
==================================================

18 березня 2024 року
на Юридичному факультеті для здобувачів бакалаврського рівня вищої освіти спеціальності 081«Право» відбулася зустріч з досвідченим адвокатом
Михайлом Боднарчуком
. Захід було організовано в рамках вивчення навчальної дисципліни «Господарське процесуальне право України» для того, щоб студенти 4 курсу мали можливість отримати відповіді на практичні питання.
Під час зустрічі
Михайло Боднарчук поділився зі студентами
власним досвідом адвокатської роботи, висвітливши особливості господарського процесу та застосування висновків, сформованих Верховним Судом для вирішення певних категорій господарських справ.
Модератор звернув увагу
слухачів на розвиток порівняно нового інституту свідка у господарському процесі, удосконалення ЄСІТС та використання можливостей електронного кабінету.
Адвокат розповів
про участь захисника в господарському судовому процесі, засвідчення його представництва в суді, використання адвокатських запитів із метою збирання доказів, питання витрат сторін у справі на правову допомогу та виплати адвокатського гонорару.
Завершуючи доповідь, адвокат побажав студентам наполегливості у здобутті знань та практичних навичок, запевнивши, що й надалі долучатиметься до розгляду важливих тем та питань навчальних курсів, які передбачені освітньо-професійною програмою галузі знань 081 «Право».