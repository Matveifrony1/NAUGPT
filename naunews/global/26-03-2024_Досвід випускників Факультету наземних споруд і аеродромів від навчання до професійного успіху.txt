Заголовок: Досвід випускників Факультету наземних споруд і аеродромів: від навчання до професійного успіху
Дата: 26/03/2024
URL: https://nau.edu.ua/ua/news/2024/3/dosvid-vipusknikiv-fakultetu-nazemnih-sporud-i-aerodromiv-vid-navchannya-do-profesiynogo-uspihu.html
==================================================

21 березня
на Факультеті наземних споруд і аеродромів відбулася
онлайн-зустріч студентів із випускниками ФНСА
. Захід зібрав в.о. декана факультету
Октябрину Чемакіну
, заступницю декана
Валентину Грабовчак
та завідувачів кафедр.
Олександра Дика, Альона Максимчук
і
Гліб Бріжанов поділилися зі студентами
історіями свого професійного зростання, згадуючи найкращі студентські роки, сповнені незабутніх вражень.
Вони наголосили на важливості
участі в наукових конкурсах і конференціях, адже саме на таких заходах вони познайомилися зі своїми першими роботодавцями. Випускники
підкреслили користь проходження практики
за обраним фахом ще під час навчання та необхідність формування портфоліо наукових проєктів з перших курсів.
Після завершення навчання
Олександра Дика працювала в різних дизайнерських фірмах
, а нині є 2D-художницею в компанії Netflix, створюючи ілюстрації для ігор.
Альона Максимчук реалізувалася як архітекторка
, розробляючи проєкти для McDonald’s та житлового комплексу Scandia у місті Бровари.
Гліб Бріжанов обіймає посаду лід-дизайнера
в компанії Nobel.
Студенти із захопленням слухали
надихаючі розповіді випускників, ставили численні запитання та радилися щодо професійного розвитку. Зустріч пройшла в теплій атмосфері, адже відкритість, щирість та готовність ділитися успішними кейсами з боку випускників надихнули студентів на саморозвиток та здобуття максимуму знань під час навчання.