Заголовок: Навчально-науковий інститут аеропортів представив НАУ на Міжнародному форумі «АeroCongress 2016»
Дата: 10/10/2016
URL: https://nau.edu.ua/ua/news/2016/10/navchalno-naukoviy-institut-aeroportiv-predstaviv-nau-na-mizhnarodnomu-forumi-aerocongress-2016.html
==================================================

6 жовтня 2016 року відбулося урочисте відкриття Міжнародного авіаційного форуму «Аероконгрес-2016», який був організований асоціацією «Аеропорти України» цивільної авіації спільно з Національним авіаційним університетом, Міністерством інфраструктури України та іншими авіаційними державними установами та відомствами.
У форумі  взяли участь: Віце-прем'єр міністр  України Володимир Кістіон,  заступник міністра інфраструктури України Євген Кравцов,  голова Державної авіаційної служби України Олександр Більчук, президент асоціації «Аеропорти України» Петро Липовенко, в.о. ректора Національного авіаційного університету Володимир Ісаєнко, директор Департаменту транспортної інфраструктури Київської міської державної адміністрації Сергій Майзель,  народні депутати Верховної Ради України, директори Міжнародних аеропортів, а також гості від Міжнародної Ради Аеропортів Європи (АCI Europe) на чолі з генеральним директором Олів’є Янковєц; викладачі, студенти та аспіранти Навчально-наукового інституту аеропортів Національного авіаційного університету.
Після вітального слова  відбулися вручення державних нагород, презентація пакету законодавства ЄС щодо аеропортів та досвіду їхнього впровадження в інших країнах, розширена прес-конференція в межах Міжнародного форуму «Аероконгрес-2016» на тему: «Міжнародний досвід розвитку аеропортів. Український вектор».
У заході взяли участь близько 150 керівників підприємств та організацій, серед них 53 учасники Асоціації «Аеропорти України» ЦА та представники провідних компаній з 13 країн світу, таких як «Boeing Commercial Airplanes» (США), «Lufthansa Consulting GmbH» (Німеччина), «OCEM» (Італія), «Marcel Boshung» (Швейцарія), «Oshkosh» (США), «TLD» (Франція), «Weihai Guangtai Airport Equipment» (Китай), «Vestergaard» (Данія), «Robert Bosch GmbH» (Німеччина), «Азбі» (Швеція), ДП «Антонов» (Україна), «АвиаПорт» (Росія), «Emirates», «Atlasjet», «Um Air», «Yanair», «Tur Leader», «Авіакомпанія «Белавиа», «Авиакомпания «Королевские Иорданские Авиалинии», «Shannon Air Ukraine», «UTair», «Amadeus Ukraine», «ALTU» (Association of leaders of tourist industry of Ukraine).
Під час форуму обговорювалися сучасні проблеми розвитку аеропортів України .
Активну участь у форумі взяли директор Навчально-наукового інституту аеропортів Октябрина Чемакіна, заступник директора Олена Бойко, завідувач кафедри реконструкції аеропортів та автошляхів, д.т.н., професор Андрій  Бєлятинський, завідувач кафедри містобудування к.т.н., с.н.с. Галина Агєєва. Учасникам форуму була представлена виставка сучасних дипломних проектів студентів-архітекторів Навчально-наукового інституту аеропортів.
Нагальні питання аеропортів розглядалися на засіданнях чотирьох круглих столів на тему: «Міжнародний досвід розвитку регіональних аеропортів», «Сучасні технології в авіації», «Потенціал розвитку прямих авіаперевезень в регіональних аеропортах України»,  «Ефективна співпраця туризму та авіації».
Серед учасників Асоціації «Аеропорти України» ЦА відбулося нагородження переможців конкурсу  в різних номінаціях перехідними кубками, почесними грамотами та цінними подарунками, які вручив Президент Асоціації Петро  Липовенко.  Міжнародний аеропорт «Одеса» став переможцем у головній номінації  «Найкращий аеропорт 2016 року». Почесними грамотами була відзначена стендова доповідь директора Інституту аеропортів НАУ Октябрини Чемакіної на тему: «Найкращі дипломні проекти студентів-архітекторів інституту аеропортів НАУ».
У роботі форуму взяло участь понад 350 учасників. Наступний Аероконгрес-2017 заплановано провести на базі нового пасажирського терміналу Міжнародного аеропорту «Одеса» восени 2017 року.