Заголовок: Засідання дискусійного наукового клубу студентів
Дата: 14/12/2015
URL: https://nau.edu.ua/ua/news/2015/12/zasidannya-diskusijnogo-naukovogo-klubu-studentiv.html
==================================================

9 грудня 2015 року у ННІМВ НАУ за підтримки  Інформаційного центру Європейського Союзу ННІМВ НАУ відбулося засідання дискусійного наукового клубу студентів на тему: «Децентралізація регіональної політики: європейські уроки для України».
З вітальним словом до учасників заходу звернулась відповідальна за наукову роботу та міжнародну діяльність ННІМВ НАУ, професор, д. н. д. у. Світлана Біла , яка відзначила вагому роль розвитку місцевого самоврядування, зростання відповідальності громад та кожного громадянина за благоустрій на місцевому рівні, за створення сприятливого інвестиційного клімату та зростання якості життя на всій території України.
У засіданні дискусійного клубу взяли  активну участь студенти, що навчаються за спеціальністю «Міжнародне право». У
презентації 1
, представленій студентами, розглянуто поняття «децентралізація». Зацікавленість студентів викликала інформація про повноваження префекта, корисною виявилась інформація про структурні фонди Євросоюзу та пріоритетні цілі фінансування регіонального розвитку.
Студенти, що навчаються за спеціальностями  «Міжнародні економічні відносини» та «Міжнародний бізнес» представили
презентацію 2
,
у якій висвітлили актуальне бачення соціально-економічних та управлінських реформ в Україні на шляху до євроінтеграції.
Координатор Інформаційного центру Європейського Союзу ННІМВ НАУ Алла Горобей провела серед учасників вікторину, присвячену знанням про історію, культуру та суспільний розвиток країн ЄС, підбила підсумки засідання дискусійного.
Усіх бажаючих запросили долучатися до активної співпраці з Інформаційним центром Європейського Союзу, що діє у ННІМВ НАУ.