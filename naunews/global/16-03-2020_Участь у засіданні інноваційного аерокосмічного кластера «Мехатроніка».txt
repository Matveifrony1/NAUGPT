Заголовок: Участь у засіданні інноваційного аерокосмічного кластера «Мехатроніка»
Дата: 16/03/2020
URL: https://nau.edu.ua/ua/news/2020/berezen/uchast-u-zasidanni-innovatsiynogo-aerokosmichnogo-klastera-mehatronika.html
==================================================

Представники  НАУ взяли участь у розширеному засіданні Харківського інноваційного аерокосмічного кластера «Мехатроніка» та кластера «NanoMicroMaterialsPhotonic.NRW» з німецького Дюссельдорфа. Захід, присвячений співпраці аерокосмічних галузей України та Німеччини у сфері нано-технологій, фотоніки та сучасних матеріалів, відбувся в Харкові за участі асоціацій «Укравіапром» та «КОСМОС».
Під час зустрічі обговорили низку питань щодо розвитку співпраці в галузі аероспейсу між Україною та Німеччиною, у тому числі, питання участі українських виробників у міжнародній виставці ILA - 2020.
На засіданні виступили представники кластерів «Мехатроніка» та  «NanoMicroMaterialsPhotonic.NRW», Асоціації «Укравіапром», Асоціації «Космос», ЗВО України, науково-дослідних установ, наукових організацій НАН України, Торгово-промислової палати України, УСПП. Від НАУ з доповідями виступили завідувач кафедри аерокосмічних систем управління Факультету аеронавігації, електроніки та телекомунікацій Валерій Азарсков і доцент кафедри конструкції літальних апаратів Аерокосмічного факультету Вадим Закієв.