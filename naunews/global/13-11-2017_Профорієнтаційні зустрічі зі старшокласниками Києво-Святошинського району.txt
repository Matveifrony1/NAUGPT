Заголовок: Профорієнтаційні зустрічі зі старшокласниками Києво-Святошинського району
Дата: 13/11/2017
URL: https://nau.edu.ua/ua/news/2017/11/proforientatsiyni-zustrichi-zi-starshoklasnikami-kievo-svyatoshinskogo-rayonu.html
==================================================

10 листопада 2017 р. співробітники НАУ продовжили профорієнтаційну роботу зі старшокласниками ЗНЗ Київщини. Цього разу діяльність університету презентували у м. Вишневому для близько 300 учнів 9–11 класів із 9 ЗНЗ Києво-Святошинського району. Відвідувачам була запропонована презентація про НАУ, фільм, а також була організована виставка навчально-наукових підрозділів.
На «ярмарку професій» НАУ представляли: НН Інститут неперервної освіти, НН Гуманітарний інститут, НН Юридичний інститут, НН Інститут екологічної безпеки, НН Інститут інформаційно-діагностичних систем, Факультет економіки та бізнес-адміністрування, НН Аерокосмічний інститут, Факультет транспортних технологій, НН Інститут аеронавігації, Коледж інформаційних технологій та землевпорядкування НАУ, Коледж інженерії та управління НАУ.
Старшокласникам передали щирі слова вітання від імені ректорату НАУ з побажаннями успіхів у навчанні, а одинадцятикласникам – поповнити студентські лави нашого вишу під час вступної кампанії–2018.
Із газет «Авіатор» та інформаційно-рекламних буклетів ННІ абітурієнти дізналися: про особливості вступу та навчання в НАУ; підготовче відділення громадян України та можливість отримання додаткових балів при вступі; паралельну вищу освіту та навчання на кафедрі військової підготовки; міжнародну діяльність, англомовний проект та організацію студентського дозвілля. Абітурієнтів, зокрема, цікавили, Умови вступу до ВНЗ 2018 р., необхідні при вступі документи, перелік природничо-математичних та інженерно-технічних спеціальностей, строки прийому заяв та документів.
Адміністрація ЗНЗ міста та Києво-Святошинського РЦЗ переказала слова вдячності керівництву Національного авіаційного університету за високий рівень профорієнтаційної роботи, яка допомагає абітурієнтам обрати ВНЗ та здобути якісну вищу освіту.