Заголовок: Вшанування пам’яті Олександра Рибалка
Дата: 06/11/2015
URL: https://nau.edu.ua/ua/news/2015/11/vshanuvannya-pam’yati-oleksandra-ribalka.html
==================================================

5 листопада 2015 року на кафедрі іноземних мов і прикладної лінгвістики Навчально-наукового Гуманітарного інституту відбулася зустріч – вшанування пам’яті відомого українського мовознавця, джерелознавця, перекладача, історика культури, редактора Олександра Рибалка.
Рідна донька вченого, доцент кафедри Мирослава-Марія Рибалко зробила презентацію збірника «Щире українське серце», що вийшов друком до роковин смерті вченого. До нього ввійшли основні наукові праці вченого з питань літературного та історичного джерелознавства, мовознавства, пам’яткоохоронної справи, проблеми соборності українських земель та культурної політики. Книги також містить спогади членів родини, друзів та колег Олександра Леонідовича, світлини з родинного архіву вченого.
Викладачів кафедри щиро зворушила розповідь про вченого, який всім серцем вболівав за Україну, був справжнім патріотом своєї країни і невтомно працював на ниві української культури.