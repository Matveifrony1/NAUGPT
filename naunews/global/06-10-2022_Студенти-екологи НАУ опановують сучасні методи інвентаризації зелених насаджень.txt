Заголовок: Студенти-екологи НАУ опановують сучасні методи інвентаризації зелених насаджень
Дата: 06/10/2022
URL: https://nau.edu.ua/ua/news/2022/10/studenti-ekologi-nau-opanovuyut-suchasni-metodi-inventarizatsii-zelenih-nasadzhen.html
==================================================

З початку вересня студенти Факультету екологічної безпеки, інженерії та технологій (ФЕБІТ) Національного авіаційного університету опановують сучасні програмні застосунки з інвентаризації зелених насаджень в межах комплексної програми I-Tree Tools.
Доступність та використання глобальної бази даних I-Tree Eco, що широко застосовується у США, Канаді, Австралії, Великобританії, Мексиці, Південній Кореї, Колумбії та більшості країн Європи, стало можливим завдяки міжнародному проєкту який реалізовується ГО УЕК «Зелена Хвиля» та підтримується Національним екологічним центром України.
В рамках проєкту студенти-екологи опрацьовують методики проведення польових досліджень, використання програмних застосунків та закріплюють знання на практиці.