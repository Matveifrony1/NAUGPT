Заголовок: Державний архів Київської області: стратегічне планування та цифрова трансформація
Дата: 26/12/2024
URL: https://nau.edu.ua/ua/news/2024/12/derzhavniy-arhiv-kiivskoi-oblasti-strategichne-planuvannya-ta-tsifrova-transformatsiya.html
==================================================

19 грудня 2024 року
відбулося чергове засідання колегії Державного архіву Київської області. Державний архів є багаторічним партнером викладачів і студентів спеціальності 029 «Інформаційна, бібліотечна та архівна справа», а його директорка
Соф’я Каменєва
виступає зовнішньою стейкголдеркою освітньо-професійної програми «Документознавство та інформаційна діяльність».
У роботі колегії взяла участь
доцентка кафедри української мови, історичних та соціоінформаційних комунікацій
Тетяна Курченко
, яка цього року увійшла до оновленого складу колегіального органу архіву. Діяльність колегії була зосереджена на впровадженні сучасних підходів до управління архівною справою, зокрема:
вдосконаленні умов зберігання архівних документів;
забезпеченні доступності архівної інформації для громадян;
інтеграції цифрових технологій.
Особливу увагу колегія приділила питанням
збереження погосподарських книг Київщини, формуванню списків установ-джерел Національного архівного фонду та кадровій роботі в ДАКО. Варто зазначити, що ці напрямки визначено пріоритетними в діяльності архіву на 2024 рік.
У засіданні взяли участь
керівники семи архівних відділів районних державних адміністрацій, завідувачі структурних підрозділів ДАКО та члени оновленого складу колегії. Висловлюємо вдячність за можливість долучитися до розвитку архівної справи на Київщині та її організації в складні воєнні роки.