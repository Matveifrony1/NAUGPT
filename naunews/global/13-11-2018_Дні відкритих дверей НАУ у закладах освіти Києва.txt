Заголовок: Дні відкритих дверей НАУ у закладах освіти Києва
Дата: 13/11/2018
URL: https://nau.edu.ua/ua/news/1/11/dni-vidkritih-dverey-nau-u-zakladah-osviti-kieva.html
==================================================

З 01 по 09 листопада 2018 року представники НН ІНО, кафедри військової підготовки, кафедри радіоелектронних пристроїв та систем НН ІАЕТ провели Дні відкритих дверей Національного авіаційного університету для учнів закладів професійно-технічної освіти та студентів коледжу м. Києва.
Науковців гостинно зустріли педагогічні колективи, студенти та учні Київського професійного училища будівництва і архітектури; Київського професійного ліцею будівництва і комунального господарства, Київського професійного коледжу з посиленою військовою та фізичною підготовкою та Вищого професійного училища № 33.
Мета заходу – запросити кращих випускників професійно-технічної освіти та коледжу для подальшого навчання у Національному авіаційному університеті та на курси з підготовки до ЗНО‑2019.
Більше 300 студентів та учнів були проінформовані про пріоритети навчання в університеті, перелік спеціальностей (спеціалізацій), можливість навчатися на кафедрі військової підготовки; особливості заочного та дистанційного навчання, паралельне навчання, другу вищу освіту, перспективи працевлаштування, можливість якісно підготуватися до загальнонаціонального ЗНО.
Учасники днів відкритих дверей мали можливість почути відповіді на усі актуальні питання, що сьогодні хвилюють сучасних абітурієнтів: вимоги до рівня освіти вступників, які бажають навчатися на ІІ–ІІІ курсі НАУ; вартість навчання, кількість місць державного замовлення, перелік освітньо-професійних програм.
Представники НАУ побажали студентам коледжу та учням училищ успіхів у навчанні та ЗНО, запросили їх на дні відкритих дверей університету, екскурсійні програми до ННІ та факультетів Національного авіаційного університету.
В свою чергу, адміністрація закладів ПТО та коледжу подякувала науковцям НАУ за високоякісну профорієнтаційну роботу – неабияку важливу складову неперервної освіти.