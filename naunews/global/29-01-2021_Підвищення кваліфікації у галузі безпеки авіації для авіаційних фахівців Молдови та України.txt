Заголовок: Підвищення кваліфікації у галузі безпеки авіації для авіаційних фахівців Молдови та України
Дата: 29/01/2021
URL: https://nau.edu.ua/ua/news/2021/1/pidvishchennya-kvalifikatsii-u-galuzi-bezpeki-aviatsii-dlya-aviatsiynih-fahivtsiv-moldovi-ta-ukraini.html
==================================================

Запровадження ризик-орієнтованих підходів ІКАО, оцінка критичних елементів безпеки національної авіації, обмін досвідом авіаційних фахівців високої кваліфікації Молдови та України є основними завданнями курсу «Система управління безпекою авіації», який проведено інститутом ІКАО НАУ. Курс провели заступник директора інституту міжнародного співробітництва та освіти доцент Дмитро Бугайко та доцент Олександр Башта. Серед слухачів – вищі та лінійні керівники аеропортів Кишинів (Молдова), Одеса, Вінниця, Житомир, авіакомпаній «Браво», «Зет-Аеро», Української хендлінгової компанії та Кременчуцького льотного коледжу.
Особливу вагу увагу під час навчання було приділено розвитку системи управління безпекою авіації на національному рівні та на рівні авіапідприємств галузі, моделювання їх взаємодії з метою упередження авіаційних інцидентів з цивільними повітряними суднами. Інститут ІКАО продовжує впровадження системного підходу з метою підвищення рівня безпеки авіації країн Європейського та Північноатлантичного бюро ІКАО. Курси проведені із дотриманням карантинних обмежень відповідно до постанови Кабінету Міністрів України від 22 липня 2020 року № 641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» (зі змінами).