Заголовок: КАІ визнано найкращим інноваційним університетом 2024 року
Дата: 19/12/2024
URL: https://nau.edu.ua/ua/news/2024/12/kai-viznano-naykrashchim-innovatsiynim-universitetom-2024-roku.html
==================================================

Київський авіаційний інститут переміг в номінації Best Innovative HEI 2024. Разом з КАІ серед номінантів були: Український католицький університет, КНУ ім. Тараса Шевченка, КПІ, Kyiv School of Economics та Американський університет.
«
Перемога в цій номінації – важливий сигнал насамперед для команди КАІ про те, що ми все робимо правильно. Сьогодні КАІ – найінноваційніший університет, багато процесів ми робимо вперше і міняємо не лише себе, але і систему вищої освіти загалом. Ми цифровізуємо внутрішні і зовнішні процеси, запустили стартап-систему КАІ Innovations, спільно з партнерами розбудовуємо комплекси лабораторій. І нам на цьому шляху дуже важлива підтримка, тому вдячна всім, хто помічає і відзначає ті зміни, які зараз відбуваються в Авіаційному
», - прокоментувала в.о. президентки КАІ Ксенія Семенова.
КАІ - перший державний заклад вищої освіти, який отримав статус державного некомерційного підприємства. Безумовно, це найважливіша інновація і знакова подія для сфери вищої освіти.
Цьогоріч КАІ розпочав розбудову КАІ Innovations — стартап-системи на базі університету, в якій кожен студент зможе виростити свою ідею до працюючого стартапу. Екосистема об'єднає підприємницький курс, що запустився з вересня 2024, інкубаційну програму для наукоємних стартапів і спільноту, що живе інноваціями.
В серпні 2024 року на базі університету запрацював перший національний кіберполігон, а в вересні – сучасна лабораторія електроніки Ajax. Вже на початку 2025 року запрацює Науковий парк, націлений на монетизацію досліджень. Крім того, готуються до запуску навчальні лабораторії AxxonSoft та VD MAIS, а також Huawei Excellence Center.
Довідково
Церемонія нагородження відбулася 13 грудня в межах Tech Ecosystem Awards. У рамках закритої події Genius Party, яка зібрала понад 200 лідерів інноваційної екосистеми України, відбулися перші вручення Tech Ecosystem Awards 2024. Нагорода відзначила досягнення українських стартапів, інноваторів, лідерів думок та організацій, які роблять значний внесок у розвиток технологічного сектору. Організатори: EIT Ukraine, Home of Startups та Deep-tech accelerator Vacuum.
До шорт-листів потрапили різні номінанти у 8 категоріях. Кожну з номінацій оцінювало журі – саме результат їхнього оцінювання сформував список переможців.
До складу журі ввійшли:
Вікторія Тігіпко — засновниця та керівна партнерка венчурного фонду TA Ventures
Артем Старосєк — український підприємець, експерт у сфері OSINT, засновник і керівник аґенції Molfar, власник AIN.UA
Домінік Піоте — співзасновник венчурного фонду Ukrainian Phoenix Fund, колишній CEO UNIT.City
Ігор Маркевич — національний Секретар ЕІТ в Україні
Павло Карташов — член наглядової ради КНУ ім. Шевченка
Марія Шевчук — виконавча Директорка IT Ukraine Association
Яна Паладієва — керівниця проєкту Seeds of Bravery в Українському фонді стартапів
Ден Херман — CEO в Intellectual Property Ontario
Саньйо Карані — співзасновник FundingBox
Дмитро Софина — голова наглядової ради в IT-Association Vinnytsia, СЕО R&D Center Winstars.AI
Девід Ніколс — засновник Invest in Bravery, Chief Executive Officer at Qore Technologies.