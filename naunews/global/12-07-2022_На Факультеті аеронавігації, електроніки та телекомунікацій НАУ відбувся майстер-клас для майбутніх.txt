Заголовок: На Факультеті аеронавігації, електроніки та телекомунікацій НАУ відбувся майстер-клас для майбутніх вступників
Дата: 12/07/2022
URL: https://nau.edu.ua/ua/news/2022/7/na-fakulteti-aeronavigatsii-elektroniki-ta-telekomunikatsiy-nau-vidbuvsya-mayster-klas-dlya-maybutnih-vstupnikiv.html
==================================================

11 липня, на базі конструкторського бюро «Sky» та лабораторій Факультету аеронавігації, електроніки та телекомунікацій (ФАЕТ) Національного авіаційного університету, проведено майстер-клас з радіотехніки, електроніки, робототехніки та систем управління для студентського активу випускного курсу Київського коледжу інформаційних систем та технологій.
До заходу долучились:
- декан ФАЕТ НАУ Сергій Завгородній;
- заступник декана факультету Денис Бахтіяров;
- завідувач відділення коледжу Андрій Правдивий;
- координатор профорієнтаційної роботи ФАЕТ Євген Габрусенко;
- керівник КБ «Sky» Денис Навроцький.
Під час проведення майстер-класу присутні ознайомились з основами сучасного апаратного та програмного забезпечення авіаційних радіотехнологій, робототехніки, метеорологічної радіолокації та засобами інформаційної безпеки.
Також, фахівці факультету розповіли випускникам коледжу про умови вступу та можливості подальшого навчання на ФАЕТ НАУ.