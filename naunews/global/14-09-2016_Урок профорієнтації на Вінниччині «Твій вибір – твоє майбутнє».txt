Заголовок: Урок профорієнтації на Вінниччині «Твій вибір – твоє майбутнє»
Дата: 14/09/2016
URL: https://nau.edu.ua/ua/news/2016/9/urok-proforientatsii-na-vinnichchini-tviy-vibir-–-tvoe-maybutne.html
==================================================

9 вересня 2016 року представники Інституту доуніверситетської підготовки Національного авіаційного університету завітали на Вінниччину у м. Козятин. Тут у навчальних закладах середньої освіти були проведені уроків профорієнтації «Твій вибір – твоє майбутнє».
Захід відбувся відповідно до Угоди про співробітництво між університетом та відділом освіти, молоді та спорту Козятинської міської ради Вінницької обл. та на запрошення директорів ЗНЗ.
Фахівці університету провели зустрічі з сімома педагогічними колективами ЗНЗ, учнями 10–11 класів та їхніми батьками; ознайомилися з інноваційними підходами до навчання в системі середньої освіти; обговорили подальші можливості співпраці з університетом щодо підготовки випускників до вступу та подальшого успішного навчання в ньому; запланували заходи підвищення педагогічної майстерності вчителів на базі НАУ та залучення абітурієнтів до навчання.
На уроці відбулися презентації освітньої, міжнародної, наукової, навчальної діяльності університету; перспектив та можливостей, що відкриваються перед студентством; запроваджених інноваційних проектів; кафедри військової підготовки; доуніверситетської підготовки до ЗНО; розвитку студентської майстерності та творчості; другої вищої освіти; можливості отримання подвійного диплома.
За 13 років співпраці НАУ зі школами м. Козятина значна кількість найкращих його випускників стали студентами університету, успішно завершили навчання у ньому та продовжують свою кар’єру у провідних установах, організаціях та підприємствах як нашої держави, так і за її межами.