Заголовок: Музей збирає друзів!
Дата: 30/09/2015
URL: https://nau.edu.ua/ua/news/2015/9/muzej-zbirae-druziv.html
==================================================

25 вересня 2015 року студенти академічної групи ПР-303 Навчально-наукового Юридичного інституту НАУ разом із наставником Світланою Циганій відвідали Державний музей авіації НАУ та взяли участь в урочистостях з нагоди відзначення 12-ї річниці його створення.
Студенти-правники мали змогу побувати на показі легкомоторної авіації загального призначення, літаків спеціального призначення та зразків наземної аеродромної техніки, потрапити до пасажирського салону та кабіни екіпажу: Президентського Ту-134А-3, навчально-тренувального Ту-134УБЛ, стратегічного бомбардувальника Ту-22МЗ тощо. Крім авіаційної техніки, в музеї була представлена колекція радянських і західних ретромобілів майстерні «Old Car Service», дивлячись на які, можна із впевненістю сказати, що це не просто «засіб пересування», а автомобілі, що відображають дух іншої епохи, країни в якій вони були побудовані.