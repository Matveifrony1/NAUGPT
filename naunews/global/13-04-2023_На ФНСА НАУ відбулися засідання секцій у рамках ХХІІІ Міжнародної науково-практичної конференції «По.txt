Заголовок: На ФНСА НАУ відбулися засідання секцій у рамках ХХІІІ Міжнародної науково-практичної конференції «Політ. Сучасні проблеми науки»
Дата: 13/04/2023
URL: https://nau.edu.ua/ua/news/2023/4/na-fnsa-nau-vidbulisya-zasidannya-sektsiy-u-ramkah-hhiii-mizhnarodnoi-naukovo-praktichnoi-konferentsii-polit-suchasni-problemi-nauki.html
==================================================

На секції «Будівництво інфраструктури авіаційного транспорту» науковці та студенти доповідали про історичний шлях розвитку транспортних перевезень, перспективні напрями й технології транспортного будівництва, сучасні будівельні матеріали та конструктивні рішення, а також застосування цифрових технологій у проєктуванні та зведенні будівельних об’єктів.
На засіданні секції «Архітектура, будівництво та дизайн» розглянули питання про екологічні переваги реновації історичних житлових будівель, історію і сучасність підземних міст світу, про особливості формування екоінтер'єру в закладах дошкільної освіти, про інновації в музейній справі як перехід від традиційних до цифрових форматів для популяризації музеїв, про сучасні методи формування екологічної житлової забудови, про досвід післявоєнної відбудови Варшави, та можливості трансформації житлових приміщень в багатоквартирних будинках з урахуванням економічних змін.
На секції «ІТ-Дизайн» доповіді були присвячені дизайну та розробці web-сайтів, мобільних застосунків, генеративному дизайну, доповненій реальності, застосування штучного інтелекту в дизайні. На конференції було представлено нові стартапи та проєкти ІТ-дизайнерів, студентів 1 курсу навчання.
Також відбулось засідання секції «2D та 3D Дизайн» за напрямом дизайн інтер’єру та середовища.
В роботі секції «Аерокосмічної геодезії та землеустрою» тематика наукових досліджень молодих науковців пов’язана з проблемами вивчення поверхні Землі методами дистанційного зондування, землеустрою (зокрема на деокупованих територіях), впливу військових дій на земельні та природні ресурси, використанню ГІС-технологій тощо.
Дякуємо усім учасникам конференції та бажаємо їм незламності та натхнення в подальших дослідженнях!