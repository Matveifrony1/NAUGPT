Заголовок: НАУ нагороджено срібною медаллю на VІІ Міжнародній виставці «Сучасні заклади освіти»
Дата: 18/03/2016
URL: https://nau.edu.ua/ua/news/2016/3/nau-nagorodzheno-sribnoyu-medallyu-na-vii-mizhnarodnij-vistavczi-suchasni-zakladi-osviti.html
==================================================

17 березня 2016 р. у Київському Палаці дітей та юнацтва відбулося урочисте відкриття VІІ Міжнародної виставки «Сучасні заклади освіти – 2016».
Виставка представила 750 навчальних закладів, наукових установ, методичних центрів, органів управління освітою, асоціацій, видавництв, підприємств з 25 регіонів України, а також заклади освіти та агенції Польщі, Канади, Латвії, Словаччини, Словенії, Франції, США, Австрії, Німеччини, Швейцарії, Чехії, Литви, Кіпру, Білорусії, Молдови, Естонії.
В урочистому відкритті виставки взяли участь і привітали учасників та гостей Президент НАПН України В. Кремень, перший заступник голови Комітету Верховної Ради України з питань науки і освіти О. Співаковський, директор Інституту модернізації змісту освіти МОН України Н. Вяткіна.
НАУ подавав відповідні матеріали для участі у конкурсі з тематичної номінації «Інновації закладів освіти у роботі з молоддю в позанавчальний час». Матеріали було підготовлено за участі проректора з навчальної та методичної роботи Т. Іванової, директора ННЦ Новітніх технологій В. Казака, директора ІДП Н. Муранової, заступника директора ННЦ Новітніх технологій Д. Шевчука. Експертну оцінку якості робіт проводили НАПН України, Інститут модернізації змісту освіти МОН України, Компанія «Виставковий Світ». Університет було удостоєно як переможця конкурсу з тематичних номінацій виставки срібною медаллю та Дипломом.
За показниками наукометричної бази даних SciVerce Scopus НАУ удостоєно CERTIFICATE якості наукових публікацій за показниками 2015 р.
Виставка представила широкий спектр інноваційних досягнень та різноманітний досвід оновлення системи національної освіти. На 43 конференціях, семінарах, круглих столах, презентаціях та майстер-класах освітяни й науковці з різних регіонів країни обговорили нагальні проблеми розвитку освіти, шляхи інтеграції до європейського освітнього простору, особливості вступу до ВНЗ у 2016 р. У заходах взяли участь представники кафедр НН Гуманітарного інституту, ННІ Міжнародних відносин, ННІ Аеропортів та ІДП.
На стендах НАУ презентувалися: інновації з підвищення якості освіти, реалізація освітніх програм, надання якісних освітніх послуг, досвід міжнародної співпраці у реалізації спільних освітніх проектів, методики підвищення якості післядипломної освіти, доуніверситетська підготовка, підготовка до ЗНО, видавнича діяльність та науково-методичний супровід упровадження інновацій.
НАУ представляли Приймальна комісія, ІДП, ННІ ПН, кафедра військової підготовки, ННІ Міжнародних відносин, ННІ Аеропортів та редакційно-видавничий відділ.