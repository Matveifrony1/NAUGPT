Заголовок: «Енергетична безпека та енергоефективність на транспорті»
Дата: 12/11/2014
URL: https://nau.edu.ua/ua/news/2014/11/energetichna-bezpeka-ta-energoefektivnist-na-transporti.html
==================================================

5 листопада 2014 року кафедра автоматизації та енергоменеджменту Аерокосмічного інституту НАУ провела ІІ Всеукраїнську науково-практичну конференцію молодих учених і студентів «Енергетична безпека та енергоефективність на транспорті».
Пріоритетні напрями роботи конференції:
- автоматизовані системи управління технологічними процесами;
- енергоефективні технології на транспорті;
- енергетична безпека на транспорті.
Актуальні питання застосування енергозбережних технологій різноманітних технологічних процесів та можливості автоматизації процесу енергоспоживання розглядалися у виступах студентів 3-5 курсів, магістрантів та аспірантів Національного авіаційного університету та Національного технічного університету України «КПІ», а саме Євгена Чиримпея, Олександра Бенедицького, Віктора Решетника, Олександра Рижкова, Андрія Заворотнюка, Владислава Сачука, Микити Дагаєва, Василя Котяя, Оксани Пецкової.
Оргкомітет конференції визначив змістовні доповіді: Євген Чиримпей, студент 4 курсу, НАУ «Асинхронні машини зі складною будовою ротору» (науковий керівник - Віктор Тихонов, к.т.н., доц.),  Владислав Сачук, студент 3 курсу, НАУ «Підходи до організації збору даних в автоматизованих комерційних системах керування та обліку енерговикористанням» (науковий керівник - Тетяна Мазур, к.т.н., доц.); Віктор Решетник, Олександр Рижков, магістранти, НТУУ «КПІ» «Спостерігач швидкості двигуна постійного струму на основі мікроконтролера» (науковий керівник - Ігор Коваленко, к.т.н., доц.)