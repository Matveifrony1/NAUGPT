Заголовок: Факультет лінгвістики та соціальних комунікацій розширює співпрацю з ТОВ POSTMODERN
Дата: 13/05/2024
URL: https://nau.edu.ua/ua/news/2024/5/fakultet-lingvistiki-ta-sotsialnih-komunikatsiy-rozshiryue-spivpratsyu-z-tov-postmodern.html
==================================================

30 квітня 2024 року
відбулася знакова подія для Факультету лінгвістики та соціальних комунікацій Національного авіаційного університету —
підписання Угоди про співпрацю з ТОВ «ПОСТМОДЕРН»
, провідною компанією у сфері локалізації та перекладу. Від імені факультету
угоду підписали
виконувачка обов’язків декана
Наталія Мельник
та доцентка кафедри англійської філології
Ольга Линтвар
, а від компанії POSTMODERN — заступниця директора
Марина Маркович
за сприяння керівниці перекладацького відділу
Олесі Запісочної.
Після підписання угоди, команда факультету на чолі з
Наталією Мельник, Ольгою Линтвар та Богданом Швецем відвідала студію компанії POSTMODERN
та обговорила деталі майбутньої співпраці. Згідно з угодою, факультет та
компанія домовилися про реалізацію спільних проєктів
, науково-практичних заходів та забезпечення практичної підготовки здобувачів вищої освіти спеціальності 035 «Філологія». Зокрема, студенти матимуть
можливість проходити виробничу практику на базі POSTMODERN
, а також відвідувати заняття викладачів-практиків з компанії.
Під час неформальної частини зустрічі
представникам факультету продемонстрували процес локалізації іноземного кінопродукту для адаптації його на український ринок.
У перспективі сторони
домовилися про розширення співробітництва
, залучаючи також іноземних партнерів для обміну досвідом та кращими практиками в галузі лінгвістики та перекладу.