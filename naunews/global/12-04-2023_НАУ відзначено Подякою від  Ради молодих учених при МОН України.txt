Заголовок: НАУ відзначено Подякою від  Ради молодих учених при МОН України
Дата: 12/04/2023
URL: https://nau.edu.ua/ua/news/2023/4/nau-vidznacheno-podyakoyu-vid-radi-molodih-uchenih-pri-mon-ukraini.html
==================================================

Наукова спільнота НАУ взяла участь у традиційному круглому столі «Досягнення молодих учених України в розвитку ракетно-космічної галузі в умовах війни» з нагоди Всесвітнього Дня авіації та космонавтики.
Організатори заходу - Рада молодих учених при Міністерстві освіти та науки України.
Круглий стіл відбувся в онлайн-форматі за участі:
- заступника Міністра освіти і науки України з питань європейської інтеграції Євгена Кудрявця;
- народного депутата України Олексія Тарути;
- народного депутата України Андрія Ніколаєнко;
- представників Державного космічного агентства України.
Модератором круглого столу виступила професорка кафедри бізнес-аналітики та цифрової економіки, перша заступниця голови Ради молодих учених при Міністерстві освіти і науки України Анастасія Сімахова.
Від Національного авіаційного університету з доповідями виступили молоді вчені: завідувач кафедри телекомунікаційних та радіоелектронних систем Роман Одарченко, заступниця декана факультету економіки та бізнес-адміністрування Ольга Вовк та аспірант факультету економіки та бізнес-адміністрування Артур Ніколаєнко.
По завершенню основної частини заходу Національний авіаційний університет відзначено Подякою від Ради молодих вчених при Міністерстві освіти та науки України.