Заголовок: Переваги навчання в державних вищих навчальних закладах
Дата: 20/02/2015
URL: https://nau.edu.ua/ua/news/2015/2/perevagi-navchannya-v-derzhavnix-vishhix-navchalnix-zakladax.html
==================================================

19 лютого 2015 року доцентом кафедри конституційного і адміністративного права Юридичного інституту Юрієм Пивоваром та студентом Дмитром Піденком в середній загальноосвітній школі № 283 м. Києва було проведено інформаційну лекцію на тему: «Переваги навчання в державних вищих навчальних закладах (на прикладі Національного авіаційного університету)».
Завдання профорієнтації полягало в ознайомленні учнів з професіями, які здобувають студенти у Національному авіаційному університеті, порівнянні умов відбору абітурієнтів до державних та приватних вищих навчальних закладів, окресленні загальних державних гарантій навчання у вищих навчальних закладах тощо.
Окремий інтерес у абітурієнтів викликала характеристика спеціалізацій, за якими здійснюється підготовка фахівців в Юридичному інституті, бази проходження навчальної практики, а також проведення культурно-розважальних й спортивних заходів в Національному авіаційному університеті.
Наприкінці заходу старшокласники були запрошені взяти участь у конкурсі промов до Дня соборності України «Слово про Україну», який відбудеться у Юридичному інституті 24  лютого 2015 року.