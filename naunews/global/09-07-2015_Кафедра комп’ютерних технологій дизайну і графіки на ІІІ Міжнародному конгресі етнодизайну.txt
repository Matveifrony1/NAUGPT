Заголовок: Кафедра комп’ютерних технологій дизайну і графіки на ІІІ Міжнародному конгресі етнодизайну
Дата: 09/07/2015
URL: https://nau.edu.ua/ua/news/2015/7/kafedra-komp’yuternix-texnologij-dizajnu-i-grafiki-na-iii-mizhnarodnomu-kongresi-etnodizajnu.html
==================================================

3-8 липня 2015 року в місті Косові Івано-Франківської області тривала Карпатська секція «КОСІВ-2015» ІІІ Міжнародного конгресу етнодизайну, яка проходила на базі Косівського інституту прикладного та декоративного мистецтва Львівської національної академії мистецтв.
Серед небагатьох виступаючих на Карпатській секції свою доповідь учасникам заходу представила викладач кафедри комп'ютерних технологій дизайну і графіки НАУ, член Спілки дизайнерів України Любава Обухівська. Вонаа показала можливості застосування етностилю у вирішенні рекреаційних закладів у туристичному, гуцульському історико-етнографічному регіоні України на прикладі розробленого нею дизайн-проекту інтер'єру та екстер'єру критого аквапарку в гуцульському стилі із застосуванням малих архітектурних форм у складі санаторно-оздоровчого комплексу «Прикарпаття» у м. Яремча Івано-Франківської області.
Під час роботи Карпатської школи обговорювалися питання, пов'язані з етнодизайном, народними мистецькими ремеслами і традиціями, проходили відкриті лекції, круглі столи, майстер-класи та зустрічі з майстрами декоративно-прикладного мистецтва.