Заголовок: ЗАСІДАННЯ ВЧЕНОЇ РАДИ
Дата: 26/10/2017
URL: https://nau.edu.ua/ua/news/2017/10/zasidannya-vchenoi-radi.html
==================================================

25 жовтня 2017 року відбулося засідання Вченої Ради НАУ. Головним питання порядку денного була доповідь  керівника редакційно-видавничого відділу університету Олени Радзивілл про діяльність та перспективи розвитку відділу. Треба зазначити, що видавництво НАУ посідає третє місце в Україні серед університетських видавництв, і там працюють досвідчені та висококласні фахівці. Але проблема полягає у тому, що нині видавництво користується застарілим обладнанням. Тож необхідно зробити ретельну оцінку технічного стану та запропонувати шляхи розвитку видавництва саме у цьому напрямку. Олена Радзивілл також зазначила, що у НАУ нині ведеться ретельна перевірка наукових праць на дотримання стандартів академічної чесності.
Вчена рада одноголосно вирішила вважати діяльність редакційно-видавничого відділу задовільною та винесла рішення розробити перспективний план розвитку відділу на 2018-1-2022 роки (термін виконання – до 15 грудня 2017 року). Також на часі організація рекламно-інформаційної роботи щодо залучення зовнішніх замовлень на виготовлення видавничої продукції для досягнення беззбиткової роботи редакційно-видавничого відділу та оновлення матеріально-технічної бази видавництва.
Окрім того, Вчена рада розглянула ряд робочих питань: про внесення змін до персонального складу Статутної ради Національного авіаційного університету, про схвалення у новій редакції Положення про порядок виборів делегатів конференції трудового колективу Національного авіаційного університету у 2017 році, про переведення кафедри логістики зі складу Факультету транспортних технологій до складу Навчально-наукового інституту економіки та менеджменту.
Було прийняте рішення про перейменування Навчально-наукового інституту Аеронавігації у ННІ Аеронавігаціх, електроніки та телекомунікацій. Також затверджено відповідність Переліку наукових спеціальностей (Перелік 2011 року) та Переліку галузей знань і спеціальностей (Перелік 2015 року), за яким здійснюватиметься підготовка у докторантурі Національного авіаційного університету. Затверджено освітньо-наукову програму, схвалено навчальний план підготовки здобувачів вищої освіти ступеня доктора філософії в аспірантурі Національного авіаційного університету, а також затверджено склад проектної групи за спеціальністю «292 Міжнародні економічні відносини».
Прийнято рішення про проведення додаткових вступних випробувань до аспірантури Національного авіаційного університету за спеціальністю 081 «Право» у 2017 році, затверджено зміни до Правил прийому до Національного авіаційного університету у 2017 році. Також затверджено тему докторської дисертацію, рекомендовано до друку ряд наукових праць.
Наталії Арістовій було вручено диплом доктора педагогічних наук, Світлані Циганій - диплом кандидата педагогічних наук, Віктору Гнатюку - диплом
кандидата технічних наук.
Грамотою Верховної Ради України за заслуги перед українським народом  нагороджено завідувача кафедри електроніки Навчально-наукового інституту аеронавігації, доктора технічних наук, професора Фелікса Яновського, Грамотою Національного авіаційного університету – трудовий колектив кафедри авіоники (нагороду отримала завідувач кафедри Світлана Павлова).
Нагрудний знак «Ветеран Національного авіаційного університету» вручено доценту кафедри комп’ютеризованих систем та технологій Навчально-наукового інституту інформаційно-діагностичних систем Сергію Ванецяну,
Доценту кафедри авіоніки Навчально-наукового інституту аеронавігації Володимиру Краснову, доценту кафедри авіоніки Навчально-наукового інституту аеронавігації Віктору Романенку, старшому викладачу кафедри авіоніки Навчально-наукового інституту аеронавігації Любові Ситнянських.
Нагрудний знак «За сумлінну працю» вручено доценту кафедри авіоніки Навчально-наукового інституту аеронавігації Юрію Грищенку, професору кафедри авіоніки Навчально-наукового інституту аеронавігації Володимину Землянському, старшому викладачу кафедри авіоніки Навчально-наукового інституту аеронавігації Олександру Слободяну.