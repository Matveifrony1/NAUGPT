Заголовок: Між НАУ та КНУБА підписано договір про  науково-технічне співробітництво
Дата: 28/12/2022
URL: https://nau.edu.ua/ua/news/2022/12/mizh-nau-ta-knuba-pidpisano-dogovir-pro-naukovo-tehnichne-spivrobitnitstvo.html
==================================================

20 грудня 2022 року ректори НАУ та КНУБА, Максим Луцький і Петро Куліков підписали договір про науково-технічне співробітництво між університетами.
Ініціатором щодо співпраці в питаннях гігієни, екології фізичних факторів та інших питань цього напряму виступила декан ФЕБІТ НАУ Ірина Матвєєва.
Предметом договору є довгострокове співробітництво КНУБА та НАУ у сфері науки, освіти, підвищення кваліфікації, практичного навчання, спільної підготовки та підвищення кваліфікації науково-педагогічних кадрів.
Метою договору є встановлення довгострокової співпраці, сприяння обміну інформацією, обмін думками та досвідом, створення ідей, розробка та реалізація проєктів, участь у спільних проєктах та програмах на взаємовигідних умовах, залучення партнерів до реалізації проєктів і технологій, згідно з наступними пріоритетними напрямами:
- проведення наукових досліджень за проблемами гігієни та екології фізичних факторів;
- організація та проведення спільних науково-практичних заходів (семінарів, конференцій, виставок і т.п.);
- підготовка наукових кадрів (розробка та узгодження програм підготовки, перепідготовки та підвищення кваліфікації, організація та проведення різних видів практик студентів, стажування наукових та науково-педагогічних кадрів, підготовка кваліфікаційних робіт);
- обмін науковою інформацією та результатами наукових досліджень, що представляють взаємний інтерес;
- підготовка спільних науково-дослідних проектів, науково-навчальних публікацій (тез доповідей, статей, підручників, посібників, довідників);
- впровадження у практичну діяльність результатів наукових досліджень.
Активна, успішна та довготривала співпраця між вищими навчальними закладами набуває вагомого значення для подальшого розвитку наукових досліджень в Україні.