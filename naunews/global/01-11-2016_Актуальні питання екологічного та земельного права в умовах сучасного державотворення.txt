Заголовок: Актуальні питання екологічного та земельного права в умовах сучасного державотворення
Дата: 01/11/2016
URL: https://nau.edu.ua/ua/news/2016/11/aktualni-pitannya-ekologichnogo-ta-zemelnogo-prava-v-umovah-suchasnogo-derzhavotvorennya.html
==================================================

28 жовтня 2016 року в Навчально-науковому юридичному інституті проведено науково-практичний круглий стіл на тему «Актуальні питання земельного та екологічного права».
У роботі круглого столу взяли участь: завідувач кафедри управління безпекою, правоохоронної та антикорупційної діяльності юридичного інституту ім. кн. В. Великого МАУП, д.ю.н., професор, академік Академії вищої школи - Володимир Заросило; президент Поліцейської асоціації України, к.п.н., доцент - Борис Шаповалов; викладач вищої категорії, к.і.н., викладач Київського професійно-педагогічного коледжу ім. Антона Макаренка - Галина Муляр; старший викладач кафедри цивільного та трудового права Академії праці, соціальних відносин та туризму Ігор Римаренко; відповідальний працівник Міністерства юстиції України - Тетяна Очеретяна; науково-педагогічні працівники ННЮІ.
Під час проведення наукового заходу розглянуто актуальні проблеми сучасного стану розвитку земельного та екологічного права, а також перспективи подальшого розвитку цих наук в правовій доктрині України з урахуванням вимог імплементації Європейського законодавства. У ході обговорення вищезазначених проблем відбулася жвава дискусія щодо сучасного стану забезпечення земельної та екологічної безпеки миротворчим контингентом України в зоні військових конфліктів, питань екстремальних ситуацій та дій посадових осіб Національної поліції України стосовно забезпечення екологічної та земельної безпеки, проблем дотримання екологічних та земельних норм суб’єктами підприємництва, місця і ролі Вищої школи у вихованні студентів у дусі дотримання земельного та екологічного законодавства тощо.
Дискусія була підсумована резолюцією, яка була прийнята учасниками  круглого столу.