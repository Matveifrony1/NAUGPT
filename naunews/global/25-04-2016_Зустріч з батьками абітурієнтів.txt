Заголовок: Зустріч з батьками абітурієнтів
Дата: 25/04/2016
URL: https://nau.edu.ua/ua/news/2016/4/zustrich-z-batkami-abiturientiv.html
==================================================

23 квітня 2016 р. ІДП запросив на зустріч до НАУ батьків та слухачів випуску – 2016. Адже незабаром завершується навчання в Інститут доуніверситетської підготовки, проте визначальні події у їхньому житті ще попереду. Це - вдале завершення навчання у школі з конкурентноспроможним атестатом, успішне складання ЗНО та здійснення заповітної мрії – вступу на обрану спеціальність до вишу. Саме для того, щоб відбулися ці знаменні події для кожного слухача підготовчих курсів з найкращими результатами і була організована згадана зустріч.
Вона пройшла у теплій та дружній атмосфері за участі директора ІДП, д. пед. н., професора Н. Муранової, підполковника кафедри військової підготовки Ю. Добровольського, д. т. н., професора А. Бєлятинського, відповідального секретаря Приймальної комісії, к. т. н., доцента О. Ткаліча та викладачів кафедри базових і спеціальних дисциплін.
Присутні були поінформовані про особливості Правил прийому до НАУ, навчання на кафедрі військової підготовки, порядком подачі документів до Приймальної комісії, про перелік нових спеціальностей, вартість навчання, англомовний проект, додаткові бали, медичну комісію, про те, як перевіряються достовірність документів, навчання за контрактом та багато іншого.
Н. Муранова наголосила на особливостях завершення навчального року на підготовчих курсах, порядку та організації випускного екзамену, умовах отримання 10 балів до рейтингу вступника, порядку отримання Свідоцтва встановленого зразка.
Представники НАУ дали кваліфіковані та вичерпні відповіді на запитання присутніх та запросили слухачів до навчання в університеті.
Тож є підстави сподіватися, що випускники ІДП отримають рейтингові Сертифікати і обов’язково стануть студентами одного з найавторитетніших ВНЗ України – Національного авіаційного університету. Нехай вам щастить!