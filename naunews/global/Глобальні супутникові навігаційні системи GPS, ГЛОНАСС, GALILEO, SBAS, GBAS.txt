Заголовок:Глобальні супутникові навігаційні системи GPS, ГЛОНАСС, GALILEO, SBAS, GBAS

Дата: ----------
URL: https://nau.edu.ua/ua/menu/science/naukova-robota/naukovi-rozrobki/globalni-suputnikovi-navigaczijni-sistemi-gps-glonass-galileo-sbas-gbas.html
==================================================
Глобальні супутникові навігаційні системи GPS, ГЛОНАСС, GALILEO, SBAS, GBAS
 

Супутникові радіонавігаційні системи забезпечують міліметрову точність вимірювань на глобальному рівні і використовуються у фундаментальних дослідженнях, спостереженнях за рухом материків та полюсів Землі, у геодезії та картографії – для побудови кадастрів і цифрових карт. Провідну роль супутникові системи відіграють у навігації, керуванні та контролі авіаційних, морських і наземних транспортних засобів.

 

Моніторинг навігаційного поля

Штучні навігаційні супутники Землі, що перебувають на висоті близько 20 тисяч кілометрів, генерують і формують у навколоземному просторі навігаційне поле, моніторинг якого має підтвердити точність, цілісність, неперервність і експлуатаційну готовність навігаційної системи. 







  





Станція моніторингу навігаційних сигналів

Навігаційні дослідження за допомогою геодезичного комплексу

Дослідження доступності супутникової навігаційної системи 

 



Розроблена апаратура моніторингу навігаційного поля забезпечує можливість оцінювати у реальному масштабі часу точність, цілісність, неперервність обслуговування і експлуатаційну готовність систем GPS, ГЛОНАСС,GALILEO, SBAS, GBAS.

 

Дослідження завадостійкості та завадозахищеності глобальних супутникових навігаційних систем

Інтенсивність супутникового навігаційного сигналу на поверхні Землі становить 10-16 Вт і будь-який слабкий сигнал, що перевищує цей рівень, може призвести до неправильної оцінки координат. Антенні решітки забезпечують можливість “видалення” сигналу-завади за допомогою формування діаграми спрямованості спеціальної форми.

 

	
Адаптивна антенна решітка

Просторова фільтрація випромінювань із супутників адаптивною до завад антенною решіткою

 
Адаптивна до завад антенна решітка забезпечує можливість придушувати природні чи навмисні завади приймачам супутникової навігації. Патент №85225.

