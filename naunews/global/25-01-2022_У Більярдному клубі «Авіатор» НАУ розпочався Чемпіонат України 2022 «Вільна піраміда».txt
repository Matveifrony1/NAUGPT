Заголовок: У Більярдному клубі «Авіатор» НАУ розпочався Чемпіонат України 2022 «Вільна піраміда»
Дата: 25/01/2022
URL: https://nau.edu.ua/ua/news/2022/1/u-bilyardnomu-klubi-aviator-nau-rozpochavsya-chempionat-ukraini-2022-vilna-piramida.html
==================================================

Під патронатом Федерації спортивного більярду України, з 23 по 27 січня у Більярдному клубі «Авіатор» Національного авіаційного університету відбуватиметься Кубок України серед юніорів та Командний (парний) Чемпіонат України 2022 «Вільна піраміда» серед юніорів, юнаків та дівчат.
У заході беруть участь 78 учасників з 14 регіонів України.
Судейська колегія Чемпіонату представлена суддями міжнародного класу:
- головний суддя Олександр Безносюк;
- головний секретар Тарас Ключніков;
- суддя Ігор Ковтун.
Переможці чемпіонату матимуть можливість представляти Україну на Чемпіонаті світу серед юнаків та дівчат у м. Бішкек, Киргизстан.
Федерація спортивного більярду висловлює особливу вдячність ректору Національного авіаційного університету Максиму Луцькому та завідувачу кафедри фізичного вихованні та спортивної підготовки Факультету лінгвістики та соціальних комунікацій Івану Вржесневському.
Бажаємо учасникам змагань успіхів і перемог.