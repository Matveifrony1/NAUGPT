Заголовок:Екологічно безпечні палива для повітряно-реактивних двигунів (BIOJET10, BIOJET20, BIOJET30) з вітчизняними компонентами рослинного походження

Дата: ----------
URL: https://nau.edu.ua/ua/menu/science/naukova-robota/naukovi-rozrobki/ekologichno-bezpechni-paliva-dlya-povitryano-reaktivnih-dviguniv-(biojet10-biojet20-biojet30)-z-vitchiznyanimi-komponentami-roslinnogo-pohodzhennya.html
==================================================
Екологічно безпечні палива для повітряно-реактивних двигунів (BIOJET10, BIOJET20, BIOJET30) з вітчизняними компонентами рослинного походження
Призначення та сфера застосування

Екологічно безпечні палива призначені для використання на повітряних суднах цивільної авіації, обладнаних повітряно-реактивними двигунами.

 

Основні характеристики, суть розробки

Екологічно безпечні палива містять у своєму складі паливо для повітряно-реактивних двигунів нафтового походження та компоненти рослинного походження, у кількості до 30% (об.). Розроблені дослідні зразки дозволяють виготовляти сумішеві рослинно-мінеральні авіаційні палива модифікованого складу. Використання нових альтернативних авіаційних палив дасть можливість заощаджувати 10–30% мінеральної нафтової сировини. Окрім того, дозволить підвищити екологічну безпеку авіаційної техніки, та у результаті зменшити техногенне навантаження на навколишнє середовище, а саме знизити токсичність відпрацьованих газів повітряних суден та зменшити об’єми викидів вуглекислого газу.

 

Порівняння зі світовими аналогами, основні переваги розробки

У порівнянні з відомими аналогами використання екологічно безпечних палив дасть можливість заощаджувати 10–30% мінеральної нафтової сировини та зменшити техногенне навантаження на навколишнє середовище внаслідок діяльності авіації.

 

Стан охорони інтелектуальної власності

Отримано 3 патенти України.

 

Затребуваність на ринку

Екологічно безпечні палива використовуватимуться на повітряних суднах цивільної авіації, обладнаних повітряно-реактивними двигунами

 

Стан готовності розробки

Виготовлено дослідні зразки та проведено стендові випробування на авіаційних двигунах.

 

Фото розробки



 

 


