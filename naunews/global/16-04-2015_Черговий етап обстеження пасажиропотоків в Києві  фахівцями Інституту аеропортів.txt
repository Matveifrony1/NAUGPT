Заголовок: Черговий етап обстеження пасажиропотоків в Києві  фахівцями Інституту аеропортів
Дата: 16/04/2015
URL: https://nau.edu.ua/ua/news/2015/4/chergovij-etap-obstezhennya-pasazhiropotokiv-v-kievi-faxivczyami-institutu-aeroportiv.html
==================================================

15 квітня  2015 р. в конференц-залі Музею історії Києва відбулась чергова робоча зустріч координаторів та виконавців робіт з дослідження та оптимізації пасажиропотоків, які обслуговує громадський та приватний транспорт у межах м. Києва.
Студенти напряму підготовки «Будівництво» та «Архітектцра» Інституту аеропортів НАУ, НТУ, КНУБА після завершення етапу робіт з обстеження пасажиропотоків (сектор – маршрутні таксі) залучаються до збору даних у точках перетину транспортних комунікацій (магістралей, трамвайних шляхів тощо). Надалі дані планується використати при побудові «Транспортної моделі Києва».
Особливості чергового етапу робіт обговорювались з Генеральним директором та спеціалістами Групи компаній A+S в Україні Дмитром Беспаловим, заступником начальника сектору організації руху КП «Київпастранс» Миколою Салом.
Формування планів та графіку збору даних здійснювалось за участю кураторів - провідних фахівців Інституту аеропортів, серед яких доценти Галина Агєєва, Валентина Грабовчак, Світлана Скребнева, Олександр Степанчук, Світлана Тімкина.