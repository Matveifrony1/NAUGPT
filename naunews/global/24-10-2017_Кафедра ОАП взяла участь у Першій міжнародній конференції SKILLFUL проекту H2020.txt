Заголовок: Кафедра ОАП взяла участь у Першій міжнародній конференції SKILLFUL проекту H2020
Дата: 24/10/2017
URL: https://nau.edu.ua/ua/news/2017/10/kafedra-oap-vzyala-uchast-u-pershiy-mizhnarodniy-konferentsii-skillful-proektu-h2020.html
==================================================

18-20 жовтня професор кафедри ОАП НАУ Я. Санько відвідав навчальні та науково-дослідні заклади Королівства Бельгії, а саме University of Antwerp в місті Антверпен та Vias Institute в місті Брюссель.
Під час візиту до University of Antwerp у нього відбулася зустріч із академічним директором C-MAT (the Centre for Maritime & Air Transport Management) Францискою Купфер, на якій обговорювалися питання міжнародної співпраці в рамках проекту Erasmus+ (академічної мобільності).
Головною подією візиту була участь у Першій міжнародній конференції SKILLFUL на базі науково-дослідного центру Vias Institute, що є результатом першого року науково-прикладних досліджень міжнародного проекту H2020.
Запланованим результатом стало обговорення науковцями цього проекту таких тез:
­– критично переглянути існуючі, нові та майбутні вимоги до знань та навичок працівників усіх рівнів транспортного сектору з акцентом на компетенції;
– структура ключових технічних умов та компонентів навчальних програм та навчальних курсів, необхідних для оптимального задоволення цих вимог до компетенції, з акцентом на мультидисциплінарні програми освіти та навчання;
– визначити та запропонувати нові бізнес-ролі у навчально-тренувальному ланцюжку, зокрема «агрегатор знань», «сертифікатор підготовки кадрів» та «тренер-промоутер» з тим, щоб досягти європейського розвитку компетентності та сталого використання.
Також були проведені двосторонні зустрічі із представниками різних навчальних закладів, на яких було досягнуто домовленості про подальшу співпрацю в рамках проекту Erasmus+ (академічної мобільності).