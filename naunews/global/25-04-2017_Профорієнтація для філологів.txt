Заголовок: Профорієнтація для філологів
Дата: 25/04/2017
URL: https://nau.edu.ua/ua/news/2017/4/proforientatsiya-dlya-filologiv.html
==================================================

18 квітня 2017 року доцент кафедри української мови та культури Навчально-наукового гуманітарного інституту Л. Федчук відвідала Вінницький гуманітарно-педагогічний коледж (відділення іноземної філології) з профорієнтаційною метою.
Викладач проінформувала студентів коледжу про історію, традиції та особливості навчання у Національному авіаційному університеті. Юні майбутні педагоги мали можливість дізнатися про найвагоміші досягнення університету в цілому і Гуманітарного інституту зокрема.  Вони ознайомилися з інформацією про кафедри Гуманітарного інституту, почули про предмети, які обов’язково вивчають студенти-філологи, про науково-методичну базу, платформу не лише професійного зростання, але й творчого розвитку, отримали уявлення про педагогічно-професорський склад. Присутні на профорієнтаційному заході активно цікавилися перспективами, які студент-гуманітарій НАУ може отримати у майбутньому вже як фахівець.