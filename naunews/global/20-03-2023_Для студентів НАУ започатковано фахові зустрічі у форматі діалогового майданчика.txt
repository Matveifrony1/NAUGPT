Заголовок: Для студентів НАУ започатковано фахові зустрічі у форматі діалогового майданчика
Дата: 20/03/2023
URL: https://nau.edu.ua/ua/news/2023/3/dlya-studentiv-nau-zapochatkovano-fahovi-zustrichi-u-formati-dialogovogo-maydanchika.html
==================================================

З 14 березня 2023 року кафедрою економіки та бізнес-технологій факультету економіки та бізнес-адміністрування (ФЕБА) НАУ започатковано фахові зустрічі у форматі діалогового майданчика. - в рамках якісного забезпечення ОП «Митна та біржова справа». Першу зустріч було проведено у форматі круглого столу- дискусії на тему: «Реалії митної справи у воєнний час», в рамках забезпечення якісної підготовки здобувачів вищої освіти за освітньо-професійною програмою «Митна та біржова справа».
Цього разу запрошеними спікерами були:
- Татош Василь Васильович, начальник відділу з управління митними ризиками управління забезпечення митного контролю та оформлення Закарпатської митниці;
- Зібницький Ілля Дмитрович, директор Асоціації митних брокерів України.
Доповідачі представили цікаві презентаційні матеріали щодо актуального стану митної справи в Україні; проговорили ключові питання воєнного часу, зокрема, митне оформлення гуманітарної допомоги та генераторів, організація роботи митних постів за умов воєнного стану тощо; окреслили коло важливих проблем митної сфери та запропонували напрями їх усунення.
Доповіді викликали зацікавленість здобувачів та викладачів, спікери отримували нагальні для освітньої спільноти питання щодо митної справи.
Щиро вдячні Василю Васильовичу та Іллі Дмитровичу за участь у професійному розвитку студентства!