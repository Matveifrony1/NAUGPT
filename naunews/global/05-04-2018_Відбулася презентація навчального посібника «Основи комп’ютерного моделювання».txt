Заголовок: Відбулася презентація навчального посібника «Основи комп’ютерного моделювання»
Дата: 05/04/2018
URL: https://nau.edu.ua/ua/news/1/4/vidbulasya-prezentatsiya-navchalnogo-posibnika-osnovi-komp’yuternogo-modelyuvannya.html
==================================================

3 квітня 2018 р. на кафедрі комп'ютерних технологій будівництва Навчально-наукового інституту аеропортів у рамках Фестивалю «Архітектура, дизайн та будівництво» відбулася презентація нового навчального посібника «Основи комп’ютерного моделювання». Його автори: М.  Барабаш – д-р техн. н., доц.; П.  Кір’язєв – к. техн. н., доц.; О. Лапенко – д-р техн. н., проф., зав. каф.; М. Ромашкіна – к. техн. н., асист. Видання було рекомендоване до друку Вченою радою Національного авіаційного університету.
М. Ромашкіна презентувала посібник, розповіла про його зміст. Посібник присвячено основам комп’ютерного моделювання відповідно до завдань розрахунку будівельних конструкцій, подано особливості розв’язування нелінійних задач, описано інструментарій програмного комплексу ЛІРА-САПР. Розглянуто питання складання розрахункових схем для розв’язування задач опору матеріалів та будівельної механіки.
Завідувач кафедри комп'ютерних технологій будівництва Олександр Лапенко привітав колег з цією подією.