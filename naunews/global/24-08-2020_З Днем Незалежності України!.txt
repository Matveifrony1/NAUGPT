Заголовок: З Днем Незалежності України!
Дата: 24/08/2020
URL: https://nau.edu.ua/ua/news/2020/serpen/z-dnem-nezalezhnosti-ukraini.html
==================================================

Вже двадцять дев’ятий раз ми відзначаємо День незалежності України – свято нашої єдності й гордості за свою державу!  Ця дата започаткувала нову епоху в житті українського народу, законодавчо закріпила його вікові прагнення до національного відродження, духовної свободи, економічного зростання, культурного піднесення.
Чимало випробувань випало на долю України за ці роки. Бо незалежність не падає манною небесною. Усі великі державні успіхи складаються з успіхів кожного небайдужого українця. Мірилом любові до Батьківщини стали останні роки, коли кращі сини і доньки нашої країни стали на її захист.
Нехай ваші серця наповнюються гордістю за нашу державу, прагненням до єдності та порозуміння. Хай ваші родини будуть заможними і щасливими, адже із добробуту і щастя кожної сім’ї, кожного українця складається світле майбутнє України. Щоб мрія про краще майбутнє окриляла вас на нові звершення, на нові добрі починання в ім’я соборної незалежної демократичної процвітаючої України.
Слава Україні! Героям слава!
Щиро,
Володимир Ісаєнко