Заголовок: Студентка ФЛСК серед переможців конкурсу наукових робіт
Дата: 22/04/2020
URL: https://nau.edu.ua/ua/news/2020/kopiya-berezen/studentka-flsk-sered-peremozhtsiv-konkursu-naukovih-robit.html
==================================================

Студентка Факультету лінгвістики та соціальних комунікацій Анна Чалик посіла III місце у Всеукраїнському конкурсі студентських наукових робіт зі спеціальності «Переклад».
У II турі конкурсу, який відбувся у Львівському національному університеті імені Івана Франка, взяли участь 63 студенти із 32 закладів вищої освіти України. Анна Чалик представила на конкурс роботу «Художньо-образні домінанти ідіостилю Ф. С. Фіцджеральда: перекладацький аспект». Науковий керівник дослідження – доцент кафедри англійської філології і перекладу НАУ Ірина Шахновська.
Через запровадження загальнонаціонального карантину організатори конкурсу були змушені відмовитись від проведення традиційного фінального етапу ІІ туру – підсумкової науково-практичної конференції – та підвели підсумки за результатами першого етапу – анонімного рецензування робіт членами авторитетного журі. На основі рейтингу, складеного після рецензування, були визначені призери, серед яких – і студентка нашого університету.
Вітаємо та бажаємо подальших наукових досягнень!