Заголовок: Студент ФЕБІТ НАУ серед призерів Всеукраїнського конкурсу студентських наукових робіт у галузі «Нафтова та газова промисловість»
Дата: 06/05/2021
URL: https://nau.edu.ua/ua/news/2021/5/student-febit-nau-sered-prizeriv-vseukrainskogo-konkursu-studentskih-naukovih-robit-u-galuzi-naftova-ta-gazova-promislovist.html
==================================================

В Івано-Франківському національному технічному університеті нафти і газу відбувся фінал ІІ-го туру Всеукраїнського конкурсу студентських наукових робіт у галузі «Нафтова та газова промисловість».
У конкурсному відборі взяли участь 110 студентів з 80 науковими роботами. До заключного етапу конкурсною комісією рекомендовано 65 робіт, які презентували 73 студенти з 25 навчальних закладів України.
Студент групи АП-307 кафедри хімії та хімічної технології ФЕБІТ НАУ Синяговський Антон Олегович зайняв 3 місце серед студентів закладів вищої освіти III-IV рівнів акредитації у секції «Нафтогазова інженерія» цього конкурсу. Він презентував наукову роботу на тему «Оцінка впливу сумішевих авіаційних біопалив на конструктивні елементи паливозаправних комплексів» під керівництвом к.т.н., доцента кафедри хімії і хімічної технології Трофімова І.Л.
Щиро вітаємо Антона Синяговського та його наукового керівника з призовим місцем. Бажаємо натхнення, успіху в житті та подальших наукових звершень!