Заголовок: Викладачі та студенти Факультету економіки та бізнес-адміністрування НАУ продовжують активно займатися волонтерською  діяльністю
Дата: 11/04/2022
URL: https://nau.edu.ua/ua/news/2022/3/vikladachi-ta-studenti-fakultetu-ekonomiki-ta-biznes-administruvannya-nau-prodovzhuyut-aktivno-zaymatisya-volonterskoyu-diyalnistyu.html
==================================================

Здобувачі та викладачі Факультету економіки та бізнес-адміністрування (ФЕБА) Національного авіаційного університету з перших днів війни допомагають наближати перемогу своєю участю у різних волонтерських проектах.
Кожен на своєму місці виконує надважливі завдання, які допомагають саме тим, хто найбільше вразливий у ці важкі часи випробувань.
Доцент кафедри маркетингу Олена Казанська протягом березня працювала у створеному Оленою Цивою разом з однодумцями інформативному волонтерському кол-центрі «Мукачево Хелп». Статистика центру – це 890 зареєстрованих і вирішених консультаційних питань, юридичних перевірок і виконаних звернень.
Багато добрих справ разом з членами волонтерської організації «Народна Коаліція» м. Києва зробила Стельмах Софія, здобувач вищої освіти бакалаврського рівня факультету.
Доцент кафедри маркетингу Світлана Петропавловська є волонтером у «Центрі фасовки гуманітарної допомоги» міста Мюнхен.
Магістр Тетяна Швирид з наставником своєї групи, купує та доставляє на блок пости тероборони гостинці.
У воєнний час разом із людьми у надважкому становищі опиняються і їх домашні улюбленці. На власному досвіді зіштовхнувшись зі складністю пошуку лікувального корму та ветеринарних препаратів, доцент кафедри маркетингу Ольга Полоус, яка взяла участь у координуванні замовлень та доставлення кормів спеціального призначення та ветеринарних препаратів першої необхідності. Вони передаються зооволонтерам та перенаправляються ними до різних клінік й притулків, які їх потребують.
Студентка 4 курсу Катерина Панченко на цей час працює над комунікацією переселенців і роботодавців у створеному однією з міжнародних компаній інформаційному просторі для пошуку житла, вакансій, а також матеріальної підтримки вимушено переміщених за кордон осіб.
Карина Зелінська, студентка факультету, яка після передування в окупації, була змушена до Швейцарії, на сьогодні працює волонтером у гуманітарному центрі при католицькій церкві в м. Веве. Центр сортує та відправляє до України одяг, ліки, продукти, які приносять швейцарці.
Викладачі та студенти ФЕБА НАУ активно займаються волонтерською діяльністю у країнах, в які довелось виїхати. Так, викладачі ФЕБА були залучені до гуманітарної допомоги українцям в Польщі, Німеччині, Чехії, Болгарії, Іспанії, Франції, Латвії, Бельгії. Також вони допомагали у пошуку і оформленні документів для зарахування наших студентів до закордонних програм академічної мобільності, працювали над розвитком міжнародних наукових і освітніх зв’язків.
Дякуємо кожному за підтримку і допомогу!