Заголовок: Міжнародні симпозіуми ISEAS-2020 та ISATECH-2020
Дата: 23/09/2020
URL: https://nau.edu.ua/ua/news/2020/veresen/mizhnarodni-simpoziumi-iseas-2020-ta-isatech-2020.html
==================================================

У рамках IX Всесвітнього конгресу «Авіація в XXI столітті» розпочали свою роботу в онлайн-форматі два міжнародні симпозіуми – «Електрична авіація та автономні системи» (ISEAS-2020) та «Авіаційні технології в експлуатації, обслуговуванні, поточному і капітальному ремонті літаків» (ISATECH-2020). Симпозіуми організовані Національним авіаційним університетом спільно з Ескішехірским технічним університетом за підтримки  Міжнародної асоціації зі сталої авіації (SARES).
Участь у відкритті сесії взяли ректор НАУ Володимир Ісаєнко, ректор Ескішехірского технічного університету Тункай Догероглу (Tuncay Dogeroglu), президент Турецько-української асоціації бізнесменів Бурак Пехліван (Burak Pehlivan), голова Міжнародного симпозіуму сталої авіації (ISSA-2020) Абдул Рахім Абу Таліб (Abdul Rahim Abu Talib), співголова симпозіуму Олександр Запорожець та засновник симпозіуму, президент SARES Хікмет Коракоч (Hikmet Karakoc).
У своєму виступі Володимир Ісаєнко, зокрема, зазначив, що «симпозіуми слід розглядати як важливу платформу для обговорення найпріоритетніших проблем авіаційної галузі. Однією з них є розробка та впровадження безпечного, надійного та доступного для громадян повітряного транспорту з низькими та нульовими викидами у довкілля. Сподіваюсь, що наші спільні напрацювання будуть використані як для благополуччя національних авіаційних систем, так і для їх успішного партнерського внеску у розвиток екологічно чистої авіації в Європі та світі».
Під час триденної роботи симпозіуму провідні фахівці авіаційної галузі розглянуть питання електричної та безпілотної авіації, об’єднання існуючої авіаційної системи зі створюваними системами урбаністичної повітряної мобільності, запровадження альтернативних видів палива в авіаційному секторі. Детальна інформація та програма симпозіумів за
посиланням
.