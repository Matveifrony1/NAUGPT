Заголовок: Інформаційне забезпечення регулювання державного кордону України: вебінар для студентів-юристів
Дата: 28/03/2024
URL: https://nau.edu.ua/ua/news/2024/3/informatsiyne-zabezpechennya-regulyuvannya-derzhavnogo-kordonu-ukraini-vebinar-dlya-studentiv-yuristiv.html
==================================================

21 березня 2024 року
для здобувачів освіти спеціальності 081 «Право» відбувся
вебінар на тему «Інформаційне забезпечення регулювання державного кордону України»
. Провела його практикиня з питань правового регулювання державного кордону, випускниця, аспірантка 1 року навчання Юридичного факультету НАУ, членкиня Спілки журналістів України
Світлана Келип
.
Захід відбувся в рамках вивчення тем «Бюджетне право» та «Кошторисно-бюджетне фінансування» з навчальної дисципліни «Фінансове право», яку викладає професорка кафедри конституційного і адміністративного права
Ірина Устинова
.
У ході виступу
доповідачка розкрила
правовий статус Державної прикордонної служби як самостійної структури, що не входить до складу Збройних Сил України та виконує власні державні завдання. Окрему увагу було приділено нормам Закону України «Про Державну прикордонну службу України» та дії українського законодавства на тимчасово окупованих територіях України.
Пані Світлана охарактеризувала
види міжнародної підтримки та допомоги морській охороні, яка здійснює свої повноваження у частині технічного та інформаційного забезпечення. Також було висвітлено механізм взаємодії державних органів щодо фінансування програм та діяльності з охорони державного кордону, зокрема у частині створення антикорупційних заходів.
Доповідачка розповіла
про інформаційну програму «Гарт», яка фіксує всю інформацію щодо порушників морського кордону. «Наявність вже 26 версії такого інформаційного продукту допомагає питанню забезпечення прав осіб в умовах військового стану в країні», —
зауважила доповідачка
.
Аспірантка також
провела апробацію результатів своєї дисертаційної роботи
, наголосивши на необхідності дослідження питань фінансування захисту та облаштування морського кордону як основної артерії для забезпечення логістичної складової експорту агропродукції України, що є базовою складовою дохідної частини Державного бюджету.
Як членкиня Спілки журналістів і безпосередня учасниця захисту Маріуполя, пані
Світлана ознайомила студентів з деякими фактами евакуації мирного населення
при виході з окупованих територій та сьогоднішнім процесом звільнення з полону військовослужбовців ЗСУ.