Заголовок: На Юридичному факультеті НАУ відбувся Всеукраїнський творчий конкурс «Слово про Україну»
Дата: 01/03/2023
URL: https://nau.edu.ua/ua/news/2023/3/na-yuridichnomu-fakulteti-nau-vidbuvsya-vseukrainskiy-tvorchiy-konkurs-slovo-pro-ukrainu.html
==================================================

28 лютого 2023 року на базі Юридичного факультету Національного авіаційного університету відбувся щорічний Всеукраїнський творчий конкурс «Слово про Україну», присвячений проголошенню Злуки Української Народної та Західноукраїнської Народної Республік.
У національно-патріотичному заході взяли участь здобувачі вищої освіти Слов’янського фахового коледжу та Юридичного факультету НАУ.
З вітальним словом до присутніх звернулися Світлана Тімкіна, проректор з гуманітарної політики та інновацій НАУ, Володимир Нікітін, в.о. декана Юридичного факультету, доктор юридичних наук, які побажали учасникам конкурсу емоційних виступів, віри в себе та яскравих перемог.
«День Соборності – це нагадування про те, що сила нашої держави в єдності українського народу. Національна єдність – обов’язкова умова успішного спротиву зовнішній агресії. Непростим, трагічним для України був шлях створення власної держави …», зазначила професор кафедри теорії та історії держави і права Світлана Головко.
Присутні вшанували хвилиною мовчання пам’ять захисників і захисниць, які віддали своє життя за Україну, серед них студенти, викладачі та випускники НАУ.
Під час конкурсу учасники продемонстрували свої вміння виголошувати промови, декламувати вірші, емоційно презентувати свої роботи.
Оцінювало їх таланти журі: Світлана Тімкіна - проректор з гуманітарної політики та інновацій НАУ; Володимир Нікітін - в.о. декана ЮФ (голова журі), заступники декана ЮФ Юлія Юринець та Ніна Троцюк; завідувач кафедри теорії та історії держави і права Олена Макеєва; голова Студентської ради гуртожитку №13 Дарія Матвієва.
Надзвичайне враження на журі та глядачів справили виступи Вероніки Вербінець, студентки 4 курсу ЮФ (І місце), Альбіни Шарко, студентки 3 курсу ЮФ (ІІ місце), Богдани Лінчук, студентки 1 курсу ОС «Магістр» ЮФ (ІІІ місце).
Перемогу в номінаціях здобули: Іван Середа, студент 1 курсу ОС «Бакалавр» ЮФ («Патріотичне слово»), Єлизавета Рекунова, студентка 4 курсу ЮФ («Красномовність»), Анастасія Постол, студентка 1 курсу Слов’янського фахового коледжу НАУ («Найкраща презентація»), Лілія Кошурко, студентка 1 курсу Слов’янського фахового коледжу НАУ («Поетична майстерність»). Найкращою в номінації «Оригінальність та емоційне забарвлення» стала Вероніка Вербінець з Юридичного факультету.
Вітаємо учасників з перемогою та зичимо творчого натхнення і миру!