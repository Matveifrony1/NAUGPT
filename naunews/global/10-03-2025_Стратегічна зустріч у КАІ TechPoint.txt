Заголовок: Стратегічна зустріч у КАІ TechPoint
Дата: 10/03/2025
URL: https://nau.edu.ua/ua/news/2025/3/strategichna-zustrich-u-kai-techpoint.html
==================================================

На платформі КАІ TechPoint відбулася продуктивна ділова зустріч директорки Навчально-наукового інституту неперервної освіти ННІНО
Ірини Дейнеги,
заступника директора
Арама Данієляна
та запрошеного гостя
Антона Андрусяка.
Родинна історія Антона тісно переплетена з авіаційним інститутом. Протягом декількох поколінь його рідні навчалися, викладали та працювали у науково-дослідних підрозділах закладу. Особливо вагомий внесок зробив його дідусь,
Анатолій Андрусяк,
який стояв біля витоків створення «Украероруху». Тому
співпраця з академічним середовищем для Антона є природним продовженням родинної традиції.
Сам Антон обрав шлях у маркетинговій сфері, де працює вже понад 13 років. Він обіймав посаду Директора з розвитку бізнесу в україно-британському медійному холдингу Razom та маркетинговому агентстві Fedoriv.
Протягом кар’єри Антон створював і реалізовував стратегії розвитку бізнесу,
займався залученням клієнтів та розширенням партнерств. Останніми роками він активно д
олучається до створення та реалізації благодійних і соціальних ініціатив
, зокрема проєктів для Координаційного штабу «Bring The Band Home» і національної програми ментального здоров’я «Ти як?» Олени Зеленської.
Під час зустрічі учасники обговорили бачення подальшого розвитку системи освіти дорослих та бізнес-освіти в ННІНО КАІ, проаналізували досвід зарубіжних і українських ЗВО у реалізації програм освіти впродовж життя. За результатами дискусії були
визначені нові можливості співпраці
та окреслені плани започаткування спільних інноваційних проєктів.
Зустріч підтвердила, що в житті мало що відбувається випадково. Колись дідусь Антона розпочинав свою професійну діяльність в авіаційному інституті, а сьогодні його онук разом з керівництвом ННІНО працює над інноваційними трансформаціями, які мають підняти КАІ до рівня одного з найкращих інженерних закладів вищої освіти в Європі.