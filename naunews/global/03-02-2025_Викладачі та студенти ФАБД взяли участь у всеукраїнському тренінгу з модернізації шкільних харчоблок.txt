Заголовок: Викладачі та студенти ФАБД взяли участь у всеукраїнському тренінгу з модернізації шкільних харчоблоків
Дата: 03/02/2025
URL: https://nau.edu.ua/ua/news/2025/2/vikladachi-ta-studenti-fabd-vzyali-uchast-u-vseukrainskomu-treningu-z-modernizatsii-shkilnih-harchoblokiv.html
==================================================

24 січня 2025 року
в Києві пройшов
«Навчальний тренінг з розробки проєктно-кошторисної документації для модернізації харчоблоків закладів освіти».
Захід організували Команда реформи шкільного харчування спільно з Міністерством освіти і науки України, Міністерством розвитку громад та територій України за підтримки Антикорупційної ініціативи ЄС (EUACI).
Тренінг, що проводився одночасно в офлайн та онлайн форматах, зібрав понад 540 учасників з усієї України — представників органів місцевого самоврядування, місцевих органів виконавчої влади, архітекторів та проєктувальників.
Серед ключових спікерів заходу виступила
Наталія Авдєєва
, кандидатка архітектури, доцентка кафедри архітектури та просторового планування ФАБД Київського авіаційного інституту. Вона представила доповідь про вимоги до розробки проєктної документації відповідно до нового Кодексу усталеної практики 4:2024. «Затвердження Кодексу є важливим кроком для реалізації реформи шкільного харчування. Він забезпечує модернізацію харчоблоків із застосуванням новітніх технологій, підвищенням енергоефективності та дотриманням принципів НАССР», — підкреслила
Наталія Авдєєва.
Під час виступу були
продемонстровані практичні роботи студентів
4 курсу ФАБД з дисципліни «Архітектурне проєктування»:
Катерини Махмет, Єлизавети Проценко, Домініки Юрчук, Анни Гаєвської та Богдана Клименка
(
керівники:
старший викладач Владислав Нещадим, доцентка Наталія Авдєєва).
Програма тренінгу охопила
шість ключових напрямків:
Розробка та коригування проєктної документації відповідно до сучасних стандартів;
Впровадження трьох моделей організації харчування;
Моніторинг та контроль реалізації проєктів;
Вимоги до технологічного обладнання;
Впровадження системи НАССР;
Вимоги до інженерних мереж.
Захід відкрили заступник Міністра освіти і науки України
Андрій Сташків,
заступниця Міністра розвитку громад та територій України
Наталія Козловська,
керівник Антикорупційної ініціативи ЄС
Аллан Паг Крістенсен
та керівник Команди реформи шкільного харчування
Орест Степаняк.
Тренінг став важливим етапом у підготовці до конкурсного відбору проєктів модернізації шкільних їдалень у 2025 році, включаючи заклади освіти комунальної форми власності та військові ліцеї.