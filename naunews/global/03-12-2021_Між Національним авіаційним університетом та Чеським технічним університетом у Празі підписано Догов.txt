Заголовок: Між Національним авіаційним університетом та Чеським технічним університетом у Празі підписано Договір про співробітництво
Дата: 03/12/2021
URL: https://nau.edu.ua/ua/news/2021/12/mizh-natsionalnim-aviatsiynim-universitetom-ta-cheskim-tehnichnim-universitetom-u-prazi-pidpisano-dogovir-pro-spivrobitnitstvo.html
==================================================

Сьогодні, в рамках робочого візиту до Чеської Республіки, Делегація Національного авіаційного університету на чолі з ректором Максимом Луцьким відвідала Чеський технічний університет у Празі.
Чеський технічний університет у Празі це один із найбільших та найстаріших технічних університетів Європи. На даний час в університеті вісім факультетів (цивільний, механічний, електричний, ядерний і фізичний, архітектурний, транспортний, біомедичний, інформаційні технології). У ньому навчається понад 17 тисяч студентів. Також, Чеський технічний університет у Празі навчає за 227 акредитованими навчальними програмами, з яких 94 іноземною мовою.
Під час зустрічі сторони обговорили можливості співпраці у сфері наукових досліджень та розробок, обміну досвідом в реалізації новітніх технологій навчання, організації та проведення спільних конференцій, семінарів, симпозіумів тощо.
За результатами перемовин, між Національним авіаційним університетом в особі ректора Максима Луцького та Чеським технічним університетом у Празі в особі ректора Vojtěch Petráček, підписано Договір про співробітництво.
Основною метою Договору є академічна мобільність студентів та викладачів обох університетів, а також можливість отримати подвійні дипломи.