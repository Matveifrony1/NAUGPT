Заголовок: Випуск  магістрів і спеціалістів ІКІТ-2015
Дата: 20/07/2015
URL: https://nau.edu.ua/ua/news/2015/7/vipusk-magistriv-i-speczialistiv-ikit-2015.html
==================================================

13 липня 2015 року в актовій залі НАУ відбулося урочисте вручення дипломів випускникам Інституту комп'ютерних інформаційних технологій (ІКІТ) за галузями знань 0501 «Інформатика та обчислювальна техніка» (спеціальності 7/8.05010201 «Комп'ютерні системи та мережі», 7/8.05010202 «Системне програмування»), 0515 «Видавничо-поліграфічна справа» (спеціальність 7.05150102 «Технології електронних мультимедійних видань») та 1701 «Інформаційна безпека» (напрям 7/8.17010101 «Безпека інформаційних і комунікаційних систем»).
Зі словами привітання до зібрання звернулися директор ІКІТ О. Юдін, завідувачі випускових кафедр, викладачі, представники дирекції.
Дипломи про вищу освіту з найсучасніших ІТ-напрямів отримали понад 140 випускників, серед яких - відмінники навчання, призери олімпіад, іменні стипендіати, лауреати Всеукраїнських конкурсів студентських наукових робіт.
16 випускників-магістрів завершили навчання за англомовним проектом за спеціальністю «Комп'ютерні системи та мережі».
Почесними грамотами НАУ нагороджені понад 30 випускників ІКІТ, 10 з яких - за високі успіхи в навчанні та активну участь у громадському житті інституту і університету, а 21 - за успіхи в науково-дослідній роботі за результатами конкурсу-огляду дипломних робіт.
Вітаємо молодих фахівців, пишаємося ними, зичимо щастя, успіхів, наснаги!