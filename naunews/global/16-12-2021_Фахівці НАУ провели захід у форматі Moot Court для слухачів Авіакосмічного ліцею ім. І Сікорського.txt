Заголовок: Фахівці НАУ провели захід у форматі Moot Court для слухачів Авіакосмічного ліцею ім. І Сікорського
Дата: 16/12/2021
URL: https://nau.edu.ua/ua/news/2021/12/fahivtsi-nau-proveli-zahid-u-formati-moot-court-dlya-sluhachiv-aviakosmichnogo-litseyu-im-i-sikorskogo.html
==================================================

Нещодавно відбулася традиційна зустріч науково-педагогічних працівників та студентів Юридичного факультету (ЮФ) Національного авіаційного університету із учнями Авіакосмічного ліцею ім. І. Сікорського НАУ.
Викладачем кафедри кримінального права і процесу ЮФ НАУ Олександром Расторгуєвим разом із студентами факультету проведено показовий навчальний захід у форматі Moot Court, під час якого учні отримали реальну можливість стати безпосереднім учасником судового процесу та, в межах фабули кримінальної справи, сформулювати власні правові позиції й виступити в ролі позивача, відповідача, представника, свідка, експерта, судді.
Під час проведення заняття використано мультимедійні засоби, на яких продемонстровано епізоди судових кримінальних процесів.
«Проведення практичних занять у форматі Moot Court має не меті поглиблення та детальне засвоєння студентами теоретичних знань, набутих при вивченні кримінального права та кримінального процесу, розвиток у майбутніх правників практичних навичок правового аналізу при застосуванні положень матеріального та процесуального кримінального права, а також формування уявлень про етичні аспекти юридичної професії» - зазначив Олександр Расторгуєв.
По завершенню модельованого судового засідання учні Авіакосмічного ліцею ім. І Сікорського поставили ряд запитань щодо його практичної складової представникам ЮФ НАУ.