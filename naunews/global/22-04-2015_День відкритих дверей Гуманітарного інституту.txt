Заголовок: День відкритих дверей Гуманітарного інституту
Дата: 22/04/2015
URL: https://nau.edu.ua/ua/news/2015/4/den-vidkritix-dverej-gumanitarnogo-institutu.html
==================================================

18 квітня 2015 року Гуманітарний інститут гостинно відчинив двері для тих, хто мріє стати студентом університету. В холі 8 корпусу представники студентської ради інституту зустрічали майбутніх абітурієнтів та їхніх батьків і пропонували інформаційні буклети.
Перед початком зустрічі присутні ознайомилися з відеодобіркою про діяльність інституту, його випускників та студентське життя. Офіційна частина Дня відкритих дверей розпочалася об 11.00 в ауд. 8.104. З вітальним словом та мультимедійною презентацією виступив директор інституту А. Гудманян. Майбутні студенти ставили йому запитання щодо навчальної та виховної складової освітнього процесу, умови проживання в гуртожитку, студентське дозвілля тощо.
Потім відбулося спілкування з завідувачами кафедр та викладачами. Маємо надію, що наш навчальний заклад стане альма-матер для більшості присутніх на Дні відкритих дверей Гуманітарного інституту!