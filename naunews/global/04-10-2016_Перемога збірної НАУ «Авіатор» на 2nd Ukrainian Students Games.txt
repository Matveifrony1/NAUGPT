Заголовок: Перемога збірної НАУ «Авіатор» на 2nd Ukrainian Students Games
Дата: 04/10/2016
URL: https://nau.edu.ua/ua/news/2016/10/peremoga-zbirnoi-nau-aviator-na-2nd-ukrainian-students-games.html
==================================================

30 вересня 2016 року збірна команда  Національного авіаційного університету «Авіатор» була визнана найкращою у програмі фанк-аеробіка та третьою в програмі аероданс на ІІ Всеукраїнських студентських іграх.
Змагання відбувалися у Національному університеті фізичного виховання і спорту України. Цьогоріч боротьбу вели представники 15 університетів та інститутів з усієї України. Переможців визначали у чотирьох видах спорту: сумо, спортивних танцях, футзалі та спортивній аеробіці. Своєю чергою, у спортивній аеробіці команди змагалися у змішаних парах і трійках, в чоловічому турнірі, а також у командах з аеродансу та фанку.
Підготовкою збірної команди НАУ «Авіатор» до випробовувань опікувалася кафедра фізичного виховання та спортивної підготовки НН Гуманітарного інституту.
Усіх переможців та призерів ІІ Всеукраїнських студентських ігор нагородили медалями та почесними грамотами. Вітаємо наших спортсменів з вдалим початком навчального року!