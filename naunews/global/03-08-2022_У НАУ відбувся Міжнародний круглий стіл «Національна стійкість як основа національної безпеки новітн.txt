Заголовок: У НАУ відбувся Міжнародний круглий стіл «Національна стійкість як основа національної безпеки: новітні концепти формування міжнародного безпекового середовища»
Дата: 03/08/2022
URL: https://nau.edu.ua/ua/news/2022/8/u-nau-vidbuvsya-mizhnarodniy-krugliy-stil-natsionalna-stiykist-yak-osnova-natsionalnoi-bezpeki-novitni-kontsepti-formuvannya-mizhnarodnogo-bezpekovogo-seredovishcha.html
==================================================

У рамках проєкту «Управління ризиками формування цілісного сектору національної безпеки і оборони на засадах національної стійкості в умовах гібридної війни», автором якого є професор кафедри журналістики Факультету міжнародних відносин (ФМВ) Національного авіаційного університету, стипендіат Австрійської Академії наук Світлана Бондаренко, відбувся Міжнародний круглий стіл «Національна стійкість як основа національної безпеки: новітні концепти формування міжнародного безпекового середовища».
Проєкт фінансується Академією наук Австрії, програма академічної мобільності «Joint Excellence in Science and Humanities» (JESH), Відень, Австрія.
З вітальним словом до учасників заходу звернулись:
- професор кафедри журналістики ФМВ НАУ Світлана Бондаренко;
- професор Департаменту стратегії та інновацій Інституту стратегії та управлінського обліку Віденського університету Герхард Шпекбахер (Gerhard Speckbacher);
- засновник громадської організації «СД Платформа» Богдан Ференс.
Упродовж двох дискусійних панелей виступили науковці, експерти та фахівці у галузях економіки, права, політології, педагогіки, соціології, психології, безпеки, військових наук тощо. Фахівці обговорювали новітні виклики й загрози національної безпеки, можливі шляхи відновлення європейської економіки в сучасних умовах, національну стійкість як новітній концепт безпекового середовища, стійкість об'єктів критичної інфраструктури.
Серед спікерів заходу слід відзначити:
- професора Факультету фінансів Інституту фінансів Віденського університету Томаса Геріга (Thomas Gehrig);
- координатора інформаційного напряму діяльності Центру досліджень регіональної безпеки Сумського державного університету Андрія Лебідя;
- професора кафедри менеджменту, маркетингу і туризму Херсонського національного технічного університету Лілію Корчевську;
- начальника Управління офісом корпоративного секретаря ПАТ «Укрзалізниця» Марини Потетюєвої;
- в.о. ректора Університету державної фіскальної служби України Валентина Унинець-Ходаківська;
- директора Департаменту військової освіти і науки Міністерства оборони України Володимира Мірненка;
- начальника Навчально-наукового центру оборонного менеджменту Національного університету оборони ім. Івана Черняховського Івана Ткача та інші.
Від Факультету міжнародних відносин НАУ виступили завідувач кафедри журналістики В’ячеслав Васильченко, завідувач кафедри реклами і зв‘язків з громадськістю Антоніна Іващук, професор кафедри міжнародного права та порівняльного правознавства Володимир Прощаєв та доцент кафедри міжнародних відносин, інформації та регіональних студій Артем Сапсай.
За результатами проведеного дискусійного заходу учасниками й співорганізатори ініціювали підписання Договору про співпрацю, науково-технічне співробітництво усіх співорганізаторів заходу, а також започатковано проведення круглого столу із залученням різних цільових аудиторій та створення Центру Розбудови національної стійкості, як елемента організаційної структури мережі національної системи стійкості.