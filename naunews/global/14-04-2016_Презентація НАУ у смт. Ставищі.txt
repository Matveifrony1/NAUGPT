Заголовок: Презентація НАУ у смт. Ставищі
Дата: 14/04/2016
URL: https://nau.edu.ua/ua/news/2016/4/prezentacziya-nau-u-smt-stavishhi.html
==================================================

12 квітня 2016 року в рамках співпраці з Київським обласним центром зайнятості Інститут доуніверситетської підготовки  розробив та забезпечив виконання програми на «Ярмарку професій» для старшокласників. Цей профорієнтаційний захід проводив  Ставищенський районний центр зайнятості, а перед тим, співробітники університету побували у ЗНЗ.
«Ярмарок професій» відвідали близько 100 старшокласників із 2-х  ЗНЗ селища. Разом з Інститутом доуніверситетської підготовки, Національний авіаційний університет представляли: кафедра військової підготовки, НН Юридичний інститут, НН Гуманітарний інститут, НН інститут Комп’ютерних інформаційних технологій, НН інститут Економіки та менеджменту, НН інститут Інформаційно-діагностичних систем, НН інститут Аеронавігації та Промислово-економічний коледж.
Старшокласників ознайомили зі структурою НАУ; діяльністю ІДП та перевагами навчання на підготовчих курсах; кафедрі військової підготовки; НН Центрі новітніх технологій. Було наголошено на можливості навчатися на англомовному проекті та отриманні другої вищої освіти. Потенційні абітурієнти довідалися про потужну матеріально-технічну базу та високу корпоративну культуру одного з провідних ВНЗ України.
Кожен старшокласник отримав набір інформаційно-рекламних матеріалів, а також вичерпні відповіді на свої запитання від фахівців НАУ.
Традиційна багаторічна профорієнтаційна робота університету була відзначена Подякою Ставищенського РЦЗ.