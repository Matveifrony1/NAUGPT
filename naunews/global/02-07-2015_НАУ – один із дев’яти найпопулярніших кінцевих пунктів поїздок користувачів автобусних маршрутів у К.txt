Заголовок: НАУ – один із дев’яти найпопулярніших кінцевих пунктів поїздок користувачів автобусних маршрутів у Києві
Дата: 02/07/2015
URL: https://nau.edu.ua/ua/news/2015/7/nau-–-odin-iz-devyati-najpopulyarnishix-kinczevix.html
==================================================

У березні-травні 2015 г. студенти 3 курсу Інституту аеропортів напрямів підготовки  «Архітектура» та «Будівництво» на підставі договорів про співробітництво з Департаментом містобудування та архітектури КМДА, групою компаній А+С в Україні брали участь у дослідженні пасажиропотоків, які обслуговує громадський та приватний транспорт у межах Києва. Це – складова комплексу робіт з розроблення транспортної моделі м. Києва та його передмістя, формування бази даних транспортного попиту та транспортної пропозиції, куратором якої є Integrated Transport Planning Ltd (ITP).
Уже отримані перші кількісні та якісні показники мережі автобусних маршрутів: загальна кількість користувачів (пасажирів), напрямки найактивніших переміщень, інтенсивність руху та дублювання маршрутів тощо.
За даними ITP серед 9 найпопулярніших кінцевих пунктів поїздок користувачів автобусних маршрутів – Хрещатик, Контрактова площа, Академмістечко, Оболонь, Троєщина, Національний авіаційний університет та ін.
У вересні 2015  р. Київ отримає рекомендації щодо оптимізації та реорганізації мережі громадського транспорту.