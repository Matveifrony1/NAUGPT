Заголовок: Фахівці НН Юридичного інституту НАУ обмінюються досвідом із колегами з  Китайської Народної Республіки
Дата: 03/10/2016
URL: https://nau.edu.ua/ua/news/2016/10/fahivtsi-nn-yuridichnogo-institutu-nau-obminyuyutsya-dosvidom-iz-kolegami-z-kitayskoi-narodnoi-respubliki.html
==================================================

28 вересня 2016 року на виконання плану міжнародної діяльності кафедри конституційного і адміністративного права НН Юридичного інституту викладачами кафедри було організовано та забезпечено проведення освітньо-просвітницького заходу за участю іноземного практика, громадянина Китайської Народної Республіки Юань Ліня.
Основна мета заходу – розширення світогляду студентів, отримання ними інформації про освіту у зарубіжних країнах та обговорення питань стосовно ролі вищої школи України у підготовці фахівців різних сфер для Китайської Народної Республіки.
В ході зустрічі пан Юань Лінь обговорив зі студентами 1, 4 та 5 курсів НН ЮІ особливості та перспективи освітнього процесу загальної та вищої школи у Китайській Народній Республіці. Учасники заходу дійшли висновку про необхідність налагодження міжнародного співробітництва в освітньої діяльності, у тому числі через систему інститутів Національного авіаційного університету.