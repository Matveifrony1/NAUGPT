Заголовок: Професор Факультету аеронавігації, електроніки та телекомунікацій ознайомив майбутніх абітурієнтів із системами штучного інтелекту
Дата: 13/05/2024
URL: https://nau.edu.ua/ua/news/2024/5/profesor-fakultetu-aeronavigatsii-elektroniki-ta-telekomunikatsiy-oznayomiv-maybutnih-abiturientiv-iz-sistemami-shtuchnogo-intelektu.html
==================================================

8 травня 2024 року
відбулася науково-популярна
лекція «Системи штучного інтелекту»
для випускників шкіл, ліцеїв та коледжів.
Лекцію провів
професор кафедри телекомунікаційних та радіоелектронних систем Факультету аеронавігації, електроніки та телекомунікацій
Максим Заліський.
Під час лекції
були розглянуті питання
, пов’язані з історією та особливостями систем штучного інтелекту, технологіями збирання та оброблення даних у різних галузях промисловості.
Значна увага приділялася
опису технологій машинного та глибокого навчання, особливостям нейронних мереж для генерування текстів, зображень, звуків та відео.
Максим Заліський продемонстрував наочні приклади
застосування систем штучного інтелекту в галузі електронних комунікацій та радіотехніки. Зокрема, він
розповів про використання штучного інтелекту
для контролю безпеки пасажирів та багажу, планування маршрутів авіаційного транспорту, технічного обслуговування авіаційного телекомунікаційного та радіоелектронного обладнання.
Лекція мала на меті ознайомити майбутніх абітурієнтів
з перспективними напрямками розвитку телекомунікаційних та радіотехнічних систем на основі штучного інтелекту.
Національний авіаційний університет запрошує випускників закладів середньої освіти вступати на Факультет аеронавігації, електроніки та телекомунікацій для опанування цих новітніх технологій.
Запис лекції «Системи штучного інтелекту»
доступний за
посиланням
.