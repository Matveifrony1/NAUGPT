Заголовок: Відкриття комфортного безпекового простору в НАУ
Дата: 24/05/2024
URL: https://nau.edu.ua/ua/news/2024/5/vidkrittya-komfortnogo-bezpekovogo-prostoru-v-nau.html
==================================================

23 травня
у Національному авіаційному університеті відбулася довгоочікувана урочиста подія —
відкриття комфортного укриття
в першому корпусі. Проєкт профінансований Федеральним міністерством економічного співробітництва та розвитку Німеччини та виконується Deutsche Gesellschaft für Internationale Zusammenarbeit (GIZ) GmbH за підтримки платформи «Острів» і в співпраці з українськими й міжнародними партнерами. На святкове дійство
були запрошені
голова комісії з реорганізації НАУ, в.о. ректора
Ксенія Семенова
, куратор платформи «Острів»  та проєкту «Толокар»
Роман Сах
та голова студентської ради Факультету комп’ютерних наук та технологій
Євгеній Лічман
.
Ксенія Семенова відзначила
, що цей проєкт є чудовим
прикладом плідної співпраці студентів, працівників, викладачів та партнерів університету
. Вона наголосила, що адміністрація завжди має підтримувати студентські ініціативи та
робити все задля комфорту молоді, а не всупереч
. Ксенія щиро закликала студентів і надалі
долучатися до подібних проєктів
, аби разом створювати затишний простір для всієї університетської спільноти.
Євгеній Лічман захоплено розповів про шлях трансформації ідеї комфортного простору до її безпосередньої реалізації.
Він з гордістю наголосив, що такі приклади студентських ініціатив демонструють, що в університеті саме студенти є рушійною силою.
Роман Сах розповів
, що проєкт облаштування комфортного простору вдалося реалізувати в максимально стислі терміни, без жодних перешкод та з мінімальними витратами коштів.
Він висловив вдячність усім, хто доклав зусиль до втілення цієї ідеї,
та зазначив, що завдяки ентузіазму та злагодженій роботі команди вдалося досягти чудового результату.
Під час заходу
гості мали нагоду розважитися та повеселитися
: пограти в настільний теніс, спроєктувати та роздрукувати на 3D-принтері маленькі пам’ятні сувеніри та взяти участь в інтелектуальній грі Quiz. Також долучитись до збору коштів для допомоги ще однієї студентської ініціативи.
Фото
із заходу можете переглянути
тут
.
Також було анонсовано, що найближчим часом
буде реалізовано ще один комфортний простір.
Деталі оголосять пізніше, але організатори радо закликали стежити за анонсами та долучатися до створення затишку передусім для себе.
Цей проєкт яскраво демонструє, що навіть ідея може перетворитися на дійсність, якщо до неї поставитися з ентузіазмом, наполегливістю та працювати над її втіленням усією пільнотою.
Тож, якщо у вас є цікава задумка чи ініціатива, не бійтеся розпочинати їх реалізацію
. Із натхненням беріться до роботи, залучайте однодумців, а потім сміливо презентуйте свої напрацювання адміністрації університету. Ви побачите, що адміністрація завжди відкрита до конструктивного діалогу та готова підтримувати креативні проєкти, спрямовані на покращення університетського життя.