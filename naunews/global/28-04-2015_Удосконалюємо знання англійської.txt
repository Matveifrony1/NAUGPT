Заголовок: Удосконалюємо знання англійської
Дата: 28/04/2015
URL: https://nau.edu.ua/ua/news/2015/4/udoskonalyuemo-znannya-anglijskoi.html
==================================================

21 квітня 2015 року доценти кафедри англійської філології і перекладу Гуманітарного інституту О. Журавльова, Т. Семигінівська та студенти старших курсів відвідали Національний університет біоресурсів і природокористування України. Тут вони взяли участь у семінарі, присвяченому умовам тестування з метою отримання сертифікату про рівень володіння англійською мовою.
Семінар був організований спільними зусиллями Кембриджського екзаменаційного центру International House Kyiv та компанії «Лінгвіст», що є офіційним дистриб’ютором іноземних видавництв і пропонує літературу для вивчення англійської, німецької, французької, іспанської та інших мов. В Україні вдосконалення освіти забезпечується шляхом запровадження інтегрованого і цілісного підходу до навчання та викладання. Особи, що планують працевлаштуватися в іноземних фірмах або працювати чи продовжити навчання за кордоном, а також тим, хто планує пов’язати життя з науково-педагогічною діяльністю, необхідно надати письмове підтвердження того, що вони володіють англійською мовою на рівні B2. Нагоду пройти таке тестування надає центр International House Kyiv. Рівень B2=FCE (First English Certificate), тобто відповідає рівню Upper-Intermediate (що є вищим, ніж середній). Перевагою такого тестування є те, що він дійсний довічно.
Отже, семінар мав як теоретичне, так і практичне спрямування. Професорсько-викладацький склад кафедри врахує сучасні тенденції освіти у своїй подальшій фаховій діяльності. Висловлюємо подяку організаторам заходу і бажаємо нашим колегам і студентам проходити всі тести на «відмінно».