Заголовок: Студенти-психологи зустрілись з гарантом освітньо-професійної програми «Практична психологія»
Дата: 18/11/2022
URL: https://nau.edu.ua/ua/news/2022/11/studenti-psihologi-zustrilis-z-garantom-osvitno-profesiynoi-programi-praktichna-psihologiya.html
==================================================

09 листопада відбулася онлайн зустріч здобувачів першого (бакалаврського) рівня вищої освіти спеціальності 053 «Психологія» з гарантом освітньо-професійної програми «Практична психологія», доктором психологічних наук, професором Валентиною Балахтар та професорсько-викладацьким складом кафедри педагогіки та психології професійної освіти факультету лінгвістики та соціальних комунікацій.
Валентина Візіторівна ознайомила здобувачів з метою, ключовими положеннями програми, надала вичерпну інформацію щодо обсягу і переліку обов’язкових і вибіркових компонентів, їх структурно-логічний взаємозв’язок, оцінювання, ресурсне забезпечення, що сприяють досягненню відповідних програмних результатів навчання, достатніх для успішного виконання професійних обов’язків за обраною спеціальністю.
У обговоренні взяли участь заступник декана з наукової та міжнародної діяльності Анжеліка Кокарєва та відповідальна по роботі зі студентами Леся Хоменко-Семенова.
Учасники обговорення пояснили здобувачам як реалізуються принципи студентоцентрованості й академічної свободи в освітньому процесі, наголосили не лише на формуванні професійних компетентностей, а й так званих «soft skills» (соціальних навичок), особливостях формування індивідуальної траєкторії навчання шляхом вільного вибору, інтернаціоналізації ОП через участь здобувачів у програмах студентських обмінів, міжнародних літніх/зимових школах, конференціях, тренінгах, індивідуальних грантових програмах тощо.
Водночас здобувачі вищої освіти висловили власні побажання і погляди стосовно освітнього процесу, мали можливість поставити запитання гаранту й отримати вичерпні відповіді.