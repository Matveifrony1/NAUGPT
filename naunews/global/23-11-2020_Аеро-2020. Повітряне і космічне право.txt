Заголовок: Аеро-2020. Повітряне і космічне право
Дата: 23/11/2020
URL: https://nau.edu.ua/ua/news/2020/listopad/aero-2020-povitryane-i-kosmichne-pravo.html
==================================================

20 листопада 2020 року на юридичному факультеті Національного авіаційного університету в онлайн - форматі  на  платформі
Google
Meet
відбулася Всеукраїнська науково-практична конференція молодих учених і студентів за міжнародною участю «Аеро-2020. Повітряне і космічне право».
У конференції прийняли участь 235 учасників із 15-ти регіонів України, 24-рьох навчальних закладів та 16-ти установ і організацій, діяльність яких пов’язана з авіакосмічною галуззю. До роботи конференції долучилися науковці з Грузії, Індії, Ірландії та  Польщі.
Відкриваючи пленарне засідання конференції, проректор з інноваційного навчання та інформатизації НАУ Сергій Юлдашев привітав молодих науковців та студентів з початком роботи наукового дійства, і наголосив на тому, що проведення конференції за даною тематикою є свідченням того, що на юридичному  факультеті створені сприятливі умови для навчання юристів, які будуть готові працювати  в  авіаційній та космічній галузі.
Проректор з міжнародного співробітництва та освіти НАУ Ірина Зарубінська теж привітала учасників конференції  і відзначила важливість налагодження партнерських  стосунків із закордонними університетами, в тому числі,  і   щодо наукових досліджень у сфері повітряного і космічного права. Проректор наголосила, що  академічна мобільність студентів і вчених,  як один з пріоритетних  напрямків у процесі формування спільного європейського освітнього та наукового простору, має сприяти залученню молоді до наукової діяльності, значно підвищити якість та ефективність науки і  освіти.
Декан ЮФ Ірина Сопілко зазначила, що складовою  результативності даної конференції   є нові  перспективні наукові  дослідження, які  мають безпосередній зв'язок з практикою, а також розширення кола спілкування молодих науковців та вироблення пропозицій та рекомендацій  щодо удосконалення  законодавства, відповідно до тих змін які відбуваються сьогодні  в суспільстві та державі.
Своїм досвідом  наукових та професійних  здобутків поділилися - Олександр Лукашов – народний депутат України, перший заступник Голови комітету Верховної Ради з питань освіти, науки та інновацій, доктор юридичних наук, професор; Павло Павліш – народний депутат України, член Комітету Верховної Ради з питань правової політики, кандидат юридичних наук; Володимир Міхеєв – заступник Голови Правління Державного космічного агентства України.
З цікавістю були заслухані змістовні доповіді Сучети Раджхової
–
докторанта Школи міжнародних досліджень Університету Джавархарлала Неру, Нью Делі, Індія; Ігоря Зелінського – заступника Голови Державної авіаційної служби України; Віктора Мороза – Керуючого партнера адвокатського об'єднання «Suprema Lex»; Олександра Провозіна
–
заступника Голови Правління з питань захисту інформації Науково-дослідного інституту електромеханічних приладів; Марії Мирончук– HR Business Partner
,
Авіакомпанія SkyUp;Владимера Сванадзе – співзасновника Академії кібербезпеки CSA Грузії; Богдана Долінце – консультанта зі стратегічного планування і моніторингу Громадського об'єднання «Інститут менеджменту та стратегій»; Андрія Шабаліна – адвоката адвокатського об’єднання «Лекс консалтинг» та ін.
Успішною була також робота і дискусійних панелей, де студенти активно долучились до дискусії і обговорили питання теорії і практики розвитку космічного та повітряного права, публічного адміністрування в галузі авіації,  кримінально-правових засобів протидії кримінальним правопорушенням у транспортній сфері,  інновацій в авіаційній сфері і проблем сучасної цивілістики,  актуальних питань  транспортного, земельного та екологічного права тощо.