Заголовок: Співчуття з приводу загибелі викладача ВСП "КФКТЕ НАУ" Кравченка Андрія Анатолійовича
Дата: 18/04/2022
URL: https://nau.edu.ua/ua/news/2022/3/spivchuttya-z-privodu-zagibeli-vikladacha-vsp-kfkte-nau-kravchenka-andriya-anatoliyovicha.html
==================================================

Ректор і колектив Національного авіаційного університету висловлюють співчуття з приводу загибелі викладача хімії Відокремленого структурного підрозділу «Київський фаховий коледж комп’ютерних технологій та економіки Національного авіаційного університету» Кравченка Андрія Анатолійовича.
Кажуть, що небо забирає найкращих, і саме таким у нашій пам’яті назавжди залишиться Андрій Анатолійович: науковець, викладач, людина честі, воїн, справжній «Народний герой України».
Сумуємо разом з рідними і знайомими Андрія Кравченка.
Вічна пам’ять!
Народився у 1981 році. Свого часу брав участь у бойових діях біля Дебальцево. Був розробником дешевих кровозупинних гемостатиків для військових. Загинув 3 квітня біля села Гоголів Броварського району, виконуючи свій військовий обов'язок, захищаючи Україну.