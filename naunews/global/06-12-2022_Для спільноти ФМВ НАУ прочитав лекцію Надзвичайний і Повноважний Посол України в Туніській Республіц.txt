Заголовок: Для спільноти ФМВ НАУ прочитав лекцію Надзвичайний і Повноважний Посол України в Туніській Республіці
Дата: 06/12/2022
URL: https://nau.edu.ua/ua/news/2022/12/dlya-spilnoti-fmv-nau-prochitav-lektsiyu-nadzvichayniy-i-povnovazhniy-posol-ukraini-v-tuniskiy-respublitsi.html
==================================================

На Факультеті міжнародних відносин НАУ Надзвичайний і Повноважний
Посол України в Туніській Республіці і в Державі Лівія за сумісництвом,
кандидат економічних наук Володимир Хоманец провів онлайн
лекцію на тему «Економічна дипломатія України».
Володимир Анатолійович, який є стейкхолдером та бажаним і частим
гостем факультету, окреслив актуальні питання економічної
дипломатії як інструмента зовнішньоекономічної політики держави, що
набуває особливої актуальності в умовах російської агресії проти України.
Відома теза «в кожній політиці шукайте економіку» на сьогодні має
вирішальне значення в контексті впливу геополітичних та геоекономічних
процесів на розвиток нашої країни.
На лекції були присутні студенти та аспіранти спеціальності «Міжнародні відносини», викладачі, для яких тематика є профільною в
контексті наукових досліджень, а також усі охочі.