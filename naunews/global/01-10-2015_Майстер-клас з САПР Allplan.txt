Заголовок: Майстер-клас з САПР Allplan
Дата: 01/10/2015
URL: https://nau.edu.ua/ua/news/2015/10/majster-klas-z-sapr-allplan.html
==================================================

30 вересня 2015 року на кафедрі архітектури та комп’ютерних технологій будівництва ННІАП разом з фахівцями фірми Allbau Software GmbH були представлені можливості інформатизації навчального процесу з підготовки майбутніх архітекторів, будівельників і дизайнерів. Для студентів був проведений майстер-клас з комп’ютерних технологій архітектурно-будівельного призначення на основі САПР Allplan. На ньому були представлені: освітні програми Allbau Software в Україні; проекти, виконані студентами в середовищі САПР Allplan під час курсового і дипломного проектування; особливості архітектурного проектування та будівельного конструювання в середовищі САПР Allplan; нові можливості Allplan 2016; «хмарні» технології на основі САПР Allplan; проведення кваліфікаційної сертифікації користувачів САПР Allplan; можливості участі у міжнародному конкурсі студентських проектів та стажування студентів у Німеччині; вручення Сертифікатів концерну Nemetschek професорам ННІАП Дорошенку Ю.О. та Лапенку О.І. за успіхи в інформатизації підготовки майбутніх архітекторів і будівельників на основі САПР .Allplan.
У майстер-класі взяли участь викладачі та студенти 3–5 курсів ННІАП (архітектори, будівельники, дизайнери) та студенти з КНУБА і НАОМА.