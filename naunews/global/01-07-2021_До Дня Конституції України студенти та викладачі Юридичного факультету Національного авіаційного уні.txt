Заголовок: До Дня Конституції України студенти та викладачі Юридичного факультету Національного авіаційного університету провели ряд семінарів і зустрічей
Дата: 01/07/2021
URL: https://nau.edu.ua/ua/news/2021/7/do-dnya-konstitutsii-ukraini-studenti-ta-vikladachi-yuridichnogo-fakultetu-natsionalnogo-aviatsiynogo-universitetu-proveli-ryad-seminariv-i-zustrichey.html
==================================================

На виконання листа Міністерства освіти і науки України від 14.04.2021 № 1/9-195 з метою гідного відзначення 25-ї річниці Конституції України та згідно Указу Президента України від 30 березня 2021 року № 128 «Про відзначення 25-ї річниці Конституції України» протягом червня на Юридичному факультеті (ЮФ) НАУ проведено ряд наукових та просвітницьких заходів.
Серед наукових та науково-просвітницьких заходів особливу актуальність представили:
- круглий стіл на тему «День Конституції – день суверенної держави»;
- науково-практичний круглий стіл на тему «Конституція України як основний закон держави»;
- міжвузівський науково-практичний круглий стіл, організований спільно із Академією праці, соціальних відносин і туризму, на тему «Конституція України: 25 років демократичних перетворень»;
- освітній диспут на тему: «Розвиток українського конституціоналізму: Конституція Отто Ейхельмана».
Також, відбулися зустрічі студентів ЮФ НАУ з представниками Конституційного Суду України та Києво-Святошинського районного суду Київської області.
В рамках заходів розглянули питання українського конституціоналізму з часів козацької державності до сьогодення, обговорили основні напрямки конституційної модернізації держави та перспективи конституційних перетворень в умовах дії Конституції України, а також визначено сучасні тенденції конституційно-правового регулювання в різних сферах життєдіяльності суспільства.