Заголовок: Історико-культурна спадщина: збереження, доступ, використання
Дата: 22/05/2017
URL: https://nau.edu.ua/ua/news/2017/5/istoriko-kulturna-spadshchina-zberezhennya-dostup-vikoristannya.html
==================================================

Шановні колеги! Кафедра історії та документознавства Навчально-наукового гуманітарного інституту запрошує Вас взяти участь у ІІ Міжнародній науково-практичній конференції «Історико-культурна спадщина: збереження, доступ, використання», яка відбудеться 23-24 листопада 2017 року.
У рамках конференції передбачається робота таких секцій:
Секція 1. Архівні, бібліотечні та музейні установи України як осередки національної пам’яті.
Секція 2. Цифровий простір інформаційних установ: виклики, досягнення та перспективи;
Секція 3. Культурно-освітні проекти інформаційних установ.
Секція 4. Міжнародний досвід збереження та використання історико-культурної спадщини.
Секція 5. Збереження історико-культурної спадщини в умовах техногенних катастроф та війн.
Секція 6. Формування фахівців у галузі бібліотечної, архівної та музейної справи в умовах переходу до цифрового суспільства.
Робочі мови конференції: українська, англійська, французька, російська.
Форми участі: очна, заочна
Для участі у конференції необхідно до 1 липня 2017 р. подати заявку та тези доповіді на електронну адресу оргкомітету kafedra608@ukr.net (з поміткою «СONF-2017»).
Завантажити інформаційні матеріали…