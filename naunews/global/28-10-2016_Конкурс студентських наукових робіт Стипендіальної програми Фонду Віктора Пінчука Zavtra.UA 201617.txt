Заголовок: Конкурс студентських наукових робіт Стипендіальної програми Фонду Віктора Пінчука "Zavtra.UA" 2016/17
Дата: 28/10/2016
URL: https://nau.edu.ua/ua/news/2016/10/konkurs-studentskih-naukovih-robit-stipendialnoi-programi-fondu-viktora-pinchuka-zavtraua-2016/17.html
==================================================

15 жовтня Фонд Віктора Пінчука розпочав відкритий конкурсний добір учасників програми підтримки талановитої молоді Стипендіальної програми
«Завтра.UA».
Місія програми - сприяти формуванню нового покоління інтелектуальної та ділової еліти країни та створювати і розширювати можливості для молодих та відповідальних лідерів, які стануть генераторами змін.
Порядок та строки подання документів
Для того, щоб взяти участь у конкурсі, необхідно
пройти реєстрацію
в електронному вигляді через форму реєстрації на сайті конкурсу
http://zavtra.in.ua
з 15  жовтня до 30 листопада 2016 року
включно
та
завантажити електронний пакет  документів
.
Фонд запрошує до участі у відкритому конкурсі студентів 3-6 курсів денної форми навчання українських вищих навчальних закладів 4-го рівня акредитації.
Для участі у конкурсі апліканти мають відповідати наступним вимогам:
Займати активну громадянську позицію та брати участь у реалізації громадських і соціальних проектів та ініціатив, що підтверджується рекомендаційним листом;
Бути академічно успішними;
Представити у конкурсній роботі оригінальні наукові ідеї та дослідження;
Демонструвати мотивацію до особистісного та професійного росту;
Розкрити свій лідерський потенціал, комунікаційні та творчі здібності.
Стипендіати програми «Завтра.UA» отримують:
щомісячну стипендію розміром
1677 грн.
впродовж року;
одну з найбільших у країні мережу однодумців, що складається з відкритої, інноваційної, творчої і небайдужої молоді;
експертну, інформаційну та фінансову підтримку кращих колективних проектів від Фонду Віктора Пінчука та його партнерів;
досвід в розробці та реалізації проектів (соціальних, прибуткових, екологічних, технологічних тощо);
можливість стажування в Фонді Віктора Пінчука, PinchukArtCentre та Ялтинській Європейській Стратегії (YES);
доступ до глобальних ідей, спікерів та знань через участь у щорічному форумі YES та зустрічі зі світовими лідерами в рамках Публічних лекцій Фонду Віктора Пінчука;
участь у щорічному Молодіжному форумі «Завтра.UA» та семінарах успішних людей;
можливість долучитись до заходів Фонду Олени Пінчук АНТИСНІД;
рекомендації потенційним роботодавцям для найактивніших учасників Спільноти «Завтра.UA».
Детальна інформація по Конкурсу студентських наукових робіт Стипендіальної програми Фонду Віктора Пінчука "Zavtra.UA" 2016/17