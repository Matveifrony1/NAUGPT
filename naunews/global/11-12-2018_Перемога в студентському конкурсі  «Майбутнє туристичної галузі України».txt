Заголовок: Перемога в студентському конкурсі  «Майбутнє туристичної галузі України»
Дата: 11/12/2018
URL: https://nau.edu.ua/ua/news/1/12/peremoga-v-studentskomu-konkursi-maybutne-turistichnoi-galuzi-ukraini.html
==================================================

Студентки Інституту міжнародних відносин Аліна Коваленко та Оксана Пустова здобули перемогу та піврічну стипендію у фіналі VII Всеукраїнського студентського стипендіального конкурсу «Майбутнє туристичної галузі України». Конкурс організовано національним туристичним оператором «Travel Рrofessional Group» і Дніпровським національним університетом імені Олеся Гончара.
У фіналі було представлено 14 студентських наукових робіт з різних регіонів України, серед яких робота наших студенток (науковий керівник – Ганна Уварова, доцент кафедри країнознавства і туризму).
Студентки успішно презентували і захистили інноваційний туристичний проект «Discover U countryside», в якому обґрунтували можливості розвитку пізнавальної рекреаційно-туристичної діяльності в селах Київської області.
Вітаємо дівчат з перемогою! Зичимо професійних успіхів і особистих творчих досягнень!