Заголовок: У НАУ відбулася ІІІ Міжнародна науково-практична конференція
Дата: 09/12/2022
URL: https://nau.edu.ua/ua/news/2022/12/u-nau-vidbulasya-iii-mizhnarodna-naukovo-praktichna-konferentsiya.html
==================================================

За ініціативи Навчально-наукового інституту розвитку освіти 30 листопада в НАУ було проведено ІІІ Міжнародну науково-практичну конференцію «Дистанційна освіта: інноваційні, нормативно-правові, педагогічні аспекти» / ІІІ International Scientific and Practical Сonference «Distance Education: Innovative, Normative-Legal, Pedagogical Aspects».
У конференції взяли участь представники 16 іноземних держав: США, Великобританії, ФРН, Ізраїлю, ОАЕ, Естонії, Латвії, Словаччини, Туреччини, Чехії, Азербайджану, Грузії, Пакистану, Узбекистану, Казахстану, Індії та з 19 областей України та м. Києва.
Відкрила конференцію модератор - Людмила Лахтіонова, канд. екон. наук, доцент, заступник директора ННІРО НАУ, яка зауважила, що захід відбувається в умовах війни. Учасники конференції вшанувати загиблих хвилиною мовчання.
З вступним словом виступила голова організаційного комітету конференції, д. пед. н., професор, проректор з міжнародного співробітництва і освіти НАУ Ірина Зарубінська.
На пленарному засіданні були заслухані та обговорені ключові доповіді відомих українських та іноземних вчених: С. Сучкової, канд. фіз.-мат. наук, доцента (Інтегрована старша середня школа та Європейська державна школа в Берліні, ФРН); Д.М. Супрун, д. пед. наук, професора (Національний педагогічний університет ім. М.П. Драгоманова, Україна); Т. Аллахьярової, д. філос. наук, професора, члена Правління та керівника відділу аналізу внутрішньої політики Центру соціальних досліджень (м. Баку, Азербайджан); Л. Еліави, канд. наук з ділового адміністрування (Грузинський національний університет SEU, м. Тбілісі); М. Джаммала, канд. наук в галузі менеджменту освіти та політики лідерства (Британський університет у Дубаї, ОАЕ); О.Н. Речицького, канд. хім. наук (фірма MERCK , м. Єрусалим, Ізраїль), С.Ф. Решнової канд. пед. наук, доцента, Т.А. Попович, канд. тех. наук, доцента (Херсонський державний університет, Україна); А.А. Горожанкіної, Центр інноваційних освітніх технологій НАУ; О.Я. Малинки, канд. екон. наук, доцента (Івано-Франківський національний технічний університет нафти і газу, Україна) та Р. Томлінса, канд. наук, доцента, директора Міжнародного центру трансформаційного співробітництва (IСTE) (Університет Ковентрі, Великобританія).
Із заключним словом виступили С.В. Калабухова., д. екон. наук, професор ДЗВО «КНЕУ імені Вадима Гетьмана» (Україна) та Яан Алвер, канд. екон. наук, доцент Талліннського технологічного університету (Естонія).
У чаті вітання учасникам конференції, подяку організаторам заходу та підтримку українського народу у боротьбі за свою незалежність висловили іноземні науковці: Mechthild Schmidt Feist, клінічний професор цифрових комунікацій + медіа, Школа професійних досліджень Нью-Йоркського університету (США); А. Сентхіл, доцент, кафедра MBA, Ачарія Бангалор бізнес-щкола, Д. Давіндран, доктор філософії, доцент, Коледж Крісту Джаянті (Індія), Касим Татліліогли, доцент, доктор наук, завідувач кафедри психології, Університет Бінгьоль (Туреччина); Н. Шермухамедова, д. філос. наук, професор Національного університету Узбекистану; Ш. Гахраманова, заступник директора бізнес-школи Азербайджанського державного економічного університету;
Наукові статті будуть опубліковані в електронному науковому журналі «Дистанційна освіта в Україні: інноваційні, нормативно-правові, педагогічні аспекти» (ISSN 2786-5495 online).
Кожній статті буде присвоєно DOI.
Наприкінці конференції було представлено кліп патріотичної української пісні SKOFKA «ЧУТИ ГІМН».
Модератор Л. Лахтіонова висловила подяку Збройним силам України за можливість виходу в ефір і проведення конференції!
З деталями заходу можна ознайомитися за
посиланням
.
Відеозапис конференції розташовано на YouTube каналі ННІРО НАУ за
посиланням
.
Організація і проведення міжнародних науково-практичних конференцій за ініціативи ННІРО сприяє
розширенню кола міжнародного наукового співробітництва НАУ, виходу української
освіти та науки на світовий рівень.
ВСЕ БУДЕ УКРАЇНА!