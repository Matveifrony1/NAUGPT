Заголовок: На Факультеті міжнародних відносин відбулась пʼята лекція авторського курсу топменеджера та економіста Павла Шеремети
Дата: 30/04/2024
URL: https://nau.edu.ua/ua/news/2024/4/na-fakulteti-mizhnarodnih-vidnosin-vidbulas-pʼyata-lektsiya-avtorskogo-kursu-topmenedzhera-ta-ekonomista-pavla-sheremeti.html
==================================================

Топменеджер та економіст, ексміністр економічного розвитку і торгівлі України
Павло Шеремета
прочитав пʼяту лекцію
«Управління інноваціями на рівні міст і країн»
в рамках авторського курсу
«Стратегія інновацій»
для студентів та викладачів НАУ.
Павло Шеремета розповів про
ефективне управління інноваціями та наголосив на важливості інновацій для розвитку країни та міст, зокрема, в контексті економічного зростання та підвищення конкурентоспроможності.
Спікер
продемонстрував практичні приклади
впровадження інноваційних стратегій на рівні міст та країн. Він підкреслив, що велика частина інновацій відбувається поза рамками державного втручання. Павло Шеремета зауважив, що якщо говорити про стратегії інновацій, держава практично майже не робить ніяких інновацій ніде, ні в США, ні в Ізраілі, ні в Сінгапурі. Водночас він згадав про додаток «Дія», зазначивши що саме він є винятком.
Павло Шеремета наголосив
, що суть інновації за визначенням є в дивергентності та представив 6 важливих аспектів у контексті стратегічного планування: альтернативи, стратегічні групи, ланцюжки покупців, цикл досвіду, емоційне приваблення функцій та час.
Спікер  зазначив
, що завжди варто бути насторожі, щоб не отримати «ніж у спину», адже маса інновацій руйнуються своїми ж працівниками. Павло Шеремета також навів приклад, що одна з таких стратегій, це перший винахід планшета від «Microsoft», який через співробітників компанії не вийшов у виробництво.
Переглянути
п’яту лекцію Павла Шеремети можна за
посиланням
.
Цикл авторського курсу українського топменеджера, економіста Павла Шеремети
складається з 6 лекцій
:
«Інновації як рушій розвитку»;
«Творче руйнування і неруйнівне творення»;
«Управління інноваціями на рівні організації»;
«Суспільні цінності, що стимулюють інновації»;
«Управління інноваціями на рівні міст і країн»;
«Особистісне лідерство і інновації».
Наступна лекція
«Особистісне лідерство та інновації»
відбудеться 1 травня 2024 року о 11:00 в Актовій залі Факультету міжнародних відносин. Більш
детальний опис лекцій
та посилання на онлайн-трансляцію можна переглянути за
посиланням
.