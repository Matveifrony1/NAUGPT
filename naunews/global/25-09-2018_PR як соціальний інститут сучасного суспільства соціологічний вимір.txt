Заголовок: PR як соціальний інститут сучасного суспільства: соціологічний вимір
Дата: 25/09/2018
URL: https://nau.edu.ua/ua/news/1/9/pr-yak-sotsialniy-institut-suchasnogo-suspilstva-sotsiologichniy-vimir.html
==================================================

17 вересня 2018 року на кафедрі соціології та політології НН ГМІ відбувся науково-практичний семінар «Паблік рилейшнз як соціальний інститут демократичного суспільства. Нормативна система PR», що розпочав роботу студентського наукового гуртка «Соціологічний вимір» під керівництвом доцента кафедри Литовченко Ірини Василівни.
Студенти спеціальності «Соціологія» 5-го та 6-го курсів навчання проаналізували особливостіPRяк соціального інституту; професійну діяльність у сфері управління соціальними комунікаціями, що сприяє двосторонньому інформаційному обміну між структурою та громадськістю; напрямки діяльності і функції служб у сфері паблік рилейшнз (консалтингові фірми, агенції, центри, бюро тощо); умови, які визначають діяльність в PR (вимога загального законодавства до суб’єкта право-господарських відносин; положення уставних документів фірми; нормативні акти за окремими суміжними сферами тощо).
Для розуміння сутності та особливостей PRяк соціального інституту студенти під час семінару звернули увагу на тенденції його еволюції, проаналізувавши основні етапи і чинники розвитку.