Заголовок: Залучаємо до наукової співпраці
Дата: 19/11/2014
URL: https://nau.edu.ua/ua/news/2014/11/zaluchaemo-do-naukovoi-spivpraczi.html
==================================================

14 листопада 2014 року під егідою Інституту культурології Національної академії мистецтв України, Інституту стратегічних досліджень «Нова Україна», кафедри соціології Національного авіаційного університету була проведена наукова конференція «Інституційні засади процесів культуротворення в Україні: ХХ–ХХІ ст. – етапи та напрямки розвитку».  На ній були розглянуті такі тематичні напрями:
світоглядні парадигми і епістемологічні ресурси бачення процесів культуротворення в сучасній Україні;
соціокультурні механізми формування української культури в контексті історичних змін ХХ-ХХІ ст.;
феномени, тенденції, ризики, виклики та нові можливості розвитку української і світової культури, які виникають у контексті трансформації інституційних засад культуротворення;
історичний досвід минулого та практичні аспекти формування нової системи інституцій культуротворення на сучасному етапі розвитку культури України.
За результатами конференції була ухвалена резолюція з рекомендаціями для Міністерства культури та Міністерства освіти та науки України.