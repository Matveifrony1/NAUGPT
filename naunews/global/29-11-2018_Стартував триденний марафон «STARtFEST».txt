Заголовок: Стартував триденний марафон «STARtFEST»
Дата: 29/11/2018
URL: https://nau.edu.ua/ua/news/1/11/startuvav-tridenniy-marafon-startfest.html
==================================================

Учора в ЦКМ розпочався фестиваль першокурсників «STARtFEST». Зазвичай він проводився навесні й мав назву «Березневі паростки», а цьогороку вперше стартував у листопаді, мабуть, для того, щоб ні в кого не було осінньої депресії.
Упродовж трьох днів нас радуватимуть виступи одинадцяти команд від інститутів та факультетів НАУ. За жеребкуванням у перший день виступили команди: Інституту аеропортів, Юридичного інституту, Інституту міжнародних відносин та Факультету транспортних технологій.
29 листопада змагатимуться команди: Інституту аеронавігації, електроніки та телекомунікацій, Аерокосмічного інституту, Інституту інформаційно-діагностичних системі Факультету економіки та бізнес-адміністрування.
У п’ятницю виступатимуть команди: Гуманітарного інституту, Інституту комп’ютерно-інформаційних технологій та Інституту екологічної безпеки.
Виступи оцінює журі: Ігор Кулик, Ірина Лукашова, Марія Рощук, Дмитро Сірков, Сергій Степура та Єгор Часновський.
За правилами фестивалю кожна команда має презентувати: візитку, гумористичний номер, танець (хореографічний номер) та вокальний номер (одна чи декілька пісень).Кожен із номерів максимально оцінюється в 10 балів. Додаткова оцінка за загальне враження – 15 балів.
Закриття фестивалю та нагородження переможців відбудеться 30 листопада 2018 року.