Заголовок: Підписано Меморандум про співробітництво між Національним авіаційним університетом та Вищою радою правосуддя
Дата: 14/09/2021
URL: https://nau.edu.ua/ua/news/2021/9/pidpisano-memorandum-pro-spivrobitnitstvo-mizh-natsionalnim-aviatsiynim-universitetom-ta-vishchoyu-radoyu-pravosuddya.html
==================================================

13 вересня, відбулася зустріч тимчасово виконуючого обов’язки ректора НАУ Павла Борсука та виконуючого обов’язки голови Вищої ради правосуддя (ВРП) Олексія Маловацького.
На зустрічі були присутні декан Юридичного факультету (ЮФ) НАУ Ірина Сопілко та член ВРП, суддя Господарського суду міста Києва Оксана Блажівська.
Сторонами обговорювались проблеми підготовки кваліфікованих кадрів правничої системи, зокрема у галузях повітряного і космічного права, використання новітніх технологій задля поліпшення умов навчання здобувачів вищої освіти, залучення студентів НАУ до органів судової влади на практику та стажування, а також спільну роботу НАУ та ВРП над науковими проектами.
Результатом зустрічі стало підписання між сторонами Меморандуму про співробітництво, який передбачає двосторонню співпрацю у сфері аналізу законодавства, проведення наукових та науково-практичних заходів, методичної та методологічної підтримки.