Заголовок: Оголошено конкурс інновацій в юридичній сфері
Дата: 23/06/2017
URL: https://nau.edu.ua/ua/news/2017/6/ogolosheno-konkurs-innovatsiy-v-yuridichniy-sferi.html
==================================================

Фірма «Aequo» анонсувала конкурс інновацій в юридичному бізнесі Aequo Legal Tech Challenge з призовим фондом $ 20 000
Юридична фірма «Aequo» оголосила  щорічний конкурс інновацій в юридичному бізнесі «AEQUO Legal Tech Challenge». Запуск конкурсу «AEQUO Legal Tech Challenge» переслідує ряд амбітних цілей: кидає виклик традиційним поглядам на надання юридичних послуг і забезпечує створення сприятливого середовища для розвитку інновацій в юридичній сфері. Основна мета, яку ставлять перед собою організатори конкурсу, – вивести ринок юридичних послуг в Україні на якісно новий рівень, незмінно підвищуючи ефективність роботи юристів та якість турботи про клієнтів.
У рамках конкурсу всі бажаючі можуть запропонувати свої ідеї в сфері Legal Tech, заповнивши до 31 серпня 2017 року анкету на офіційному сайті. Участь в конкурсі абсолютно безкоштовна. Запропоновані проекти будуть проаналізовані і оцінені членами журі, в числі яких провідні міжнародні та українські експерти в сфері інновацій, IT, технологій та юриспруденції. Серед них:
Дмитро Шимків, заступник глави Адміністрації Президента України, новатор, український топ-менеджер у сфері інформаційних технологій, екс-генеральний директор «Майкрософт Україна»,
Андрій Колодюк, Голова Наглядової ради Української Асоціації венчурного капіталу та прямих інвестицій (UVCA), венчурний інвестор, співзасновник та керуючий партнер фонду AVentures Capital,
Вікторія Тігіпко, засновник і керуючий партнер венчурного фонду TA Ventures, ініціатор створення української мережі клубів з навчання дітей програмуванню Code Club UA, Президент Одеського міжнародного кінофестивалю, ініціатор і Голова Наглядової Ради Української Кіноакадемії,
Ігор Мазепа, генеральний директор Concorde Capital, інвестбанкір, голова правління Бізнес-ради «Ціна держави», член Наглядової Ради «Укрсоцбанку»,
Марина Вишегородських, віце-президент з питань HR і організаційного розвитку компанії Ciklum, член Наглядової ради Фонду BrainBasket,
Тарас Поліщук, співзасновник і Chief technology officer найкращого тревел стартапу 2016 року TripMyDream, інженер-розробник у сфері інформаційних технологій,
Денис Лисенко, керуючий партнер. Більш ніж 15-річний досвід представництва інтересів іноземних інвесторів (стратегічних гравців, фондів прямих інвестицій, банків та інших кредиторів) у транскордонних угодах.
11-12 листопада 2017 року відбудеться Bootcamp – презентація ідей, виступ ключових спікерів та анонс переможця. Переможець отримає приз у розмірі 20 000 дол. США, доступ до провідних професіоналів у сфері юриспруденції та ІТ, можливості залучити інвестиції на розвиток проекту та багато іншого.
Реєстрація на конкурс і більш детальна інформація доступні на
офіційному сайті конкурсу.