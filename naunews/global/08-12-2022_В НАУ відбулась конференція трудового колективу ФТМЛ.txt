Заголовок: В НАУ відбулась конференція трудового колективу ФТМЛ
Дата: 08/12/2022
URL: https://nau.edu.ua/ua/news/2022/12/v-nau-vidbulas-konferentsiya-trudovogo-kolektivu-ftml.html
==================================================

06 грудня 2022 року на Факультеті транспорту, менеджменту і логістики Національного авіаційного університету відбулася Конференція трудового колективу. Учасниками Конференції трудового колективу стали 47 із 56 делегатів.
Першим питанням порядку денного було заслухано звіт декана факультету Тетяни Мостенської про діяльність факультету.
Тетяна Мостенська прозвітувала щодо результатів роботи у 2021-2022 навчальному році та перспектив розвитку ФТМЛ. Під час доповіді також було висвітлено питання кадрового складу факультету, динаміку контингенту студентів та розподіл студентів денної та заочної форм навчання за спеціальностями та освітніми ступенями. Окрема увага була приділена аналізу результатів вступних компаній у 2021-2022 та 2022-2023 н.р.
Однією із конкурентних переваг ФТМЛ на ринку освітніх послуг визначена можливість навчання на англомовних проєктах. На факультеті студенти мають можливість здійснювати навчання англійською мовою на більшості освітньо-професійних програм як на ОС «Бакалавр», так і ОС «Магістр».
У звіті було висвітлено питання наукової діяльності професорсько-викладацького складу і студентів.
Важливою складовою діяльності факультету є робота зі студентами. Потреба соціалізації студентів, посилення уваги адаптації до навчальна і нових реалій вимагає нових підходів як реакції на нові виклики зовнішнього середовища.
Деканат, завідувачі кафедр, наставники академічних груп, студентське самоврядування із великою відповідальністю та креативністю будують цю роботу. На факультеті у 2021-2022 н.р. проводився ряд цікавих заходів. Вже виникли нові традиції такі як проведення щорічного фестивалю «Туристична карта родини ФТМЛ», квесту першокурсника, фотоконкурсу «Вишиванка - душа України», марафону «З Україною в серці» тощо.
Також на факультеті було проведено ряд національно-патріотичних заходів, зокрема: конкурс есе «Життєві уроки Григорія Савича Сковороди», відеочелендж «Після перемоги я …», виставка студентських робіт «Все буде Україна», конкурсу есе «Біль і гнів України сьогодні через призму особисто пережитого», круглий стіл «Вимушена міграція. Соціально-економічні наслідки», відеочелендж «Завдяки Збройним Силам України», конкурс есе «Ціна Незалежності» тощо.
Для розуміння особливостей і перспектив обраних спеціальностей проводяться зустрічі з роботодавцями та стейкхолдерами, круглі столи «Моє майбутнє в моїй професії», «Сучасний менеджмент – наука чи мистецтво?», «Актуальність моєї професії після війни», конкурси «Креативно про студентське життя в НАУ!»
Є певні здобутки у факультету і у міжнародній діяльності. Так, у 2021-2022 навчальному році на факультеті реалізовувалось 2 міжнародних проєкта (кафедра менеджменту зовнішньоекономічної діяльності підприємств та кафедра логістики). У 2022-2023 навчальному році команда кафедри організації авіаційних перевезень також стала переможцем в оголошеному міжнародному конкурсі.
В обговоренні результатів роботи факультету взяли участь всі учасники конференції трудового колективу.
Заслухавши і обговоривши звіт декана ФТМЛ Тетяни Мостенської про результати навчально-організаційної, навчально-методичної, організаційно-виховної та наукової роботи факультету транспорту, менеджменту і логістики делегати шляхом відкритого голосування одноголосно вирішили вважати роботу факультету транспорту, менеджменту і логістики за 2021-2022 н.р. позитивною. Робота декана ФТМЛ, д.е.н., професора Мостенської Тетяни Леонідівни одноголосно оцінена колективом факультету позитивно.
Декан факультету Тетяна Мостенська подякувала колективу факультету за злагоджену роботу.
Другим питанням порядку денного було розглянуто введення до складу Вченої ради факультету нових членів.
У зв’язку із вибуттям 2 членів Вченої ради ФТМЛ відбулися вибори нових. З числа науково-педагогічних працівників до складу Вченої ради ФТМЛ було обрано д.е.н., професора, Наумова Олександра Борисовича професора кафедри менеджменту зовнішньоекономічної діяльності підприємств.
З числа інших категорій працівників факультету, які працюють на факультеті на постійній основі, – Сніжко Тетяну Степанівну, провідного фахівця.
Третім у порядку денному було висвітлено питання підтвердження повноважень обраних делегатів на Конференцію трудового колективу НАУ.
Пропорційна квота делегатів на Конференцію трудового колективу НАУ, що визначена для факультету транспорту, менеджменту і логістики, складає 13 осіб. На Конференції трудового колективу ФТМЛ підтвердили повноваження обраних раніше 13 делегатів на Конференцію трудового колективу Національного авіаційного університету.
Мостенська Тетяна Леонідівна подякувала колективу за плідну і наполегливу працю, побажала всім здоров’я, мирного неба, наснаги та сили, нових звершень задля майбутнього нашої України.