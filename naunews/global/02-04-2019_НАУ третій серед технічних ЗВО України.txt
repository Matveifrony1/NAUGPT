Заголовок: НАУ третій серед технічних ЗВО України
Дата: 02/04/2019
URL: https://nau.edu.ua/ua/news/2019/4/nau-tretiy-sered-tehnichnih-zvo-ukraini.html
==================================================

Уперше Національний авіаційний університет у трійці лідерів з технічних спеціальностей серед провідних ЗВО України у дванадцятому «Зарплатному рейтингу вишів-2019» журналу «Деньги».
Також з 8 позиції на 3 піднявся НАУ серед університетів з будівельними спеціальностями у порівнянні з 2017 роком.  Серед ЗВО з гуманітарних спеціальностей ми на 9 позиції (у 2017 році – одинадцяті).  А серед вишів юридичних спеціальностей наш університет  дванадцятий у порівнянні з 19 місцем у 2017 році.
Рейтинг журналу ґрунтується на очікуваному рівні заробітної плати, на яку можуть претендувати випускники згідно з оцінкою роботодавців. Рейтинги складають у шести категоріях (спеціальностях) – гуманітарній, технічній, юридичній, економічній, будівельній та аграрній.
Кожному ЗВО роботодавці мали змогу поставити одну із чотирьох оцінок. Мінімальна – «0» – означала, що «на роботу випускника того чи іншого університету швидше за все не візьмуть». «Двійка» означає згоду взяти претендента на роботу з зарплатою нижчою за середньоринкову для цієї категорії спеціалістів, якщо альтернативи немає. Оцінку «5» роботодавці ставили у тому випадку, якщо готові взяти на роботу із середньоринковою зарплатою для цієї категорії спеціалістів. Найвища оцінка – «10» дорівнювало готовності роботодавця взяти на роботу випускника на зарплату вище середньої на ринку праці.