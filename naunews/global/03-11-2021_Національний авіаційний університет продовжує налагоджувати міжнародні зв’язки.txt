Заголовок: Національний авіаційний університет продовжує налагоджувати міжнародні зв’язки
Дата: 03/11/2021
URL: https://nau.edu.ua/ua/news/2021/11/natsionalniy-aviatsiyniy-universitet-prodovzhue-nalagodzhuvati-mizhnarodni-zv’yazki.html
==================================================

На запрошення «Центру публічно-правових досліджень Республіки Узбекистан», декан Факультету міжнародних відносин (ФМВ) Національного авіаційного університету Юрій Волошин відвідав Республіку Узбекистан з робочим візитом.
Візит розпочався із зустрічі з Надзвичайним і Повноважним Послом України в Республіці Узбекистан Миколою Дорошенком, на якій обговорювалася подальша співпраця ФМВ НАУ з Посольством України в Узбекистані щодо можливості проходження практики студентами факультету у посольстві.
Також, було проведено ряд зустрічей, а саме:
- з регіональним уповноваженим представником Фонду ім. Конрада Аденауера по Центральній Азії Ронні Дірк Хайне;
- з директором «Центру публічно-правових досліджень» Республіки Узбекистан Азаматом Егамбердиєвим.
В ході зустрічей обговорювалось питання запровадження спільних проектів, реалізації міжнародних грантових програм, проведення конференцій, семінарів, симпозіумів тощо.
Під час візиту, декан ФМВ НАУ взяв участь у:
- міждисциплінарній подіум-дискусії «Економічні перетворення та адміністративні реформи в Узбекистані: загальні висновки трансформаційних досліджень питань пострадянського розвитку у публічно-правовій сфері» (м. Ташкент, Республіка Узбекистан), міжнародну підтримку якої забезпечило Представництво Фонду ім. Конрада Аденауера в Республіці Узбекистан;
- міждисциплінарній науково-практичній конференції з міжнародною участю «Суспільне добро і публічний інтерес» (м. Самарканд, Республіка Узбекистан)
Основною частиною візиту стала зустріч Юрій Волошин та першого проректора з інтернаціоналізації та стратегічного розвитку Міжнародного університету туризму «Шовковий шлях» Жуліба Елтазарова. Сторони обговорили питання науково-технічного співробітництва університетів та гармонізації освітніх програм в рамках споріднених спеціальностей.
За результатами перемовин, досягнуто домовленостей щодо підготовки проекту Меморандуму про співробітництво, який підпишуть під час зустрічі ректор Національного авіаційного університету Максим Луцький та ректор Міжнародного університету туризму «Шовковий шлях», заступник Прем’єр-міністра Республіки Узбекистан – Міністр туризму та спорту Республіки Узбекистан Азіз Абдухакімов.