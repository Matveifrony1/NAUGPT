Заголовок: Навчання орнітологів аеропортів України та Грузії
Дата: 26/11/2018
URL: https://nau.edu.ua/ua/news/1/11/navchannya-ornitologiv-aeroportiv-ukraini-ta-gruzii.html
==================================================

Завершилося навчання групи слухачів на курсах підвищення кваліфікації за програмою «Орнітологічне забезпечення польотів та управління небезпеками, що створюються представниками дикої природи», які були організовані ННІНО Національного авіаційного університету. Курси проводилися згідно з Сертифікатом Державної авіаційної служби України GH011.
Слухачі курсів – представники авіаційних підприємств та установ України і Грузії: ДП Міжнародний аеропорт «Бориспіль», ДП «Аеропорт «Житомир», КП «Міжнародний аеропорт «Одеса», ДП «Міжнародний аеропорт «Львів» ім. Д. Галицького, ТОВ «Нью Системс АМ», КП «Міжнародний аеропорт «Чернівці», Державіаслужби, ДП «Антонов», ТОВ «Об’єднання аеропортів Грузії», ТОВ «TAV Urban Georgia».
Державний інспектор з авіаційного нагляду Національного бюро з розслідування авіаційних подій та інцидентів з цивільними повітряними суднами Ганна Шенделюк провела консультації щодо практики розслідування авіаційних подій та інцидентів при зіткненнях повітряних суден з птахами.
За результатами навчання слухачі отримали свідоцтва про підвищення кваліфікації, висловивши свою вдячність за високий рівень організації курсів.