Заголовок: Архітектурні читання «Досвід будівництва  підземних багатоповерхових паркінгів на прикладі м. Києва»
Дата: 22/05/2015
URL: https://nau.edu.ua/ua/news/2015/5/arxitekturni-chitannya-dosvid-budivnic.html
==================================================

16 травня 2015 року на кафедрі містобудування Інституту аеропортів відбулися архітектурні читання «Досвід будівництва підземних багатоповерхових паркінгів на прикладі м. Києва».
Їх провела к.т.н., зав. кафедри містобудування Галина Агєєва. У заході взяли участь викладачі кафедри – доценти Людмила Бармашина, Валентина Грабовчак, Володимир Егорченков та студенти 3 курсу напряму підготовки «Архітектура».
В умовах загострення проблеми організації паркувальних місць  для об’єктів громадського призначення в центральних районах м. Києва, найефективнішим є будівництво багатофункціональних комплексів з підземними паркінгами, які дозволяють розв’язати одразу кілька проблем, зокрема поліпшити екологічний стан прилеглої території.
Учасникам була надана можливість переглянути матеріали фотофіксації процесів будівництва першого для Києва чотирирівневого підземного паркінгу офісно-торгівельно-житлового комплексу (вул. Велика Васильківська, 72, 2006 р.) з приватного архіву доцента  Галини Агєєвої; обговорити та проаналізувати рішення підземних паркінгів бізнес-центру «Вітрило», Київського ЦУМу тощо.