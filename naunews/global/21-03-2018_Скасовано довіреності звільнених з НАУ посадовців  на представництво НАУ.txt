Заголовок: Скасовано довіреності звільнених з НАУ посадовців  на представництво НАУ
Дата: 21/03/2018
URL: https://nau.edu.ua/ua/news/1/3/skasovano-dovirenosti-zvilnenih-z-nau-posadovtsiv-na-predstavnitstvo-nau.html
==================================================

Відповідно до статті 249 Цивільного кодексу України, у зв’язку зі зміною в кадровому складі університету скасовано довіреності щодо представництва інтересів НАУ видана Володимиру Шульзі та щодо укладання договорів від імені НАУ видана Юрію Кочергіну.
Про це повідомляється в наказі в.о. ректора Національного авіаційного університету.
«1. Скасувати довіреність №06.03/509-ю від двадцять сьомого грудня дві тисячі сімнадцятого року, видану Кочергіну Юрію Анатолійовичу, щодо укладання від імені Національного авіаційного університету договорів на закупівлю товарів, робіт і послуг згідно діючого законодавства та річного плану закупівель Національного авіаційного університету на 2018 рік.
2.Скасувати довіреність №06.03/454 від двадцять першого лютого дві тисячі вісімнадцятого року, видану проректору з корпоративного управління Національного авіаційного університету Шульзі Володимиру Петровичу, щодо представництва інтересів Національного авіаційного університету (НАУ) у всіх державних органах та установах, а також перед третіми особами; укладання, змінювання та розривання угод, здійснення дозволених законом операцій за банківськими рахунками НАУ з правом підпису фінансових документів, в тому числі платіжних та касових; підписання від імені НАУ документів, необхідних для здійснення повноважень за цією довіреністю, в тому числі, первинних документів бухгалтерського обліку та інших документів», - зазначається в документі.
Нагадаємо, на початку березня головного інженера університету Юрія Кочергіна звільнено за прогул, а проректора з корпоративного управління Володимира Шульгу – за грубе порушення трудових обов’язків.