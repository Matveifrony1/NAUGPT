Заголовок: Презентація проекту зі створення Національної інфраструктури геопросторових даних
Дата: 13/10/2015
URL: https://nau.edu.ua/ua/news/2015/10/prezentacziya-proektu-zi-stvorennya-naczionalnoi-infrastrukturi-geoprostorovix-danix.html
==================================================

9 жовтня 2015 року Державна служба України з питань геодезії картографії та кадастру і Японська агенція міжнародної співпраці (JICA) на спільному семінарі урочисто презентували проект зі створення Національної інфраструктури геопросторових даних.
У роботі семінару взяли участь викладачі навчально-наукового інституту Екологічної безпеки Олена Бойко, Віктор Путренко та Дмитро Ляшенко.
Обговорювався перший етап реалізації пілотного проекту Держгеокадастра та JICA зі створення прототипу геопросторової інформаційної інфраструктури, який охопить територію у 900 км2 (Вінницька обл.). На єдиній геодезичній та картографічній основі будуть розміщені десятки інформаційних нашарувань – дані про землі, їх склад, комунікації, транспортні шляхи, об’єкти водного та лісового фонду. Доступ до інформації буде здійснюватися через єдиний веб-портал.
Сподіваємося, що ця співпраця буде плідною, адже розвинена європейська країна, якою всі ми хочемо бачити Україну, повинна мати Національну інфраструктуру геопросторових даних.