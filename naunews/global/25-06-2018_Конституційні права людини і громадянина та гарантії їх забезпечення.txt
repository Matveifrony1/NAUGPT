Заголовок: Конституційні права людини і громадянина та гарантії їх забезпечення
Дата: 25/06/2018
URL: https://nau.edu.ua/ua/news/1/6/konstitutsiyni-prava-lyudini-i-gromadyanina-ta-garantii-ih-zabezpechennya.html
==================================================

21 червня 2018 року доцент кафедри конституційного і адміністративного права Навчально-наукового юридичного інституту НАУ Ірина Толкачова взяла участь у Науково-практичній конференції на тему: «Конституційні права людини і громадянина та гарантії їх забезпечення», яка проходила в Інституті держави і права ім. В. М. Корецького.
Організаторами заходу з нагоди 22-ї річниці прийняття Конституції України виступили: Національна академія наук України, Конституційний Суд України та Інститут держави і права ім. В. М. Корецького НАН України.
Зі вступними промовами на науковому заході виступили директор Інституту держави і права ім. В. М. Корецького НАН України, академік НАН України Ю. С. Шемшученко, Голова Конституційного Суду України С. В. Шевчук, академік-секретар Відділення історії, філософії та права НАН України, академік НАН України В. А. Смолій.
У роботі конференції взяли участь судді Конституційного Суду України, науковці-правники, викладачі вищих навчальних закладів, народні депутати України та представники органів державної влади України.