Заголовок: «Студентська весна»: міжнародники дали старт
Дата: 04/04/2017
URL: https://nau.edu.ua/ua/news/2017/4/studentska-vesna-mizhnarodniki-dali-start/
==================================================

У Національному авіаційному університеті розпочався щорічний фестиваль «Студентська весна». Це очікуване свято, яке дарує багато гарного настрою, веселощів, а також дає можливість відкрити нові студентські таланти. Всі команди ретельно готуються до відповідальних виступів, від рівня яких залежить, яке місце зможе вибороти команда того чи іншого інституту.
Цього року честь відкрити показ своїх програм 3 квітня 2017 р. випала на Навчально-науковий інститут міжнародних відносин. У першій частині команда показала глядачам театральна постановка про дівчину-журналіста, літературного критика, хлопець якої, військовий журналіст, зник пза невідомих обставинах на робочому завданні.
За місце дії другої частини постановники обрали кімнату гуртожитку, місце, де студент почуває найвільніше і найрозкутіше. З цієї кімнати глядачі почули реп «Україна - ЄС»; весело спостерігали за пантомімою «На будівництві», а також за подіями, які представив стем «Як схуднути за 1 день до літа». Після цього були номер оригінального жанру (повітряна гімнастка); відеоролик; монолог «Видатні жінки XIX-XX ст.». Сподобався глядачам і танець з досить оригінальною назвою «Оголошення вироку суду», фотоальбом команди «Студентської весни» ІМВ, а на завершення номер оригінального жанру - танець на ходулях. Як бачимо, розмаїття сценічних жанрів дозволило якнайповніше розкрити обдарування членів команди і, звичайно, подарувати радість та гарний настрій глядачам.
Слід особливо підкреслити вдалий конферанс Олега та Катерини, який органічно поєднав усі номери успішного виступу команди.