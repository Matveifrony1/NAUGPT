Заголовок: Представники НАУ на зустрічі в Середній загальноосвітній школі № 67
Дата: 18/12/2023
URL: https://nau.edu.ua/ua/news/2023/12/predstavniki-nau-na-zustrichi-v-seredniy-zagalnoosvitniy-shkoli-№-67.html
==================================================

13 грудня в Середній загальноосвітній школі № 67 м. Києва відбулася профорієнтаційна зустріч представників Навчального-наукового інституту розвитку освіти і Факультету наземних споруд і аеродромів Національного авіаційного університету з учнями 10-11-х класів.
Між школою і НАУ підписана угода про співробітництво.
Завідувач кафедри інфраструктури авіаційного транспорту ФНСА, к.т.н., доцент Дубик Олександр розкрив особливості навчання на факультеті, умови вступу, ознайомив присутніх із кафедрами факультету, зі спеціальностями та освітньо-професійними програмами Факультету наземних споруд і аеродромів.
Зокрема, наголосив, що кафедра інфраструктури авіаційного транспорту готує фахівців, конкурентоспроможних на ринку праці, здатних вирішувати складні нестандартні завдання і проблеми інженерного характеру у галузі будівництва та цивільної інженерії, які володіють сучасними комп’ютерними технологіями проєктування, знаннями й уміннями будівництва та експлуатації аеродромів
Крім того, звернув увагу, що для вступників Національного авіаційного університету пропонується нова актуальна освітня програма - Проєктування та експлуатація аеродромів, яка базується на економічних прогнозах Міжнародної асоціації повітряного транспорту (ІАТА).
Директор Центру допрофесійної підготовки та обдарованої учнівської молоді ННІРО НАУ  Петровська Тетяна, к.пед.н., запросила учнів брати участь у профорієнтаційних проєктах і заходах, на екскурсії в музей історії і Авіаційний навчальний ангар та на навчання на Підготовчих курсах ННІРО НАУ для майбутніх вступників.
Щиро дякуємо за сприяння в проведенні профорієнтаційного заходу Корнієнку Валерію, директору школи і всім учасникам зустрічі!
Бажаємо вагомих досягнень, міцних знань та здійснення планів і мрій!