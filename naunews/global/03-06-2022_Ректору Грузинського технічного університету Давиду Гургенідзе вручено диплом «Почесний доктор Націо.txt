Заголовок: Ректору Грузинського технічного університету Давиду Гургенідзе вручено диплом «Почесний доктор Національного авіаційного університету»
Дата: 03/06/2022
URL: https://nau.edu.ua/ua/news/2022/6/rektoru-gruzinskogo-tehnichnogo-universitetu-davidu-gurgenidze-vrucheno-diplom-pochesniy-doktor-natsionalnogo-aviatsiynogo-universitetu.html
==================================================

В рамках робочого візиту, ректор Грузинського технічного університету, кандидат технічних наук, професор, академік Грузинської академії енергетики та Грузинської інженерної академії Давид Гургенідзе і Надзвичайний та Повноважний Посол Грузії в Україні Георгій Закарашвілі відвідали Національний авіаційний університет.
Ректор НАУ Максим Луцький ознайомив гостей з технічним потенціалом університету та його освітніми, науковими та навчальними потужностями.
В ході візиту грузинська делегація відвідала Музей авіації НАУ, Навчальний ангар та Тренажерний центр університету.
Також, на Урочистому засіданні Вченої ради НАУ професору Давиду Гургенідзе вручили диплом «Почесний доктор Національного авіаційного університету».
До урочистого засідання долучився ректор Київського національного університету технологій та дизайну Іван Грищенко.
Почесний доктор НАУ Давид Гургенідзе звернувся до присутніх з вітальним словом, в якому, зокрема, переказав вітання від Прем’ер-міністра Грузії Іраклія Гарібашвілі й подякував Міністру освіти і науки України Сергію Шкарлету за дружбу між закладами освіти Грузії та України. Крім того, він зазначив, що наступного року Грузинському технічному університету виповнюється 100 років і запросив Максима Луцького відвідати урочистості з цієї нагоди.
У зверненні до присутніх, Надзвичайний та Повноважний Посол Грузії в Україні Георгій Закарашвілі передав слова підтримки українському народу та висловив впевненість у перемозі України.
Своєю чергою, ректор НАУ підкреслив, що міжнародне співробітництво є одним з пріоритетних напрямків діяльності університету і висловив сподівання, що ця зустріч розпочне велику та плідну співпрацю між університетами.