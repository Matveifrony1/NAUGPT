Заголовок: Міжнародний комерційний арбітраж в умовах євроінтеграції
Дата: 27/03/2015
URL: https://nau.edu.ua/ua/news/2015/3/mizhnarodnij-komerczijnij-arbitrazh-v-umovax-evrointegraczii.html
==================================================

24 березня 2015 року кафедра господарського права і процесу провела тематичну виставку на тему «Міжнародний комерційний арбітраж в умовах євроінтеграції».
В умовах інтенсивного розвитку і спеціалізації міжнародного економічного обміну роль міжнародного комерційного арбітражу зростає. Перевага арбітражу полягає, насамперед, у тому, що він забезпечує прийнятну, доступну і швидшу, на відміну від судової, процедуру розгляду спорів. Зважаючи на те, що сторонами спору є іноземні особи, вкрай важливою перевагою є можливість узгодити взаємоприйнятну умову провадження. Слід зазначити, що провадження в арбітражі має конфіденційний характер, на відміну від гласності судового процесу, що є його особливою перевагою.
Завідувач кафедри Роман Шишка провів організаційно-інформативну бесіду з питань, які закріпили поняття терміну «арбітраж» поняття міжнародного арбітражного розгляду комерційних спорів.
Професор кафедри Валентина Козирєва провела інформативну бесіду зі студентами з приводу арбітражної угоди, яка, по суті, легалізує приватне правосуддя, а його змішана природа вже не викликає непримиренних суперечок.
Студенти ознайомилися з навчальною літературою, яка тлумачить правове регулювання та розвиток міжнародних приватних відносин, що призводять до постійного зростання кількості та різновидів міжнародних ділових угод правовідносин.