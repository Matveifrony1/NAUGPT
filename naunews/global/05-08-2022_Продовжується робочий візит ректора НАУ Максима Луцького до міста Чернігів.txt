Заголовок: Продовжується робочий візит ректора НАУ Максима Луцького до міста Чернігів
Дата: 05/08/2022
URL: https://nau.edu.ua/ua/news/2022/8/prodovzhuetsya-robochiy-vizit-rektora-nau-maksima-lutskogo-do-mista-chernigiv.html
==================================================

У складі делегації освітян на чолі з Міністром освіти і науки Сергієм Шкарлетом, ректор Національного авіаційного університету Максим Луцький перебуває у місті Чернігів.
На початку візиту відбулась зустріч членів делегації з головою Чернігівської обласної військової адміністрації В’ячеславом Чаусом.
На зустрічі були присутні заступники голови Чернігівської ОВА, начальник Управління освіти і науки ОВА, представники ДСНС і Нацполіції. Також онлайн долучились голови районних військових адміністрацій, голови територіальних громад і керівники місцевих органів управління освітою.
Під час засідання обговорили важливість долучення до освітнього процесу усіх здобувачів, готовність закладів освіти до початку навчання, принципи безпеки учасників освітнього процесу впродовж воєнного стану тощо.