Заголовок: В НАУ відбудеться Міжнародний культурно-освітній форум «Шовковий шлях 2018: Україна-Китай»
Дата: 12/06/2018
URL: https://nau.edu.ua/ua/news/1/6/v-nau-vidbudetsya-mizhnarodniy-kulturno-osvitniy-forum-shovkoviy-shlyah-2018-ukraina-kitay.html
==================================================

До уваги представників ЗМІ!
14-15 червня 2018 року в Національному авіаційному університеті відбудеться Міжнародний культурно-освітній форум «Шовковий шлях 2018: Україна-Китай».
З китайської сторони у форумі візьмуть участь представники  Міністерства вищої освіти Китаю, а також 12 університетів, а саме: Бейханського університету (Пекінського університету авіації і космонавтики), Сіанського університету Цзяотун, Ланчжоуського університету, Чунцинського університету науки і техніки, Чунцинського муніципального освітнього комітету, Південно-західного університету політичних наук та права, Університету Чунцин Цзяотун, Січуанського університету міжнародних досліджень, Чунцинського технологічного та бізнес-університету, Інституту інформаційних і комунікаційних технологій Чунцинського університету, а окрім того Посол КНР в Україні пан Ду Вей.
З української сторони у міжнародному форумі візьмуть участь представники 48 провідних закладів вищої освіти країни, зокрема Національного авіаційного університету.
14 червня, у перший день форуму, заплановано участь віце-прем’єр-міністра України Павла Розенка,  представників керівництва Міністерства освіти і науки України, Міністерства культури України, Міністерства інформаційної політики України.
В рамках заходу відбудуться презентації українських і китайських університетів та коледжів. Крім того, за результатами роботи форуму представники освітніх закладів України та Китаю підпишуть угоди про співпрацю в освітній галузі.
Міжнародний культурно-освітній форум «Шовковий шлях 2018: Україна-Китай» відбуватиметься за адресою: м. Київ, проспект космонавта Комарова, 1.
Реєстрація ЗМІ за тел. 406-75-90, або електронною поштою: news@nau.edu.ua