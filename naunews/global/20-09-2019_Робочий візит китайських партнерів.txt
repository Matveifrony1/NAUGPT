Заголовок: Робочий візит китайських партнерів
Дата: 20/09/2019
URL: https://nau.edu.ua/ua/news/2019/9/robochiy-vizit-kitayskih-partneriv.html
==================================================

Китайські партнери: представники Zhejiang Golden Egg Science and Technology Co.LTD Лі Люмен (Li Lumeng) і Чан Сі Цо (Chang Shichao) та представники Zhejiang Xipei Education Technology Co. LTD Мао Їфей (Mao Yifei), Ван Яньонг (Wang Yangyong), Дай Вейхао (Dai Weihao) і Хуан Хун (Huang Hun) здійснили робочий візит до Національного авіаційного університету.
Керівництво НАУ обговорило конкретні кроки співпраці університету  з китайськими партнерами щодо студентського обміну і розвитку Україно-китайського інституту аерокосмічних технологій (CUAT).
Ректор Володимир Ісаєнко наголосив, що «нині до  законодавства України готуються зміни щодо спрощення адміністративних процедур залучення іноземних інвестицій в українські освітні заклади».
Генеральний директор Zhejiang Golden Egg Science and Technology Co.LTD Лі Люмен повідомив, що формується група маркетологів – китайських експертів, які досліджуватимуть освітній ринок України.
Генеральний директор Zhejiang Xipei Education Technology Co. LTD Мао Їфей (Mao Yifei) поінформував про створення в його компанії відділу по роботі зі студентами та проекту інтернет-ресурсу, що популяризуватиме українські ЗВО, і здійснюватиме набір китайських студентів для навчання в Україні.
Сторони погодили розробку до кінця вересня «дорожньої карти» співпраці, зокрема відкриття китайського представництва в НАУ, яке визначатиме пріоритетні спеціальності для навчання китайських студентів, займатиметься прийомом та супроводом делегацій, а в перспективі – сприятиме їх вступові, поселенню та навчанню.