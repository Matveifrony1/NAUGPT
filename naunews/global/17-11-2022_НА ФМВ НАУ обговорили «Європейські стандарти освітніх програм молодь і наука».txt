Заголовок: НА ФМВ НАУ обговорили «Європейські стандарти освітніх програм: молодь і наука»
Дата: 17/11/2022
URL: https://nau.edu.ua/ua/news/2022/11/na-fmv-nau-obgovorili-evropeyski-standarti-osvitnih-program-molod-i-nauka.html
==================================================

З нагоди Всесвітнього дня науки в ім’я миру та розвитку на Факультеті міжнародних відносин відбувся круглий стіл «Європейські стандарти освітніх програм: молодь і наука», співорганізатором якого виступила Асоціація соціального розвитку через право.
Участь у роботі трьох секцій круглого столу взяли понад 170 здобувачів вищої освіти, викладачі факультету та представники громадських організацій.
Відкрила пленарне засідання з вітальним словом заступник декана ФМВ з навчально-методичної роботи Катерина Сидоренко, до привітальних слів долучилася Президент Асоціації соціального розвитку через право Інна Силантьєва. Про стратегічну глибину розрахунку уроків російсько-української війни 2014-2022 розповів професор кафедри міжнародних відносин, інформації та регіональних студій Сергій Троян.
Учасники заходу розглянули глобальні виклики у сучасних міжнародних відносинах; питання щодо права, економіки та бізнесу в умовах глобальної невизначеності. Також обговорили актуальні проблеми застосування та перспективи впливу на суспільство інформаційно-комунікаційних технологій та штучного інтелекту.
За результатами зустрічі, кращих доповідачів з-поміж студентів, а також їх наукових керівників буде нагороджено грамотою декана на урочистій частині Вченої ради факультету.
Організатори заходу висловлюють окрему вдячність керівникам секцій круглого столу, а саме: доценту кафедри міжнародних відносин, інформації та регіональних студій Артему Сапсаю, доценту кафедри міжнародних економічних відносин та бізнесу Аліні Прокоп’євій та доценту кафедри реклами і зв‘язків із громадськістю Марії Лашкіній, які в умовах дефіциту електроенергії та відсутності теплопостачання змогли зацікавити студентів та заохотити до жвавих дискусій.
Матеріали круглого столу будуть опубліковані на офіційному сайті Факультету міжнародних відносин у розділі «Наука».