Заголовок: «Студентська весна». Виступ команди ННІ Комп’ютерних інформаційних технологій: «КУРАЖ ВЕСНА»
Дата: 13/04/2017
URL: https://nau.edu.ua/ua/news/2017/4/studentska-vesna-vistup-komandi-nni-komp’yuternih-informatsiynih-tehnologiy-kurazh-vesna.html
==================================================

Перше, що кидалось в око при вході до ЦКМ - це розкриття інституту, який виступав цього дня, а саме ННІ Комп’ютерних інформаційних технологій. Вхід до зали можна було знайти за хеш-тегами від команди ННІКІТ. Сцена також підкреслювала належність команди до ІТ галузі.
Перша частина виступу мала ліричний характер. Учасники команди розкрили глибоке філософське питання: «Що важливіше - робота чи кохання». Протягом номеру були представлені танцювальні номери «Почуття», які підсилювали його глибиною емоцій та почуттів. Перша частина захопила зал. У кінці виступу глядачі аплодували стоячи, як постановці, так і чудовій акторській грі.
Головні герої показали, що почуття - найважливіше в житті. А також - що по-справжньому міцну дружбу не можна розмінювати на дріб’язкові меркантильні інтереси. Кохання та дружба - це найщиріші почуття заради, яких ми всі і живемо.
Друга частина була також різноманітно веселою. Студенти піднімали «гарячі» питання для НАУ в цілому та для студентів зокрема. Вдалий та кумедний стем «Троянська війна - альтернативна версія». Прекрасно виконана Денисом Маліком пантоміма захопила зал, чудово поставлений та відпрацьований до дрібниць танець викликав захоплення. Вдало був підібраний дует для виконання пісні. Веселий та кумедний мультик «НАУ-живи» та заставка з танцюючими мавпочками були дотепно продумані та представлені. Вразило освідчення в коханні без слів. Як і конферанс Дениса Маліка та Артема Ковтуна.
Другій частині виступу зал дав найвищу оцінку: він аплодував стоячи!
Дякуємо команді за виступ, а організаторам та спонсорам за організацію концерту.