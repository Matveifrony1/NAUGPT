Заголовок: Засідання секції «Інформаційно-правові засади міжнародних відносин»
Дата: 10/04/2017
URL: https://nau.edu.ua/ua/news/2017/4/zasidannya-sektsii-informatsiyno-pravovi-zasadi-mizhnarodnih-vidnosin.html
==================================================

5 квітня 2017 року в Навчально-науковому інституті Міжнародних відносин в рамках проведення щорічної Міжнародної науково-практичної конференції молодих учених і студентів «Політ. Сучасні проблеми науки», відбулося засідання секції «Інформаційно-правові засади міжнародних відносин». Згадана виставка діяла в НАУ 4–7 квітня 2017 р.
На секції до студентів з вітальною промовою звернувся відповідальний за міжнародні зв’язки та окремі напрями навчальної роботи в ННІМВ, к.політ.н. М. Алієв. Він відзначив важливу роль отримання студентами навичок системних наукових досліджень. Голова секції «Інформаційно-правові засади міжнародних відносин» к.ю.н., доцент кафедри міжнародного права В. Кубальський окреслив базові завдання дослідницько-пошукової роботи, актуальної для наукових робіт у сфері міжнародного права та міжнародної інформації. Секретар секції – асистент кафедри міжнародних відносин, суспільних комунікацій та регіональних студій О. Маєвська запросила до виступів та дискусійних обговорень усіх учасників засідання секції, на якій були представлені 13 наукових доповідей.
Особливу зацікавленість присутніх викликали доповіді, присвячені дослідженню технології VPN як засобу захисту інформації (О. Заєць), аналізу сутності та проявів комп’ютерної злочинності та визначення особливостей поведінки головних суб’єктів ведення війни у кіберпросторі (І. Зубкіна), обговоренню ролі консорціумів в Україні та світі (В. Беспалова). Жваву дискусію викликала доповідь на тему «Розвиток методів шифрування інформації: від історії до сучасності» (А. Пономаренко).
Серед актуальних питань міжнародного права інтерес аудиторії викликало визначення ролі міжнародного суду ООН у захисті прав людини (Б.Комінко), науковий аналіз використання принципу естопеля у міжнародній судовій практиці (О.Поліщук), обґрунтування поняття допустимості доказів у кримінальному провадженні (А. Палій) та ніші доповіді. Схвалення учасників конференції отримали доповіді англійською мовою (студенти D. Boiko, M. Nosova, N. Subbotina).
«Політ» ще раз привернув увагу студентів ННІМВ НАУ до дослідницької та пошукової роботи, що є ознакою професійної підготовки кожного сучасного фахівця.