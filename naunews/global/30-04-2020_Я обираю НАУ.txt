Заголовок: Я обираю НАУ
Дата: 30/04/2020
URL: https://nau.edu.ua/ua/news/2020/kopiya-berezen/ya-obirayu-nau.html
==================================================

У Національному авіаційному університеті відбувся День відкритих дверей у форматі онлайн на платформі ZOOM.
За традицією захід відкрив ректор Володимир Ісаєнко, який наголосив, що Національний авіаційний університет відкриває для абітурієнтів великі можливості отримати сучасну освіту за спеціальностями, які сьогодні користуються у світі найбільшим попитом.
Проректор з навчальної роботи Артур Гудманян зауважив, що пріоритетом в НАУ є забезпечення високої якості підготовки випускників  та окреслив перспективні можливості для майбутніх студентів.
Відповідальний секретар Приймальної комісії Кирило Ніколаєв та його заступники презентували Правила прийому до НАУ у 2020 році та особливості вступної кампанії 2020 року, проінформували про пріоритети навчання в університеті, перелік спеціальностей, можливість навчатися на кафедрі військової підготовки; особливості заочного та дистанційного навчання, паралельне навчання, перспективи працевлаштування.
Також учасники онлайн-зустрічі отримали відповіді на усі актуальні питання, що хвилюють сучасних абітурієнтів: вимоги до рівня освіти вступників, які бажають навчатися в НАУ; перелік спеціальностей, міжнародні програми й проєкти, прохідний бал та кількість місць державного замовлення, перелік ЗНО на відповідні спеціальності та коефіцієнт.
Сподіваємось, що цей День відкритих дверей допоміг зробити правильний подальший професійний крок у виборі майбутнього. І це – Національний авіаційний університет!