Заголовок: У НАУ пройшло свято малюнка «Мандрівка у майбутнє»
Дата: 01/06/2018
URL: https://nau.edu.ua/ua/news/1/6/u-nau-proyshlo-svyato-malyunka-mandrivka-u-maybutne.html
==================================================

31 травня на території НАУ пройшло незвичне свято малюнка, приурочене до Міжнародного дня захисту дітей. Запрошення для участі у святі крім дітей працівників університету отримали і 10 вихованців  дитячого дому «Вітчий дім». Вік учасників заходу – від 8 до 12 років.
Нагадаємо, що День захисту дітей був заснований у 1949 р. в Парижі рішенням сесії Ради
Міжнародної демократичної федерації жінок
. Уперше свято відзначався в
1950
році в 51 країні світу, а в Україні – у 1998 році.
«За нашим задумом – діти зроблять 20 малюнків (кожен чистий аркуш пронумерований), які потім будуть з’єднанні в один великий панорамний плакат. Надіюсь, що юні художники отримають задоволення від участі у колективній, творчій роботі», - розповіла напередодні конкурсу заступник директора з навчально-виховної роботи Навчально-наукового інституту аеропортів Світлана Тимкіна.
Малювали діти на великих аркушах ватману за темою «Мандрівка у майбутнє» використовуючи кольорову пастель. Юним художникам допомагали викладачі кафедри дизайну та інтер’єру Ганна Артеменко, Віталіна Калініченко, Еліна Обуховська, Марина Колядинцева, а також студенти з фахового напрямку архітектури та дизайну.
По закінченні роботи юні учасники конкурсу були нагороджені дипломом «За участь у святі малюнка: «Мандрівка в Майбутнє» за підписами директора Навчально-наукового інституту аеропортів О. Чемакіної та куратора проекту Г. Артеменко.
«У всіх наших інститутах активно проводяться заходи для творчого розвитку дітей. Ми виїжджаємо до будинків-сиротинців, допомагаємо діткам на різні свята. А також проводиться чимало заходів для творчого розвитку дітей за ініціативи активістів студентського самоврядування відповідних інститутів та факультетів», - розповіла наприкінці заходу проректор із економіки та господарської роботи НАУ Роза Вінецька.