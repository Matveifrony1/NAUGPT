Заголовок: Навчання фахівців авіабезпеки від інструкторів ІСАО
Дата: 21/05/2024
URL: https://nau.edu.ua/ua/news/2024/5/navchannya-fahivtsiv-aviabezpeki-vid-instruktoriv-isao.html
==================================================

З 13 по 17 травня
в Інституті ІСАО відбувся курс
««Підготовка фахівців, що займаються безпекою вантажів та пошти»
для персоналу служб авіаційної безпеки. Учасники курсу відповідають за розробку, реалізацію та контроль заходів із забезпечення безпеки авіаційних вантажів і пошти.
Десять модулів курсу були оновлені з метою
пов’язати знання Стандартів та Рекомендованої практики (SARPs) ІСАО із специфічними обов’язками персоналу в кожній організації.
Це необхідно для виконання національних зобов'язань щодо захисту авіавантажів та пошти від актів незаконного втручання відповідно до Додатку 17 та Керівництва з авіаційної безпеки (Doc 8973 Restricted).
Хоча вимоги до ефективності роботи такого спеціалізованого персоналу подібні в усьому світі, визнано, що
через унікальні особливості кожної країни
може знадобитися адаптація певних модулів для задоволення потреб у підготовці. Така гнучкість забезпечує актуальність матеріалу для цільової аудиторії слухачів.
Слухачами курсу стали
фахівці АТ «АНТОНОВ», які в ці непрості часи продовжують працювати та наближати Перемогу.
Інструкторки високо оцінили дисципліну
та компетентність учасників, подякували за успішну роботу та фахові дискусії під час курсу.