Заголовок: Шевченківські дні на Факультеті наземних споруд і аеродромів
Дата: 14/03/2024
URL: https://nau.edu.ua/ua/news/2024/3/shevchenkivski-dni-na-fakulteti-nazemnih-sporud-i-aerodromiv.html
==================================================

На кафедрі комп’ютерних технологій дизайну і графіки Факультету наземних споруд та аеродромів відбувся
онлайн-захід на тему «Шевченко серед нас»
.
Студенти першого курсу разом з наставниками академічних груп та викладачами кафедри
Поліною Зємцовою
,
Наталією Пилипенко
та
Юлією Кукош
долучились до заходу, присвяченого
210-й річниці
від дня народження Тараса Шевченка.
Щороку 9 та 10 березня в Україні відзначають Шевченківські дні.
Тарас Шевченко
— велетень духу, співець народної свободи, геній, перед яким схиляється світ.
На круглому столі
учасники представили
змістовні доповіді та презентації на тему «Шевченко серед нас», показавши як саме виглядав би Тарас Григорович Шевченко в сучасних реаліях: вони змінювали зачіски, одяг, показували сучасну техніку в руках письменника. Слухачі мали можливість проаналізувати неймовірний зв’язок його творчості із сьогоденням, зрозуміти його імперативи через століття.
Учасники засвідчили
, що Тарас Шевченко завжди буде з нами, надихаючи до боротьби за свободу та відстоювання національних цінностей.