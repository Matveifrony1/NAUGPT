Заголовок: Вебінар віце-президента з комерції  авіакомпанії «Міжнародні авіалінії України»  ФОМЕНКА Сергія Вікторовича  для студентів та викладачів ФТМЛ
Дата: 23/11/2020
URL: https://nau.edu.ua/ua/news/2020/listopad/vebinar-vitse-prezidenta-z-komertsii-aviakompanii-mizhnarodni-avialinii-ukraini-fomenka-sergiya-viktorovicha-dlya-studentiv-ta-vikladachiv-ftml.html
==================================================

20 листопада 2020 року
на Факультеті транспорту, менеджменту і логістики було проведено вебінар, організаторами якого виступили кафедра організації авіаційних перевезень та провідна авіакомпанія «Міжнародні авіалінії України». Спікером зустрічі був віце-президент з комерції авіакомпанії «Міжнародні авіалінії України»Фоменко Сергій Вікторович, який виступив з доповіддю на тему
«Шляхи реагування авіакомпаній в період пандемії»
.
Працівники й студентство факультету мали можливість дізнатися актуальну інформацію щодо розвитку української авіації в докризовий період та особливостей роботи авіакомпаній в період пандемії. Тема зустрічі викликала значне зацікавлення та знайшла активний відгук серед учасників вебінару.
Під час вебінару були обговорені такі аспекти, як:
розвиток української авіації до та після пандемії;
способи адаптації авіакомпаній в умовах припинення міжнародного авіасполучення;
переорієнтація пасажирських авіаперевізників на перевезення вантажів;
першочергові заходи антикризового управління авіакомпанією;
значення та способи інформаційного забезпечення в кризових умовах;
особливості комерційного планування в період відновлення польотів;
роль управління доходами та витратами в розробці антикризових сценаріїв;
тенденції подальшого розвитку світової авіації.
Наукова-педагогічний колектив кафедри організації авіаційних перевезень, студенти та гості зустрічі висловлюють подяку
Фоменку Сергію Вікторовичу,
колишньому випускнику кафедри,який вкотре люб’язно відгукнувся на запрошення та поділився з учасниками вебінару цікавою та корисною інформацією.