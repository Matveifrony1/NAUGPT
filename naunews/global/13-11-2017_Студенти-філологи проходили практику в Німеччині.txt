Заголовок: Студенти-філологи проходили практику в Німеччині
Дата: 13/11/2017
URL: https://nau.edu.ua/ua/news/2017/11/studenti-filologi-prohodili-praktiku-v-nimechchini.html
==================================================

Студентки 4 курсу спеціальності «Філологія» Навчально-наукового гуманітарного інституту Катерина Супрунець та Аліна Шемшук цього літа взяли участь у культурній програмі ZAV літня практика в Німеччині. Дівчата з другого курсу вивчають німецьку мову, тому обрали програму ZAV, яка надає можливість потрапити в німецькомовне середовище і поліпшити свої навички в розмовній мові. За відгуками студенток, ZAV – це унікальна можливість під час літніх канікул підвищити рівень німецької, познайомитися з чудовими людьми та побачити країну, мову якої вивчаєш. Студентки-філологи залишилися задоволеними умовами роботи, колегами, а, головне, дозвіллям та подорожами Німеччиною.