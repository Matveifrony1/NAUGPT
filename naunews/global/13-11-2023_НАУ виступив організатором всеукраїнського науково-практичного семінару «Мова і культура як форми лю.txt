Заголовок: НАУ виступив організатором всеукраїнського науково-практичного семінару «Мова і культура як форми людського буття і свідомості нації»
Дата: 13/11/2023
URL: https://nau.edu.ua/ua/news/2023/11/nau-vistupiv-organizatorom-vseukrainskogo-naukovo-praktichnogo-seminaru-mova-i-kultura-yak-formi-lyudskogo-buttya-i-svidomosti-natsii.html
==================================================

9 листопада 2023 року кафедра української мови та культури організувала Всеукраїнський науково-практичний семінар молодих науковців, аспірантів, здобувачів вищої освіти «Мова і культура як форми людського буття і свідомості нації». Географія семінару, що став традиційним, охопила університети Києва, Рівного, Сум, Полтави, Переяслава, Хмельницька, а саме: Національний університет біоресурсів і природокористування України, Державний університет інформаційно комунікаційних технологій, Рівненський державний гуманітарний університет, Сумський державний педагогічний університет імені А. С. Макаренка, Національний університет «Полтавська політехніка імені Юрія Кондратюка», Хмельницький національний університет.
Участь у заході взяли студенти Київського авіаційного фахового коледжу, Відокремлених структурних підрозділів «Коледж інженерії, управління та землевпорядкування НАУ» та «Рівненський економікономіко-технологічний фаховий коледж», учні Обласного наукового ліцею в м. Рівне, вихованці Рівненської малої академії наук учнівської молоді та Сумського територіального відділення МАН і, звичайно, здобувачі вищої освіти нашого Університету, які представили ФЛСК, ФНСА, ННІНО, АЕФ, ФТМЛ, ФАЕТ, ФЕБА.
У ході семінару досліджено актуальні лінгвістичні (мовні проблеми під час російсько-української війни, стан української мови в соціальних мережах, феномен української мови в полікультурному середовищі тощо) та культурологічні (Україна і росія – полярні ідентичності православної цивілізації, популяризація української культури через мистецтво у світі, національна культура як маркер української ідентичності тощо) питання, до яких небайдужою є сучасна молодь – інтелектуальна еліта нації.
Обговорюючи актуальні наукові проблеми, пов’язані з утвердженням української мови і культури у важкий час війни з російським агресором, ми вкотре переконалися, що Україна єдина від Заходу до Сходу!