Заголовок: Національний авіаційний університет підписав Меморандум про співпрацю з компанією Huawei
Дата: 22/02/2022
URL: https://nau.edu.ua/ua/news/2022/2/natsionalniy-aviatsiyniy-universitet-pidpisav-memorandum-pro-spivpratsyu-z-kompanieyu-huawei.html
==================================================

Відбулася зустріч першого проректора Національного авіаційного університету Рімвідаса Хращевського із заступником директора департаменту компанії Huawei Володимиром Білавкою.
На зустрічі також була присутньою декан Факультету кібербезпеки, комп’ютерної та програмної інженерії (ФККПІ) НАУ Катерина Нестеренко.
Huawei – провідний світовий постачальник інформаційно-комунікаційних рішень. Завдяки інноваційним розробкам, орієнтованим на потреби клієнтів, і розвиненій партнерській мережі компанія Huawei досягла високих результатів у розробці телекомунікаційних мереж, термінальних рішень і систем хмарних обчислень.
Сторонами було обговорено можливості залучення Національного авіаційного університету до участі у заходах компанії Huawei в напрямку інформаційних технологій.
Результатом зустрічі стало підписання між НАУ та Huawei Меморандуму про співпрацю, який передбачає низку спільних навчально-методичних та наукових заходів на університетському і міжнародному рівнях за участю студентів та викладачів факультету кібербезпеки, комп’ютерної та програмної інженерії Національного авіаційного університету та фахівців компанії.