Заголовок: Вітаємо Олександра Федотовича Аксьонова  з ювілеєм!
Дата: 15/10/2019
URL: https://nau.edu.ua/ua/news/2019/10/aksionov.html
==================================================

13 жовтня 2019 року виповнилося 90 років Олександру Федотовичу Аксьонову, доктору технічних наук, професору, члену-кореспонденту Національної академії наук України, фахівцю у галузі авіаційного матеріалознавства, тертя і зносу металів, засновнику напрямку авіаційної хіммотології.
Олександр Федотович закінчив Київський інститут цивільного повітряного флоту та пройшов шлях від асистента кафедри технічної експлуатації, начальника навчальної частини інституту, проректора інституту з навчальної роботи до ректора  Київського інституту інженерів цивільної авіації. На посаді заступника Міністра цивільної авіації СРСР з наукових питань і нової техніки брав участь у розробці, створенні і випробуванні літаків нового покоління (Ту-144, Іл-86, Іл-76, Ту-154, Як-42), авіаційних палив, мастил, спеціальних рідин.
Шановний Олександре Федотовичу!
Ваша самовіддача улюбленій справі, високий професіоналізм заслужили високої оцінки та поваги далеко за межами нашого університету. Ваші людяність, цілеспрямованість, відданість своїй справі гідні захоплення і поваги.
Бажаємо Вам життєвого довголіття, натхнення, зичимо міцного здоров'я, невичерпної енергії та бадьорості, щирої підтримки друзів і рідних, гармонії в усьому, що Вас оточує! Нехай кожен день буде наповнений корисними справами та теплом людських відносин, приносить бажану радість та задоволення!