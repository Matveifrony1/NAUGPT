Заголовок: Участь у ярмарку вакансій «Франція в Україні»
Дата: 18/05/2017
URL: https://nau.edu.ua/ua/news/2017/5/uchast-u-yarmarku-vakansiy-frantsiya-v-ukraini.html
==================================================

17 травня 2017 року викладачі кафедри економіки Навчально-наукового інституту економіки та менеджменту Катерина Сидоренко та Ірина Геєць взяли участь у ярмарку вакансій «Франція в Україні», що відбувся за підтримки таких французьких компаній, як «L’Occitane», «Beten International», «Sanofi», «Ukrsibbank», «FM logistic», «PSA group», «Euralis», «
Crédit Agricole
», «Renault», «
L'Oréal
», «Egis», «Jeantet», «CCI Franco Ukrainienne» тощо. Представники університету погодили умови стажування студентів кафедри з працівниками провідних французьких компаній, що працюють на ринку України. Особлива увага була приділена співпраці з консалтинговою та інжиніринговою компанією «Egis», що працює в сфері транспортної інфраструктури та реалізовувала в Україні ряд проектів з технічної допомоги у сприянні безпеці у сфері цивільної авіації та захисту авіаперевезень відповідно до міжнародних стандартів на транспортному коридорі Європа-Кавказ-Азія.