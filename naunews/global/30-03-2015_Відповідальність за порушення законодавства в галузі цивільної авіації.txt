Заголовок: Відповідальність за порушення законодавства в галузі цивільної авіації
Дата: 30/03/2015
URL: https://nau.edu.ua/ua/news/2015/3/vidpovidalnist-za-porushennya-zakonodavstva-v-galuzi-czivilnoi-aviaczii.html
==================================================

26 березня 2015 року для студентів 3 курсу Юридичного інституту головним спеціалістом відділу правового забезпечення Державної авіаційної служби України Оленою Миргородською проведено лекцію на тему: «Відповідальність за порушення законодавства в галузі цивільної авіації».
Студенти ознайомилися із видами юридичної відповідальності юридичних і фізичних осіб за протиправні діяння, діяльність яких пов’язана з використанням повітряного простору України, розробленням, виготовленням, ремонтом та експлуатацією авіаційної техніки, здійсненням господарської діяльності в галузі цивільної авіації, обслуговуванням повітряного руху, забезпеченням цивільної авіації тощо.
Олена Миргородська наголосила, що правники покликані виконувати  найважливішу суспільну місію – забезпечувати поступальний розвиток держави як інституції, де визнається і діє принцип верховенства права, а суспільство об’єднується і консолідується на основі демократичних цінностей.