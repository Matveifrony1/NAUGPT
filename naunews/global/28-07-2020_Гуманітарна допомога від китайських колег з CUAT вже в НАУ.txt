Заголовок: Гуманітарна допомога від китайських колег з CUAT вже в НАУ
Дата: 28/07/2020
URL: https://nau.edu.ua/ua/news/2020/lipen/gumanitarna-dopomoga-vid-kitayskih-koleg-z-cuat-vzhe-v-nau.html
==================================================

Університет отримав гуманітарну допомогу від наших колег з Китайсько-українського інституту аерокосмічних технологій (CUAT). Допомогу надіслано за підтримки Посольства України в Китайській Народній Республіці та Офісу Президента України.
На склад університету доставлено 198000 медичних захисних масок, 4800 медичних масок №95 та 250 безконтактних термометрів, що будуть розподілені серед структурних підрозділів університету для запобігання поширення СOVID-19 серед співробітників та студентів НАУ.
Частину гуманітарної допомоги також буде передано нашим колегам з Київського національного університету імені Тараса Шевченка, Національного технічного університету «Київський політехнічний інститут імені Ігоря Сікорського», Інституту електрозварювання імені Євгена Патона НАН України та Інституту технічної теплофізики НАН України.
Національний авіаційний університет висловлює свою повагу та вдячність колегам з Китайсько-українського інституту аерокосмічних технологій (CUAT), зокрема, директору CUAT і компанії «Golden Egg Science and Technology Co, LTD» Лі Люмену за надану гуманітарну допомогу.