Заголовок: Зустрічі представників НАУ із учнями міст Вишгорода та Борисполя
Дата: 23/10/2017
URL: https://nau.edu.ua/ua/news/2017/10/zustrichi-predstavnikiv-nau-iz-uchnyami-mist-vishgoroda-ta-borispolya.html
==================================================

19 та 20 жовтня 2017 року співробітники НАУ провели ряд профорієнтаційних заходів для старшокласників міст Вишгорода Борисполя. На запрошення Київського обласного центру зайнятості Навчально-науковий інститут неперервної освіти взяв активну участь в організації  «ярмарків професій», які проводили Вишгородський міський та Бориспільський міськрайонний центри зайнятості.
80 старшокласників із 3-х ЗНЗ м. Вишгорода та близько 300 учнів із 8-ми ЗНЗ м. Борисполя отримали можливість познайомитися із діяльністю Національного авіаційного університету. Співробітники НАУ докладно ознайомили присутніх з переліком спеціальностей, Умовами вступу до ВНЗ у 2018 р., освітніми програмами, матеріально-технічною базою, викладацьким складом, вартістю навчання, формами навчання, можливістю отримати другу вищу освіту, англомовним проектом, особливостями та перспективами навчання на підготовчому відділенні ННІНО та кафедрі військової підготовки. Старшокласників цікавили також проходження практики та перспективи подальшого працевлаштування. Присутні переглянули відеофільми про навчальні підрозділи НАУ, змістовні презентації профільних кафедр та отримали відповіді на всі запитання. Представляли університет на заходах НН ІНО, НН ГМІ, НН ІЕБ.
Адміністрація центрів зайнятості відзначила високий рівень профорієнтаційної роботи Національного авіаційного університету і його особливу роль у залученні кращих випускників ЗНЗ до здобуття вищої освіти.