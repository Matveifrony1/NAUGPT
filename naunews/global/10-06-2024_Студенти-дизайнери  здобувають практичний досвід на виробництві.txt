Заголовок: Студенти-дизайнери  здобувають практичний досвід на виробництві
Дата: 10/06/2024
URL: https://nau.edu.ua/ua/news/2024/6/studenti-dizayneri-zdobuvayut-praktichniy-dosvid-na-virobnitstvi.html
==================================================

27 травня розпочалася комп’ютерно-дизайнерська виробнича практика
для студентів третього курсу спеціальності 022 «Дизайн»  освітньо-професійної програми «Дизайн» Факультету наземних споруд і аеродромів. Студенти разом із гарантом ОПП «Дизайн» кандидаткою архітектури, доценткою кафедри комп’ютерних технологій дизайну і графіки
Лілією Гнатюк,
викладачами-керівниками практики кандидатом технічних наук, доцентом
Юрієм Холковським
та старшою викладачкою
Валентиною Садовою
з нетерпінням чекали можливості зустрітися наживо та провести незабутній час на базі практики.
Цього року кафедра
налагодила співпрацю з компанією «ВІЯР», яка надала свої навчальні та виробничі потужності
для проведення виробничої практики. Студенти відчули гостинність, долучилися до цінностей компанії та головне — побачили бажання ділитися досвідом і навчати.
Вітальне слово
та завершальну частину зустрічі провела
Ольга Мельничук
з відділу персоналу.
Вона розповіла про історію компанії,
її цінності, персонал та клієнтів, а також про потенціал роботодавця для студентів-дизайнерів. Студенти
мали змогу поспілкуватися з Катериною, випускницею НАУ,
яка пройшла шлях від менеджера до керівника відділу з роботи з іноземними клієнтами. Відбулася цікава дискусія та сесія запитань від студентів, найактивніші отримали подарунки.
Загальну презентацію,
знайомство з торговою маркою «Віяр» та її сервісами провела
Ольга Бебешко
— керівниця інтернет-маркетингу.
Андрій Чередник,
менеджер з роботи з дизайнерами
, завершив презентацію та провів екскурсію шоурумом.
Студенти отримали можливість не тільки дізнатися багато нового про матеріали для виготовлення меблів та численну фурнітуру, а й побачити та відчути різні матеріали та декори.
Екскурсію виробництвом провів Олександр Шкуренко,
продакт-менеджер основного виробництва. Наприкінці зустрічі студентів познайомили з
Анастасією Бурдою,
яка буде координувати практику. Бажаємо нашим студентам плідної практики!