Заголовок: Запрошуємо на найбільший освітянсько-виставковий захід в Україні!
Дата: 16/04/2018
URL: https://nau.edu.ua/ua/news/1/3/osvita-ta-kar’era-2018.html
==================================================

19–21 квітня 2018 року в м. Києві у приміщенні Центру ділового та культурного співробітництва «Український дім» (м. Київ, вул. Хрещатик, 2) відбудуться:
щорічна Міжнародна спеціалізована виставка «Освіта та кар’єра-2018»:
виставка закордонних навчальних закладів «Освіта за кордоном»:
виставка «Навчання у Польщі».
На виставки запрошуються старшокласники, абітурієнти та їхні батьки, студенти та представники педагогічної громадськості. Нині це найбільший освітянсько-виставковий захід в Україні, що присвячений вищій вітчизняній освіті та освіті за кордоном, який надає змогу всім бажаючим отримати вичерпну інформацію безпосередньо від представників ВНЗ. На виставках будуть представлені понад 70 вітчизняних та закордонних вишів, серед них –
Національний авіаційний університет.
Крім індивідуальних консультацій і особистих профорієнтаційних та науково-творчих зустрічей, відвідувачі матимуть можливість стати учасниками або слухачами тематичних семінарів та презентацій, які проведуть представники вітчизняних та закордонних освітніх концернів, коледжів, підготовчих програм і університетів.
Виставка працюватиме за графіком:
19–20 квітня 2018 р. 11.00 - 18.00
21 квітня 2018 р. 11.00 - 17.00.
Вхід вільний.
Докладна інформація про роботу виставки, а також щодо участі у семінарах та конференціях на сайті:
http://www.osvitainfo.com.ua
Запрошуємо всіх бажаючих!