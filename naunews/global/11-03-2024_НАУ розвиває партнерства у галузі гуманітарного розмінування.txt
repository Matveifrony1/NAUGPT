Заголовок: НАУ розвиває партнерства у галузі гуманітарного розмінування
Дата: 11/03/2024
URL: https://nau.edu.ua/ua/news/2024/3/nau-rozvivae-partnerstva-u-galuzi-gumanitarnogo-rozminuvannya.html
==================================================

Представники університету відвідали український офіс
HALO Trust
, провідного міжнародного оператора гуманітарного розмінування, щоб обговорити співпрацю та ознайомитися з місцевою R&D лабораторією.
HALO Trust може проводити
стажування для студентів НАУ, надавати доступ до ресурсів та лабораторії для проведення курсових чи дипломних досліджень. Також спеціалісти HALO Trust запрошені до менторства студентських команд у майбутньому R&D центрі гуманітарного розмінування в НАУ.
Перспективним розвитком співпраці між університетом та оператором гуманітарного розмінування є
впровадження дуальної освіти
, коли теоретична частина навчання відбувається в університеті, а практична — на потужностях партнерської організації.
Національний авіаційний університет представляли
Ксенія Семенова
, в.о. проректорки з наукової роботи та інноваційного розвитку,
Роман Одарченко
, в.о. декана Факультету аеронавігації, електроніки та телекомунікацій та
Проєктний офіс НАУ
. Від HALO Ukraine у перемовинах брав участь
Селім Йохан Джаліл Гранквіст-Ахмед
, R&D менеджер.
Розвиток технологій гуманітарного розмінування є частиною ширшого курсу на створення провідного
defence tech
університету в Україні. Раніше в НАУ відбувся круглий стіл
«Університет в процесах mine action. Виклики та перспективи»
, що зібрав провідних гравців галузі для обговорення потреб і можливостей, які відкриваються у співпраці з університетом.