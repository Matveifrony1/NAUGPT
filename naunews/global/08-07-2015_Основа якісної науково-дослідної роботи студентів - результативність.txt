Заголовок: Основа якісної науково-дослідної роботи студентів - результативність
Дата: 08/07/2015
URL: https://nau.edu.ua/ua/news/2015/7/osnova-yakisnoi-naukovo-doslidnoi-roboti-studentiv-rezultativnist.html
==================================================

У Юридичному інституті підбито підсумки роботи студентських наукових гуртків і визначено призерів. Цьогоріч лаври переможця отримав гурток «Актуальні проблеми кримінального права» (наукові керівники: к.ю.н., доцент Інна Рощина та к.ю.н., доцент Сергій Багіров).
Досвідчені науковці об’єднали навколо себе здібну до наукових досліджень молодь з метою підвищення якості підготовки фахівців у сфері кримінального права та зміцнення наукового потенціалу ЮІ.
Пріоритетом роботи гуртка є організація та виконання студентських наукових досліджень. Приємно, що його учасники мають ряд публікацій як у фахових виданнях, так і в матеріалах Всеукраїнських та Міжнародних конференцій, є призерами престижних наукових конкурсів, переможцями правових турнірів та учасниками олімпіад.
Під час нагородження переможців на засіданні вченої ради інституту директор ЮІ Ірина Сопілко відзначила, що активна робота у гуртку формує у студентів-юристів інтерес до наукової творчості, навчає методиці та способам самостійного вирішення практичних завдань у різних галузях права, розвиває вміння зосереджуватись на  реальних проблемах юридичної практики.
Щиро вітаємо переможців і сподіваємось на подальші наукові звершення!