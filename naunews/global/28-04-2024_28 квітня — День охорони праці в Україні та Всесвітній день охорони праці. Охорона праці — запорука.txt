Заголовок: 28 квітня — День охорони праці в Україні та Всесвітній день охорони праці. Охорона праці — запорука життя!
Дата: 28/04/2024
URL: https://nau.edu.ua/ua/news/2024/4/28-kvitnya-—-den-ohoroni-pratsi-v-ukraini-ta-vsesvitniy-den-ohoroni-pratsi-ohorona-pratsi-—-zaporuka-zhittya.html
==================================================

Кожного року,
28 квітня
, в Україні відзначають День охорони праці який збігається зі Всесвітнім днем охорони праці. Цей день став символом міжнародної солідарності у питаннях безпеки праці, нагадуванням про необхідність створення безпечних та здорових умов для всіх працівників.
Щороку Міжнародна організація праці (МОП) обирає тему або девіз Всесвітнього дня охорони праці.
У 2024 році це
—
«Вплив зміни клімату на безпеку та гігієну праці».
Професійні ризики, які зумовлені зміною клімату, стають особливо небезпечними для працівників. Збільшення температурних режимів, підвищення рівня забруднення повітря, екстремальні погодні явища та інші чинники можуть створити небезпечні умови для праці. У таких умовах запобігання нещасним випадкам на робочому місці стає завданням першочергового значення.
Україна, перебуваючи у стані війни, зіштовхується з додатковими викликами у сфері безпеки праці. Війна стала суттєвим чинником, який змінює «клімат» на робочих місцях та збільшує ризики виникнення промислових аварій та небезпечних ситуацій. Тому
дотримання вимог безпеки праці
є вкрай важливим завданням. Тож ми закликаємо всіх учасників трудового процесу не зупинятися на досягнутому та працювати над постійним поліпшенням умов праці, вдосконаленням систем безпеки праці, а також заохочуємо до впровадження інноваційних підходів, що можуть забезпечити більшу безпеку робочих місць.
Нехай цей Всесвітній день безпеки та здоров’я на роботі стане точкою відліку для посилення зусиль з виконання нашої спільної місії — зробити робочі місця безпечними для всіх та кожного. Наше спільне майбутнє в наших руках!
З повагою адміністрація та відділ охорони праці.