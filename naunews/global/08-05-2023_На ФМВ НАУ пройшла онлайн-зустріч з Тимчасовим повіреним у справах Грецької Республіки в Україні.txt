Заголовок: На ФМВ НАУ пройшла онлайн-зустріч з Тимчасовим повіреним у справах Грецької Республіки в Україні
Дата: 08/05/2023
URL: https://nau.edu.ua/ua/news/2023/5/na-fmv-nau-proyshla-onlayn-zustrich-z-timchasovim-povirenim-u-spravah-gretskoi-respubliki-v-ukraini.html
==================================================

На Факультеті міжнародних відносин відбулась онлайн-зустріч з Тимчасовим повіреним у справах Грецької Республіки в Україні Манолісом Андрулакісом.
Декан Юрій Волошин представив спікера, зазначивши, що він працював Генеральним консулом Греції в Маріуполі, а з 2022 року є Тимчасовим повіреним у справах Греції в Україні.
Маноліс Андрулакіс прочитав для студентів і викладачів лекцію «Ретроспектива розвитку грецько-українських відносин та особливості стратегічних комунікацій МЗС Греції з громадськістю». Він зокрема, наголосив. що публічна дипломатія є важливою частиною стратегічних комунікацій держави та зазначив, що наразі його головна задача інформувати свою країну про події в Україні. «Перебуваючи в Києві, я надаю своєму міністерству об’єктивну інформацію про те що відбувається в Україні та якої допомоги потребують українці».
Він розповів про свій досвід перебування в окупації в Маріуполі, про допомогу грецькій діаспорі, яка проживала у Маріуполі, та грекам, які лишилися на окупованих територіях. Також він розказав як змінювалось ставлення греків до росії та України від початку російської збройної агресії проти України, що розпочалася 2014 року, про російські наративи та важливість боротьби з дезінформацією.
Доповідач відповів на велику кількість запитань від студентів факультету, що стосувались допомоги Греції з постачанням зброї України, відносин Греції та України з Європейським Союзом та інтеграції України до європейських структур, співпраці між Грецією та Україною в майбутньому, вивчення грецької мови на факультеті; перспективи роботи у міжнародних організаціях та компаніях та дав поради студентам на їхньому шляху у сфері міжнародних відносин.