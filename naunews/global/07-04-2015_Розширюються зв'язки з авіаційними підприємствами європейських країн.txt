Заголовок: Розширюються зв'язки з авіаційними підприємствами європейських країн
Дата: 07/04/2015
URL: https://nau.edu.ua/ua/news/2015/4/rozshiryuyutsya-zvyazki-z-aviaczijnimi-pidpriemstvami-evropejskix-krain.html
==================================================

16-27 березня 2015 року на базі підприємства «Аеропорт Рієка» LTD (Республіка Хорватія) сертифікований інструктор Інституту ІКАО (доцент кафедри машинознавства) А. Крижанівський провів курс ASTP/BASIC для персоналу служби авіаційної безпеки. У курсі взяли участь генеральний директор підприємства «Аеропорт Рієка», заступник генерального директора з виконання польотів та інші. За словами нашого фахівця, всі слухачі брали активну участь в обговоренні теоретичного матеріалу. Особливий інтерес викликали практичні заняття з контролю за безпекою транспортних засобів, персоналом та багажом, які проводилися з метою удосконалення практичних навичок, необхідних для інспектора служби авіаційної безпеки.
Усі слухачі успішно склали передбачені програмою поточні тести та заключний екзамен і отримали сертифікати міжнародного зразка.