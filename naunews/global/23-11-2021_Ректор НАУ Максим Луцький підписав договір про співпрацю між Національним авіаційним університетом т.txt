Заголовок: Ректор НАУ Максим Луцький підписав договір про співпрацю між Національним авіаційним університетом та Ташкентським державним транспортним університетом
Дата: 23/11/2021
URL: https://nau.edu.ua/ua/news/2021/11/rektor-nau-maksim-lutskiy-pidpisav-dogovir-pro-spivpratsyu-mizh-natsionalnim-aviatsiynim-universitetom-ta-tashkentskim-derzhavnim-transportnim-universitetom.html
==================================================

Ректор НАУ Максим Луцький у складі делегації МОН взяв участь у 1-му Форумі ректорів українських та узбецьких університетів на базі Ташкентського державного транспортного університету.
Проведення першого такого форуму є новим етапом у розвитку двосторонньої співпраці у сфері вищої освіти між Україною та Республікою Узбекистан.
Ректори українських закладів вищої освіти презентували діяльності та основні здобутки своїх університетів.
Одним з результатів зустрічі стало підписання договору про співпрацю в освітній, науково-технічній та інноваційній діяльності, а також забезпечення розвитку системи партнерства між
«Ташкентським державним транспортним університетом» в особі ректора Абдурахманова Оділа Каландаровича та «Національного авіаційного університету» в особі ректора Луцького Максима Георгійовича.
Метою договору є організація:
- академічного обміну;
- спільних зустрічей та обговорень;
- обміну інформацією, що стосується галузі співробітництва, за винятком конфіденційності;
- обміну фахівцями в рамках дослідницьких та наукових програм з метою підвищення їхньої кваліфікації;
- підготовка кадрів найвищої наукової кваліфікації;
- взаємна участь у конференціях, семінарах, симпозіумах, виставках та інших формах презентації результатів спільної діяльності.