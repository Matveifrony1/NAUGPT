Заголовок: На Факультеті архітектури, будівництва та дизайну НАУ відбулося засідання секцій конференції «Політ. Сучасні проблеми науки»
Дата: 06/05/2022
URL: https://nau.edu.ua/ua/news/2022/5/na-fakulteti-arhitekturi-budivnitstva-ta-dizaynu-nau-vidbulosya-zasidannya-sektsiy-konferentsii-polit-suchasni-problemi-nauki.html
==================================================

3-5 травня, в рамках ХХІІ Міжнародної науково-практичної конференції здобувачів вищої освіти і молодих учених «Політ. Сучасні проблеми науки», на Факультеті архітектури, будівництва та дизайну (ФАБД) Національного авіаційного університету відбулися засідання напряму «Архітектура, будівництво та дизайн».
Було проведено засідання у секціях:
- дизайн архітектурного середовища та просторове планування;
- міське, промислове, цивільне та транспортне будівництво;
- дизайн: 3D і 2D простір;
- технічна естетика, дизайн та геометричне моделювання.
У роботі секцій взяли участь представники:
- Київського національного університету будівництва та архітектури;
- Національної академії образотворчого мистецтва і архітектури;
- Київського міжнародного університету;
- Одеської державної академії будівництва та архітектури;
- Фахового коледжу «Універсум» Київського університету імені Бориса Грінченка (м. Київ);
- Державного навчального закладу «Центр професійної освіти інформаційних технологій, поліграфії та дизайну міста Києва»;
- Аерокосмічного факультету, кафедри військової підготовки та ФАБД НАУ.
У 102 доповідях конференції оприлюднені результати розв’язання містобудівних завдань, зокрема, для при аеродромних територій та акваторій аеропортів. А також:
- концептуальні рішення житлових, громадських, промислових будівель та об’єктів транспортної інфраструктури, складових аеровокзальних та аеродромних комплексів;
- впровадження енергоефективних рішень та технологій;
- використання прийомів екодизайну та біодизайну в інтер’єрах приміщень різного призначення;
- результати розв’язання складних задач, зокрема, програмування (web-контент сайтів та інтерфейсів, moyion desing, game-дизайн);
- можливі шляхи популяризації української культури через артбуки, культурно-історичний брендінг аеропортів країни;
- основні рішення конкурсних робіт здобувачів, зокрема, учасників Національного архітектурного конкурсу STEEL FREEDOM’2021, архітектурного студентського конкурсу Saint-Gobain’2022, Всеукраїнського конкурсу студентських наукових робіт 2021/2022 н. р. тощо.
Особлива увага була приділена пошуку шляхів та рішень відновлення об’єктів житлово-цивільного, виробничого призначення, транспортної інфраструктури, зруйнованих під час воєнних дій на території України; відтворенню соціальних ландшафтів; створенню тимчасового житла з модульних елементів і зі списаних літаків; утилізації будівельних відходів і матеріалів.
За результатами роботи конференції були визначені суспільно важливі завдання, до реалізації яких можуть бути залучені здобувачі та молоді вчені.
З програмою роботи секцій напряму «Архітектура. Будівництво. Дизайн» можна ознайомитись за
посиланням
.