Заголовок: Відбулася Міжнародна науково-практична конференція "Проблеми організації авіаційних, мультимодальних перевезень та застосування авіації в галузях економіки"
Дата: 30/11/2020
URL: https://nau.edu.ua/ua/news/2019/3/vidbulasya-mizhnarodna-naukovo-praktichna-konferentsiya-problemi-organizatsii-aviatsiynih-multimodalnih-perevezen-ta-zastosuvannya-aviatsii-v-galuzyah-ekonomiki.html
==================================================

27 листопада 2020 року на базі кафедри Організації авіаційних перевезень Факультету транспорту, менеджменту і логістики відбулася  Міжнародна науково-практична конференція «Проблеми організації авіаційних, мультимодальних перевезень та застосування авіації в галузях економіки».
Вступне слово виголосили голова організаційного комітету, завідувач кафедри організації авіаційних перевезень, д.т.н., с.н.с. Шевчук Д.О. та завідувач кафедри організації авіаційних робіт і послуг, д.е.н., проф. Разумова  К.М.
Метою зустрічі  була необхідність обговорення проблем організації авіаційних, мультимодальних перевезень та застосування авіації в галузях економіки, особливо під час пандемії COVID-19. До активного діалогу в галузі авіації були залучені експерти авіакомпаній, відомств, дослідники, студенти, аспіранти та молоді вчені.
Особливо цікаві дослідження представили у своїх доповідях:
-  провідний лектор в галузі авіації Технологічного Університету Дубліна, Ірландія (Technological University of Dublin, Ireland) Ейдан Руні (доповідь підготована разом з к.т.н., доц., доц. кафедри ОАП Іванніковою В.Ю.);
- к.е.н., доцент, інструктор інституту ІCАО, заступник директора інституту міжнародного співробітництва та освіти НАУ, доцент кафедри логістики ФТМЛ Бугайко Д.О. (доповідь підготована разом з к.т.н., доц., професором кафедри ОАП Антоновою А.О. та д.е.н., с.н.с., головним науковим співробітником Інституту економіки промисловості Національної академії наук України Харазішвілі Ю. М.);
- д.е.н., доцент, професор кафедри ОАРП Янчук М.Б.;
- сертифікований IATA експерт з продажу авіаційних перевезень, старший викладач кафедри організації авіаційних перевезень ФТМЛ Гебрич О.О.
Успішній роботі конференції кафедра особливо завдячує  к.е.н., доц., доц. кафедри ОАП Шевченко Ю. В., під керівництвом якої студентами було підготовано 8 доповідей, 5 з яких англійською мовою.
Кафедра ОАП дякує всіх учасників за активну співпрацю та бажає успіхів у подальших наукових дослідженнях.