Заголовок: Представники Юридичного факультету НАУ взяли участь у міжнародному онлайн-воркшопі «Global Legal Skills Virtual Workshop 3»
Дата: 02/09/2022
URL: https://nau.edu.ua/ua/news/2022/9/predstavniki-yuridichnogo-fakultetu-nau-vzyali-uchast-u-mizhnarodnomu-onlayn-vorkshopi-global-legal-skills-virtual-workshop-3.html
==================================================

26 серпня викладач англомовного проєкту Юридичного факультету (ЮФ) Національного авіаційного університету, доцент кафедри цивільного права і процесу Валерія Філінович взяла участь у міжнародному онлайн воркшопі «Global Legal Skills Virtual Workshop 3».
Організаторами заходу виступили Global Legal Skills Conference Series у співпраці із Асоціацією американських юридичних шкіл з порівняльного права та американським відділенням Комітету з вивчення міжнародного права Асоціації міжнародного права.
Воркшоп був присвячений поточним результатам серії віртуальних семінарів GLS щодо налагодження контактів між людьми для покращення викладання юридичних навичок в українських юридичних школах.
Учасники представили та обговорили успішні кейси побудови інституційного партнерства між міжнародними та українськими університетами й можливості встановлення даного виду партнерства між юридичними школами на національному та міжнародному рівнях.
По завершенню пленарного засідання науковці взяли участь у дискусійних групах, присвячених наступним тематикам:
- побудова інституційного партнерства: хороші практики, що можна і чого не можна робити;
- використання юридичної бібліотеки Конгресу для правових досліджень;
- вивчення можливостей запровадження курсу порівняльного права щодо сексуальної орієнтації в українських юридичних школах.
Дані заходи є важливими не тільки для налагодження міжнародних контактів серед науковців, але й для обміну досвідом та навичками викладання правових дисциплін на юридичних факультетах та в правових школах.