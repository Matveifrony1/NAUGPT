Заголовок: Утилізація відпрацьованих джерел живлення
Дата: 25/05/2015
URL: https://nau.edu.ua/ua/news/2015/5/utilizacziya-vidpraczovanix-dzherel-zhivlennya.html
==================================================

Розпочинаючи будь-яку справу, хочеться довести її до кінця, або впевнитись у тому, що справу передано в надійні руки, якщо мова йде про велику та складну роботу. Рік тому на кафедрі екології Інституту екологічної безпеки стартував екологічний проект «
Здай батарейку – врятуй навколишнє середовище
»
, який було започатковано в рамках Національної програми Міністерства екології та природних ресурсів України зі збору та утилізації відпрацьованих елементів живлення під назвою «Викидай правильно!».
Готуючись до реалізації проекту, студенти та співробітники свідомо відмовилися від посередників і обрали пряме співробітництво з державним підприємством «Аргентум» (м.Львів) - єдиним українським підприємством, яке займається утилізацією хімічних джерел струму. Перші результати не змусили на себе чекати.