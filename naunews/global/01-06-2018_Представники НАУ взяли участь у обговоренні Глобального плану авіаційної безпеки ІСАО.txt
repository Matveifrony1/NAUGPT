Заголовок: Представники НАУ взяли участь у обговоренні Глобального плану авіаційної безпеки ІСАО
Дата: 01/06/2018
URL: https://nau.edu.ua/ua/news/1/6/predstavniki-nau-vzyali-uchast-u-obgovorenni-globalnogo-planu-aviatsiynoi-bezpeki-isao.html
==================================================

Делегація Національного авіаційного університету взяла участь у Регіональній Конференції авіаційної безпеки щодо вирішення спільних проблем шляхом впровадження Глобального плану авіаційної безпеки (GASeP), що пройшла 29-31 травня у Лісабоні (Португалія).
Наш виш на цьому поважному міжнародному заході представили ректор НАУ В.Ісаєнко та заступник начальника відділу міжнародних зв’язків О. Іванов.
У роботі конференції брали участь представники країн-учасниць ІСАО, а також крупних авіакомпаній, підприємств  авіаційної галузі, навчальних закладів відповідного профілю.
У межах конференції відбулись робочі зустрічі ректора НАУ з Генеральним секретарем ІСАО Фан Лю, регіональним директором Європейського та Північноатлантичного офісів ІКАО Луішем Фонсека ді Алмейда, з офіцером безпеки Європейського/Північно-атлантичного бюро ICAO Корнелією Людорф.
У результаті переговорів сторони визначилися з основними напрямками співпраці НАУ з Штаб-Квартирою та Північно-атлантичним бюро ICAO. Крім того,  Національний авіаційний університет отримав запрошення до участі у наступних заходах ІСАО.
Довідково
.
Global Aviation Security Plan (GASeP) -  ініціатива ІСАО, яка має на меті  об'єднання міжнародної спільноти щодо підвищення рівня авіаційної безпеки, стимулювання дій людства у цьому напрямку; вирішення потреб держав та промисловості через комплекс узгоджених на міжнародному рівні пріоритетних дій, завдань та цілей.