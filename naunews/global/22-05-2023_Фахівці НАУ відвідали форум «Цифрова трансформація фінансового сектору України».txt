Заголовок: Фахівці НАУ відвідали форум «Цифрова трансформація фінансового сектору України»
Дата: 22/05/2023
URL: https://nau.edu.ua/ua/news/2023/5/fahivtsi-nau-vidvidali-forum-czifrova-transformatsiya-finansovogo-sektoru-ukraini.html
==================================================

17 травня 2023 року науково-педагогічні працівники кафедри економіки повітряного транспорту Альона Ковальчук та Наталія Сафонік у якості слухачів відвідали науково-практичний бізнес-форум «Цифрова трансформація фінансового сектору України».
Форум відбувся у змішаному форматі на базі Факультету фінансів та цифрових технологій Державного податкового університету за підтримки Міністерства фінансів України і Міністерства цифрової трансформації.
У ході панельних дискусій було обговорено особливості цифрової освіти як складової фінансової інклюзії та розвитку цифрової економіки в державі, питання оподаткування віртуальних активів, сучасні фінтех тенденції, локально-глобальні підходи до фінансування відбудови України з точки зору цифрового аспекту.
Висловлюємо щиру вдячність організаторам форуму за можливість отримати нові знання та удосконалити свої професійні компетентності !