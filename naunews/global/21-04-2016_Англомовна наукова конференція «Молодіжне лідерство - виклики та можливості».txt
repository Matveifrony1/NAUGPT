Заголовок: Англомовна наукова конференція «Молодіжне лідерство - виклики та можливості»
Дата: 21/04/2016
URL: https://nau.edu.ua/ua/news/2016/4/anglomovna-naukova-konferencziya-molodizhne-liderstvo-vikliki-ta-mozhlivosti.html
==================================================

19 квітня 2016 року кафедра іноземних мов Навчально-наукового інституту Міжнародних відносин провела щорічну студентську англомовну наукову конференцію «Youth Leadership-challenges and opportunities» – «Молодіжне лідерство-виклики та можливості».
Конференція відбулась у форматі круглого столу за участю Голови Національної молодіжної ради України (НМРУ) Андрія Колобова. Він ознайомив студентів з напрямками та принципами діяльності НМРУ. Студенти обмінялись досвідом та думками щодо ролі молодих лідерів у сучасному суспільстві.
Інтерактивна дискусія надала можливість учасникам ближче познайомитись зі студентами нашого інституту, які займаються волонтерськими проектами на національному та міжнародному рівні.
Учасники круглого столу дійшли висновку, що молодіжне лідерство сприяє не тільки особистісному зростанню, а й позитивному розвиткові країни в цілому.
З доповідями виступили 28 студентів ННІМВ. Доповіді будуть опубліковані у збірнику.