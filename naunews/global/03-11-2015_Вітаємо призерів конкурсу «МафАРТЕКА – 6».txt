Заголовок: Вітаємо призерів конкурсу «МафАРТЕКА – 6»
Дата: 03/11/2015
URL: https://nau.edu.ua/ua/news/2015/11/vitaemo-prizeriv-konkursu-mafarteka-–-6.html
==================================================

28–31 жовтня 2015 року у рамках Культурного соціального проекту «КОД» (Культура, Освіта, Духовність) був проведений Національний конкурс академічного малюнку та Республіканський конкурс студентів архітектурних та дизайнерських шкіл України «МафАРТЕКА–6» ім. О.Плеханова за участю Міністерства освіти і науки України, Української академії архітектури, Національної спілки архітекторів України, Департаменту культури КМДА, КНУБА, НАУ, НАОМА.
Метою проекту КОД є підтримка талановитої молоді України заради підвищення інтелектуально-культурного рівня та розвитку людини нового часу у світлі подій Революції Гідності, піднесення авторитету національної культури та її інтеграція в українське суспільство. У програмі проекту: конкурси молодих композиторів, художників, архітекторів, творчі зустрічі з літераторами, показ нової колекції знаних ювелірних митців.
У конкурсі взяли участь 83 студенти різних архітектурних шкіл України, які були об’єднані у 25 творчих робочих груп. Від Навчально-наукового інституту Аеропортів НАУ у конкурсі взяли участь студенти-архітектори 5 курсу Валентина БОНДАРЕНКО, Анастасія КАПЛІНА, Катерина ЯКОВЕЦЬ.
Урочисте підбиття підсумків проекту КОД відбулося 31 жовтня 2015 року у Будинку Архітектора (м. Київ, вул. Бориса Грінченка, 7). Зокрема були проведені публічний захист клаузур (концептуальні проекти формату 2хА0), виконаних учасниками конкурсу, Четвертий міжнародний музичний конкурс молодих композиторів ім. І. Карабиця; перегляд документального фільму режисера Володимира Муржі «Іван Карабиць».
Творча група студентів ННІАП НАУ у конкурсі «МафАРТЕКА–6» посіла почесне ІІІ призове місце з грошовим призом від Голови спілки архітекторів України і була відзначена Дипломи учасників конкурсу.