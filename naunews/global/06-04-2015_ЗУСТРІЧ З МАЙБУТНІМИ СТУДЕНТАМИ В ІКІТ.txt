Заголовок: ЗУСТРІЧ З МАЙБУТНІМИ СТУДЕНТАМИ В ІКІТ
Дата: 06/04/2015
URL: https://nau.edu.ua/ua/news/2015/4/zustrich-z-majbutnimi-studentami-v-ikit.html
==================================================

4 квітня 2015 р. в Інституті комп’ютерних інформаційних технологій відбувся профорієнтаційний захід «День відкритих дверей ІКІТ», який відвідали понад сто майбутніх абітурієнтів.
Зустріч зі старшокласниками проходила у два етапи. Спочатку в холі 1 корпусу НАУ відбулася презентація освітніх напрямків підготовки фахівців ІКІТ, під час якої  з учнями спілкувалися науково-педагогічні працівники та студенти ІКІТ. А після цього школярі у супроводі студентів рушили на зустрічі з керівництвом Інституту.
Зібрання щиро привітав директор ІКІТ професор Олександр Юдін. Докладну інформацію щодо особливостей навчання за найсучаснішими ІТ напрямами присутні отримали від завідувачів випускових кафедр та провідних викладачів інституту.
Зичимо старшокласникам відмінних результатів ЗНО та очікуємо на майбутніх студентів в ІКІТ НАУ!