Заголовок: 20 березня  відбудуться довибори докторанта до складу Вченої ради НАУ
Дата: 13/03/2018
URL: https://nau.edu.ua/ua/news/1/3/20-bereznya-vidbudutsya-dovibori-doktoranta-do-skladu-vchenoi-radi-nau.html
==================================================

13 березня 2018 року відбулося засідання Центральної виборчої комісії з виборів представників аспірантів і докторантів до складу Вченої ради НАУ.
У засіданні взяли участь голова комісії Тетяна Панівко, секретар комісії Андрій Темніков та член комісії Іван Феденко.
У зв’язку з завершенням перебування в докторантурі С.В. Казмірчук було виключено зі складу Вченої ради НАУ (Наказ №087/од від 21.02.2018) та Конференції трудового колективу НАУ.
Відповідно до Положення «Про порядок обрання виборних представників із числа аспірантів та докторантів до складу Вченої ради та делегатів на Конференцію трудового колективу Національного авіаційного університету» та для забезпечення представлення докторантів у Вченій раді НАУ та на Конференції трудового колективу НАУ, ЦВК оголошує довибори докторанта до складу Вченої ради НАУ та делегата на Конференцію трудового колективу НАУ.
Вибори відбудуться 20 березня 2018 року у холі 1 корпусу з 10.00 до 16.00. Голосувати можуть аспіранти та докторанти НАУ незалежно від форми навчання.
Усі докторанти, які бажають балотуватися до складу Вченої ради та в якості делегатів на Конференцію трудового колективу Національного авіаційного університету, з 13  по 16 березня 2018 року можуть подати необхідний пакет документів (особиста заява на ім'я голови ЦВК для участі у виборах до Вченої ради НАУ та до Конференції трудового колективу НАУ, автобіографія, концепція діяльності та представлення кандидатом інтересів докторантів у роботі Вченої ради НАУ) на електронну адресу ysa.nau@gmail.com