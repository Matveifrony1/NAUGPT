Заголовок: Викладачі НАУ перебувають на стажуванні в Європейській організації публічного права
Дата: 04/07/2022
URL: https://nau.edu.ua/ua/news/2022/7/vikladachi-nau-perebuvayut-na-stazhuvanni-v-evropeyskiy-organizatsii-publichnogo-prava.html
==================================================

В рамках підписаної раніше Угоди про співробітництво між Національним авіаційним університетом та Європейською організацією публічного права (EPLO), викладачі кафедри міжнародного права та порівняльного правознавства Факультету міжнародних відносин (ФМВ) НАУ Дар'я Кібець-Пашутіна та Марина Головатенко проходять стажування в EPLO (Афіни, Греція).
Фахівці ФМВ НАУ взяли участь у проєкті EPLO «Війна в Україні та гуманітарна криза у Європі». За результатами науково-дослідної роботи проєкту готуються до публікації матеріали про сучасні проблеми захисту прав людини у воєнний час у періодичному виданні організації «Central and Eastern Legal Studies».
Європейська організація публічного права – авторитетна міжнародна організація, якій надано статус спостерігача в Генеральній Асамблеї ООН, Всесвітній організації інтелектуальної власності, Європейській комісії у сфері регулювання публічно-правових відносин, Міжнародній організації праці та Міжнародній організації з міграції. Також EPLO консультує ПАРЄ, Венеціанську комісію, Європейський Суд з прав людини.
Стажування в такій організації забезпечить покращення методики підготовки майбутніх юристів на факультеті та допоможе вдосконалити проведення досліджень у сфері права з урахуванням принципів і стандартів Європейського Союзу.