Заголовок: Дослідження тюркського світу
Дата: 10/05/2017
URL: https://nau.edu.ua/ua/news/2017/5/doslidzhennya-tyurkskogo-svitu.html
==================================================

26-28 квітня 2017 року викладач кафедри української мови та культури Навчально-наукового гуманітарного інституту Н. Сенчило взяла участь у роботі ІV Міжнародного симпозіуму «Дослідження тюркського світу». Він проходив в університеті ім. Омера Халісдеміра (м. Ніґде, Турецька Республіка). Окрім цього університету, співорганізаторами симпозіуму були Казахський державний жіночий педагогічний університет (Казахстан) та Бакинський євразійський університет (Азербайджан). Завдяки угоді між цими навчальними закладами реалізується ідея щорічного проведення масштабного заходу в іншій тюркомовній країні. В конференції взяли участь науковці різних гуманітарних напрямів: історики, літературознавці, мовознавці, мистецтвознавці, які вивчають питання з тюркської проблематики.
Н. Сенчило виступила на секційному засіданні з доповіддю на тему: «Українська і турецька література: зв’язки та взаємовпливи». Результати дослідження були опубліковані у тритомному збірнику матеріалів симпозіуму. Організатори створили творчу атмосферу для комфортного спілкування і плідної роботи гостей. Викладач НАУ розповіла колегам з Азербайджану та Киргизстану про НАУ та фахову підготовку вишем іноземних громадян. Під час проведення заходу діяли виставки картин та фотографій, елементів народної культури та одягу, проходив фестиваль турецької, казахської, азербайджанської культур.