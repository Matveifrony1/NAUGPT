Заголовок: Інформація щодо проведення творчого конкурсу на Факультеті архітектури, будівництва та дизайну НАУ
Дата: 12/07/2022
URL: https://nau.edu.ua/ua/news/2022/7/informatsiya-shchodo-provedennya-tvorchogo-konkursu-na-fakulteti-arhitekturi-budivnitstva-ta-dizaynu-nau.html
==================================================

Шановні абітурієнти!
Запрошуємо Вас на навчання до Факультету архітектури, будівництва та дизайну Національного авіаційного університету за цікавою спеціальністю 191 – архітектура та містобудування.
Для вступу на цю спеціальність необхідно пройти творчий конкурс.
Мета творчого конкурсу – визначення рівня підготовки абітурієнтів, їх творчих здібностей та готовності до навчання. Він проводиться у формі виконання довільної композиції упродовж 2-х академічних годин за очною та дистанційною формою.
Надаємо деякі загальні положення:
З 22 червня є можливість
подати заяву
для участі в творчому конкурсі.
Для вступників на місця державного та регіонального замовлень така можливість припиняється 13 липня.
Проте, до 08 серпня реєстрація продовжується для вступників, які вступають на місця за кошти фізичних та/або юридичних осіб.
Для очної форми потрібно мати з собою лист аркуша формату А3, олівці та гумку. Також потрібен паспорт або інший документ, що посвідчує особу.
Творчий конкурс за дистанційною формою відбудеться з використанням платформи Google Workspace NAU. Для цього, після реєстрації заяви на участь у конкурсі, створюється обліковий запис у домені @
stud.nau.edu.ua
і інформація з логіном та паролем надсилається на особисту електронну адресу, яку вступник вказував у веб-формі при реєстрації на творчий конкурс.
Завдання творчого конкурсу, умови його проведення за дистанційною формою викладені у Програмі творчого конкурсу з якою можливо ознайомитися за
посиланням
.