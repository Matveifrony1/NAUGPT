Заголовок: Вітаємо переможців фотоконкурсу!
Дата: 15/11/2017
URL: https://nau.edu.ua/ua/news/2017/11/vitaemo-peremozhtsiv-fotokonkursu.html
==================================================

Завершився фотоконкурс НАУ, який тривав з 5.10.2017 по 1.11.2017 р. Упродовж місяця студенти та аспіранти університету мали змогу спробувати власні сили і продемонструвати своє бачення авіаційних буднів. До конкурсу приймалися фотороботи, що ілюструють спеціальності, за якими готують студентів в університеті. Обов’язковою умовою була наявність у кадрі студента у формі НАУ. Конкурсантів оцінювали за наступними критеріями: відповідність тематиці конкурсу, якість фотороботи та оригінальність задуму і композиції.
За рішенням компетентного журі із представників адміністрації НАУ та студентського самоврядування, пальму першості у номінаціях отримали наступні учасники:
-«Обличчя спеціальності» – Тетяна Лукашенко (НН ЮІ).
-«Групове фото»  – група 404 Факультету транспортних технологій.
-«Найяскравіша емоція» – Катерина Щербаньова (НН ГМІ).
-«Авторське бачення»  – Олександра Шаховал (НН ІІДС).
Крім того, з 2 листопада на офіційній сторінці  НАУ у Facebook паралельно розпочалося глядацьке голосування. Воно завершилося 10 листопада о 15:00. «Вибором НАУ» із рахунком у 174 «лайки» стала робота  Марини Коломієць (НН ІІДС, УБ-471).
Урочисте нагородження та вручення призів відбудеться 17 листопада 2017 року.
Вітаємо переможців і бажаємо їм нових творчих злетів!