Заголовок: Політ юності, політ надії..
Дата: 14/04/2015
URL: https://nau.edu.ua/ua/news/2015/4/polit-yunosti-polit-nadii.html
==================================================

8 квітня 2015 року Гуманітарний інститут гостинно відчинив свої двері святу весни, науки, молодості, творчості й краси. Саме так ми розуміємо зміст та значення вже традиційної для нашого університету Міжнародної науково-практичної конференції «Політ. Сучасні проблеми науки». Як і в попередні роки, Гуманітарний інститут організовував роботу конференції за напрямом «Гуманітарні науки».
Навіть попри складну соціально-політичну та економічну ситуацію в країні, заявки на участь подали 550 учасників, 424 з яких представили тези виступів до друку в матеріалах конференції. Цього року конференція за напрямом «Гуманітарні науки» об’єднала зусилля учених з 3-ох закордонних та 18-ти вітчизняних наукових і освітніх установ.
Пленарне засідання конференції відкрив директор ГМІ професор А. Гудманян. Артур Грантович висловив сподівання, що інтерес до наукового пошуку, бажання пізнавати і відкривати нові горизонти є надійною платформою єдності та взаєморозуміння, що так необхідні нині нашій країні. Директор інституту нагородив кращих студентів і аспірантів грамотами і цінними подарунками.
Цього року гостями інституту були: Є. Головаха, соціолог, психолог, громадський діяч, заступник директора Інституту соціології НАН України, професор; О. Щербань, етнолог, музеолог, популяризатор традиційної української культури; В. Гладких, головний консультант апарату Верховної Ради України, політичний експерт Аналітичної групи «Левіафан». Емоційні виступи гостей позначилися на настрої аудиторії, яку складали близько 200 студентів, аспірантів, молодих учених, науковців, викладачів із різних міст України. Маємо надію, що конференція сприятиме польоту думки наших студентів і молодих учених і  примноженню ними слави і добробуту нашої країни.
Завантажити програму конференції.. (*.pdf)
Завантажити тези доповідей учасників.. (*.pdf)