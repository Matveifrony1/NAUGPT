Заголовок: Яку професію обираєш ти?
Дата: 13/12/2014
URL: https://nau.edu.ua/ua/news/2014/12/yaku-profesiyu-obiraesh-ti.html
==================================================

10 грудня 2014 року доценти кафедри філософії Гуманітарного інституту Олена Сідоркіна та Оксана Скиба в рамках профорієнтаційної роботи відвідали київську гімназію «Ерудит», де зустрілися з учнями 10-11 класів. Обговорювалися різні теми як теоретичного, так і практичного значення. Так, викладачі цікаво розповідали про вплив соціогуманітарних наук на формування світоглядних орієнтацій сучасної молодої людини, і про роль Гуманітарного інституту нашого університету в цій справі. Була надана практична інформація щодо напрямків підготовки фахівців у Гуманітарному інституті, про  його структуру, специфіку і переваги гуманітарних спеціальностей та можливості подальшої професійної діяльності випускників університету. Ці питання викликали підвищений інтерес у майбутніх абітурієнтів. Зустріч пройшла у теплій атмосфері.