Заголовок: Науково-педагогічних працівників Юридичного факультету НАУ відзначено грамотами Солом’янської районної в місті Києві державної адміністрації
Дата: 18/10/2021
URL: https://nau.edu.ua/ua/news/2021/10/naukovo-pedagogichnih-pratsivnikiv-yuridichnogo-fakultetu-nau-vidznacheno-gramotami-solom’yanskoi-rayonnoi-v-misti-kievi-derzhavnoi-administratsii.html
==================================================

Нещодавно, у приміщенні Солом’янської районної в місті Києві державної адміністрації відбулися урочистості з нагоди відзначення Дня юриста.
«Професія юриста має високу повагу в суспільстві. Саме від кваліфікованого юридичного супроводу часто залежить успіх усієї справи. Я глибоко переконаний, що всім Вам властиве усвідомлене почуття відповідальності. Бажаю Вам успіхів, величезного запасу сил для реалізації ідей і підтримки рідних людей на обраному шляху», – зазначив у своєму вітальному слові перший заступник Голови Олександр Смик.
Захід продовжився врученням почесних відзнак працівникам підприємств, установ та організацій Солом’янського району міста Києва.
За багаторічну сумлінну працю, високий професіоналізм, зразкове виконання обов’язків Грамотами відзначено науково-педагогічних працівників Юридичного факультету (ЮФ) Національного авіаційного університету:
- Вишновецьку Світлану Василівну, завідувача кафедри цивільного права і процесу, д.ю.н., професора;
- Нецьку Любов Степанівну, завідувача кафедри господарського, повітряного та космічного права, к.ю.н., доцента;
- Устинову Ірину Петрівну, доцента кафедри конституційного і адміністративного права, к.ю.н., доцента;
- Кунєва Юрія Дем’яновича, професора кафедри конституційного і адміністративного права, д.ю.н., професора.
Вітаємо шановних викладачів з відзнаками та бажаємо подальших успіхів.