Заголовок: 50 років першому випуску Факультету паливно-мастильних матеріалів
Дата: 20/02/2025
URL: https://nau.edu.ua/ua/news/2025/2/50-rokiv-pershomu-vipusku-fakultetu-palivno-mastilnih-materialiv.html
==================================================

11 лютого 2025 року
в Музеї історії КАІ відбулася ювілейна зустріч першого випуску Факультету паливно-мастильних матеріалів (ФПММ) 1975 року. Цей факультет був створений на початку 70-х років у Київському інституті інженерів цивільної авіації для підготовки інженерів-механіків із застосування та випробування паливно-мастильних матеріалів – спеціалістів, яких гостро потребували аеропорти цивільної авіації.
Відкриваючи урочистий захід, в.о. декана ФЕБІТ
Сергій Зозуля
подякував випускникам за збереження зв’язку між поколіннями фахівців галузі та побажав, щоб їхні професійні здобутки продовжували служити на користь України.
На зустрічі були присутні
випускники першого набору ФПММ, які зробили значний внесок у розвиток галузі:
Анісімов В. С.
— полковник Національної Гвардії України у відставці;
Богданович О. І.
— кандидат технічних наук, доцент, провідний фахівець Навчально-наукової лабораторії ТПуА;
Грабовський О. А.
— колишній заступник директора ДП «Укравіапмм» (1994-2012);
Закс-Занковський В. В.
— засновник династії фахівців з ПММ, інженер-науковець;
Кузьмик В. Л.
— полковник ЗСУ у відставці, громадський діяч, голова ради ветеранів Великодимерської громади, в.о. Голови Броварської ради ветеранів війни і праці;
Опанасенко В. Ф.
— кандидат економічних наук, колишній представник Кабміну України в Тюменській області (1992-1995), екс-генеральний директор ДП «Укрнафтогазпостач» (1991-2007), член-кореспондент ГО Міжнародної Академії освіти і науки;
Пузік С. О.
— кандидат технічних наук, професор НАУ, завідувач Навчально-наукової лабораторії ТПуА, перший віце-президент ГО Міжнародної Академії освіти і науки.
Випускники ФПММ різних років плекають надію на відновлення підготовки фахівців цієї унікальної спеціальності в університеті, адже потреба в таких спеціалістах залишається актуальною і сьогодні. Хоча реалізація цього задуму потребує подолання певних викликів, професіонали галузі продовжують працювати над цим питанням.
Бажаємо всім причетним до розвитку галузі міцного здоров’я, професійних успіхів, творчого натхнення та мирного неба!