Заголовок: Факультет міжнародних відносин НАУ провів урочистості з нагоди завершення навчання студентами-магістрами
Дата: 24/01/2022
URL: https://nau.edu.ua/ua/news/2022/1/fakultet-mizhnarodnih-vidnosin-nau-proviv-urochistosti-z-nagodi-zavershennya-navchannya-studentami-magistrami.html
==================================================

В актовій залі Національного авіаційного університету відбулась урочиста церемонія з нагоди вручення дипломів та присвоєння освітнього ступеня «Магістр» випускникам Факультету міжнародних відносин НАУ.
З вітальним словом до магістрів звернувся декан факультету Юрій Волошин, який побажав молодим фахівцям успіхів в професійній діяльності та запросив продовжити навчання в аспірантурі.
На урочистому зібранні були присутні:
- український дипломат, Надзвичайний і Повноважний Посол України у Сполучених Штатах Америки (2010–2015) Олександр Моцик;
- помічник голови Верховної ради Ганна Грушко;
- директор департаменту міжнародних організацій Міністерства закордонних справ України Валентин Скуратовський;
- перший заступник Голови Державного агентства розвитку туризму Кирило Домбровський.
Вітальні листи цьогорічним випускникам-міжнародникам надіслали:
- Голова Верховної ради України Руслан Стефанчук;
- Перший заступник Міністра закордонних справ України Еміне Джапарова;
- Голова Державного агентства розвитку туризму України Мар’яна Олеськів.
Щиро вітаємо наших випускників та бажаємо впевнено досягати нових вершин на життєвому шляху!