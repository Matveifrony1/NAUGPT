Заголовок: «УКРОБОРОНПРОМ» та НАУ спільно розроблятимуть безпілотники
Дата: 19/02/2016
URL: https://nau.edu.ua/ua/news/2016/2/ukroboronprom-ta-nau-spilno-rozroblyatimut-bezpilotniki.html
==================================================

В новітніх безпілотних літальних апаратах будуть втілені наукові розробки фахівців профільного ВНЗ країни – Національного авіаційного університету. Відповідні домовленості закріплені Меморандумом про партнерство та поглиблення співпраці між Державним концерном «Укроборонпром» та НАУ.
«Сьогодні саме молодь має якомога швидше залучитись до програм розробки новітніх видів озброєння. Науково-дослідна праця фахівців ВНЗ повинна знаходити практичне її втілення», - заявив Заступник генерального директора з авіабудування та виробництва Юрій Пащенко.
В. о. ректора авіаційного університету Володимир Харченко підкреслив, що ця подія може в перспективі мати велике значення не тільки для підписантів Меморандуму, але й для всієї країни.
Нагадаємо, що «Укроборонпром» вже успішно співпрацює з майже 50 українськими вишами, залучаючи науковий потенціал до вирішення виробничих питань. Серед них – легендарні Києво-Могилянська Академія, Київський національний університет ім.. Т. Шевченка, НУ «Київська Політехніка», Харківський політехнічний інститут.
http://www.ukroboronprom.com.ua/newsview/1/947