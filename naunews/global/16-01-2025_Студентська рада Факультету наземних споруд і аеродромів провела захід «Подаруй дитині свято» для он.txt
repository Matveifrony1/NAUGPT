Заголовок: Студентська рада Факультету наземних споруд і аеродромів провела захід «Подаруй дитині свято» для онкохворих діток
Дата: 16/01/2025
URL: https://nau.edu.ua/ua/news/2025/1/studentska-rada-fakultetu-nazemnih-sporud-i-aerodromiv-provela-zahid-podaruy-ditini-svyato-dlya-onkohvorih-ditok.html
==================================================

Студентська рада Факультету наземних споруд і аеродромів продовжує
багаторічну традицію підтримки онкохворих дітей у новорічно-різдвяний період.
Цього року студенти знову відвідали центр «Дача» та Національний інститут раку, щоб подарувати маленьким пацієнтам часточку святкового дива.
30 грудня 2024 року
представники Студентської ради ФНСА на чолі з в.о. голови
Антоном Скибінським
завітала до Національного інституту раку з подарунками для маленьких пацієнтів. А вже
12 січня 2025 року студенти організували святкову програму
в центрі для онкохворих дітей «Дача», де провели захопливі майстер-класи, веселі ігри та вручили подарунки.
Ця благодійна ініціатива стала можливою
завдяки активній участі та щедрій підтримці студентів і викладачів. Особливо цінно, що навіть у складні для України часи молодь знаходить можливість дарувати радість і надію тим, хто цього найбільше потребує.
Студентська рада ФНСА висловлює щиру подяку всім, хто долучився до організації цього благодійного заходу, та запрошує небайдужих приєднуватися до майбутніх ініціатив.