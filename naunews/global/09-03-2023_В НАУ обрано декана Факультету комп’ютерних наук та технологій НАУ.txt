Заголовок: В НАУ обрано декана Факультету комп’ютерних наук та технологій НАУ
Дата: 09/03/2023
URL: https://nau.edu.ua/ua/news/2023/3/v-nau-obrano-dekana-fakultetu-komp’yuternih-nauk-ta-tehnologiy-nau.html
==================================================

07 березня 2023 року в НАУ відбулися вибори на посаду декана Факультету комп’ютерних наук та технологій.
На Конференції трудового колективу були присутні 47 делегатів з 49, тому Конференцію було визнано правочинною.
Конференція проходила за участі ректора Національного авіаційного університету Максима Луцького, першого проректора Олексія Михальченка та начальника відділу управління кадрами та документообігом НАУ Сергія Бондарчука. Головою конференції було обрано заступника декана з навчальної роботи – Вікторію Лукашенко, секретарем – професора кафедри Комп‘ютеризованих систем управління Олену Нечипорук.
З вітальним словом до членів Конференції звернувся ректор Максим Луцький та згідно з ст. 43 Закону України «Про вищу освіту» та п. 6.14.1. Статуту Національного авіаційного університету повідомив і висунув кандидатуру Сергія Гнатюка, доктора технічних наук, професора на посаду декана Факультету комп’ютерних наук та технологій НАУ.
Начальник Управління кадрів та документообігу Сергій Бондарчук оприлюднив звернення ректора НАУ до Органу громадського самоврядування Факультету комп’ютерних наук та технологій від 06.03.2023 №01/405, ознайомив з характеристикою, науковими та професійними досягненнями кандидата на посаду декана Факультету комп’ютерних наук та технологій НАУ Сергія Гнатюка.
Сергій Гнатюк представив делегатам Стратегію розвитку Факультету комп'ютерних наук та технологій НАУ на 2023-2028 роки.
Трудовий колектив, у складі 47 осіб, відкритим голосуванням підтримав внесену ректором НАУ кандидатуру Сергія Гнатюка на посаду декана Факультету комп'ютерних наук та технологій.