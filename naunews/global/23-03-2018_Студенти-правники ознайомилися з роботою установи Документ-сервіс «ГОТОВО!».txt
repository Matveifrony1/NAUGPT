Заголовок: Студенти-правники ознайомилися з роботою установи Документ-сервіс «ГОТОВО!»
Дата: 23/03/2018
URL: https://nau.edu.ua/ua/news/1/3/studenti-pravniki-oznayomilisya-z-robotoyu-ustanovi-dokument-servis-gotovo.html
==================================================

21 березня 2018 р., у рамках вивчення навчальної дисципліни «Адміністративне право», студенти 2-го курсу Навчально-наукового юридичного інституту відвідали Документ-сервіс «ГОТОВО!».
Документ-сервіс «ГОТОВО!» - це сучасна установа, яка надає понад 130 видів державних послуг в одній будівлі за цілком новими підходами та принципами.
Мета створення установи – викорінити побутову корупцію в дозвільній сфері, спростити взаємини громадян та держави, покращити якість життя українців шляхом надання швидких, зручних та якісних адміністративних послуг «З повагою до людей!».
Студенти мали змогу ознайомитися з основними принципами роботи центру, поставити запитання та отримати фахові відповіді.
Після змістовної екскурсії правники побували в сесійному залі Київської обласної ради, де змогли обговорити деякі питання, що стосуються надання адміністративних послуг в Україні.