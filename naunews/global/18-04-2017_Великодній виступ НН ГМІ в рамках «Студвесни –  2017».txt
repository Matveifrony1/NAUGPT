Заголовок: Великодній виступ НН ГМІ в рамках «Студвесни –  2017»
Дата: 18/04/2017
URL: https://nau.edu.ua/ua/news/2017/4/velikodniy-vistup-nn-gmi-v-ramkah-studvesni-–-2017.html
==================================================

17 квітня 2017 року
у святковий Великодній день в Центрі культури та мистецтв НАУ в рамках фестивалю
«Студентська весна» відбувся концерт Навчально-наукового Гуманітарного інституту
.
У залі панував піднесений настрій, лунала музика, а сценічні декорації вдало доповнювали святковий настрій глядачів.
Перша частина виступу створила романтичний настрій. Крилата фраза: «Люся,  я – інженер!» викликала бурхливі емоції, а майстерне виконання пісень 80-х років спонукало глядачів підспівувати улюблені мелодії. На фоні яскравих декорацій за допомогою пісень і танців артисти розкрили стару, але вічну істину: «Любов перемагає!».
Друга частина розпочалася феєричним лазерним шоу. Молоді та завзяті конферансьє вдало поєднували номери, відправляючи в міжгалактичний простір «мессиджі» про Студентську весну в НАУ. Стем «Сесія» розкрив специфіку віртуального деканату та інституту Студвесни.; танець інопланетян, що послідував за ним, викликав шквал емоцій, а чуттєва пісня про кохання не залишила байдужим жодного глядача. Кульмінація виступу, відеоролик про мрію кожного студента – диплом НАУ, – об’єднав увесь галактичний простір влучною профорієнтаційною рекламою.
Виступ команди НН ГМІ наповнив святкові Великодні дні яскравими емоціями і  подарував усім присутнім гарний настрій.