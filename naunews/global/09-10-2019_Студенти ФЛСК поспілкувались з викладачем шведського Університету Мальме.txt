Заголовок: Студенти ФЛСК поспілкувались з викладачем шведського Університету Мальме
Дата: 09/10/2019
URL: https://nau.edu.ua/ua/news/2019/10/studenti-flsk-pospilkuvalis-z-vikladachem-shvedskogo-universitetu-malme.html
==================================================

Для студентів Факультету лінгвістики та соціальних комунікацій провів лекцію доктор філологічних наук Петер Модд з Університету Мальме (Швеція). Візит шведського колеги відбувся за сприяння доцента кафедри іноземної філології Віктора Кульчицького.
Петер Модд на засіданні факультативу «Шведська мова» розповів студентам про історію, науку, культуру та систему вищої освіти Швеції. Під час спілкування з лектором присутні отримали унікальну можливість покращити навички живого спілкування шведською мовою, збагатити активний вокабуляр, доторкнутися до культурного світогляду іншої країни та отримати відповіді на нагальні питання.