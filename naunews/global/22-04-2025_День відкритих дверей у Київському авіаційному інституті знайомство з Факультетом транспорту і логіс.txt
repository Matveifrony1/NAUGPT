Заголовок: День відкритих дверей у Київському авіаційному інституті: знайомство з Факультетом транспорту і логістики та Кафедрою військової підготовки
Дата: 22/04/2025
URL: https://nau.edu.ua/ua/news/2025/4/den-vidkritih-dverey-u-kiivskomu-aviatsiynomu-instituti-znayomstvo-z-fakultetom-transportu-i-logistiki-ta-kafedroyu-viyskovoi-pidgotovki.html
==================================================

15 квітня 2025 року
Державний університет «Київський авіаційний інститут» провів
День відкритих дверей
в онлайн-форматі на платформі Zoom. Захід був орієнтований на учнів 10-11 класів закладів загальної середньої освіти та присвячений презентації Факультету транспорту і логістики та Кафедри військової підготовки.
Організаторами заходу
виступили Навчально-науковий інститут розвитку освіти на чолі з директоркою
Галиною Лазарєвою
, заслуженою працівницею освіти України, Факультет транспорту і логістики під керівництвом в.о. декана
Дмитра Шевчука
та Кафедра військової підготовки, яку очолює полковник
Олександр Водчиць.
Спікерами
під час онлайн-зустрічі були:
Дмитро Шевчук
— в.о. декана ФТЛ, доктор технічних наук, професор;
Михайло Левченко та Костянтин Чередніченко
— заступники декана ФТЛ;
Аліна Міняйло
— курсантка КВП.
Модератором виступила
Тетяна Петровська
— директорка Центру допрофесійної підготовки та обдарованої учнівської молоді ННІРО, кандидатка педагогічних наук. Технічне забезпечення заходу здійснювала
Ольга Бруяка
— завідувачка кафедри базових і спеціальних дисциплін ННІРО, кандидатка технічних наук, доцентка.
Учасники Дня відкритих дверей
отримали вичерпну інформацію про
конкурентні переваги та напрямки діяльності КАІ, актуальні програми підготовки на Факультеті транспорту і логістики та Кафедрі військової підготовки, престижні спеціальності та перспективи працевлаштування випускників. Також було
представлено можливості англомовного навчання та міжнародної співпраці,
особливості студентського життя, освітні методики та програми дозвілля. Спікери розповіли про сучасні технології, що використовуються в навчальному процесі, партнерські зв'язки університету з підприємствами та установами, а також програми практики та студентського обміну. Усі виступи супроводжувались інформативними та яскравими презентаціями.
До онлайн-заходу
долучились учні
з різних регіонів України: Чернівецький ліцей № 12 «Ювілейний» (Чернівецька область), Академічний ліцей № 4 Обухівської міської ради (Київська область), представники Авіаційно-космічного центру Київського палацу дітей та юнацтва та інші майбутні абітурієнти.
Висловлюємо щиру подяку Збройним Силам України за можливість провести профорієнтаційний захід для майбутніх абітурієнтів авіаційного університету!
Бажаємо всім учасникам мирного неба, міцних знань, успіхів, сміливих планів і здійснення мрій!