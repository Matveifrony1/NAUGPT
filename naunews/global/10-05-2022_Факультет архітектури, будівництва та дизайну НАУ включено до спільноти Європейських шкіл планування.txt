Заголовок: Факультет архітектури, будівництва та дизайну НАУ включено до спільноти Європейських шкіл планування
Дата: 10/05/2022
URL: https://nau.edu.ua/ua/news/2022/5/fakultet-arhitekturi-budivnitstva-ta-dizaynu-nau-vklyucheno-do-spilnoti-evropeyskih-shkil-planuvannya.html
==================================================

За пропозицією Президента Асоціації Європейських Шкіл Планування (AESOP) Мароша Фінки, Радою Представників було прийняте рішення щодо асоційованого членства на три роки для українських містобудівних та архітектурних закладів освіти, до яких уводить і Факультет архітектури, будівництва та дизайну (ФАБД) Національного авіаційного університету.
Мережа AESOP є інформаційно-комунікаційною базою для всіх європейських фундаментальних та дослідницьких проєктів у Європейському Союзі. До неї також входять два відомі європейські журнали про планування - European Planning Studies та disP: The Planning Review. Ці журнали охоплюють широку європейську аудиторію та забезпечують її найсучаснішими дослідженнями у сфері планування.
Інтеграція українського освітнього процесу з європейським академічним середовищем дозволить успішно розв'язувати задачі відновлення зруйнованих війною міської та селищної інфраструктури й будівель.
10:38