Заголовок: Навчатися у НАУ – мрія багатьох
Дата: 21/04/2017
URL: https://nau.edu.ua/ua/news/2017/4/navchatisya-u-nau-–-mriya-bagatoh.html
==================================================

20 квітня 2017 р. на «ярмарку професій» у Броварах, на базі міськрайонного центру зайнятості, Національний авіаційний університет продемонстрував ефективну співпрацю із ЗНЗ міста та району в контексті профорієнтаційної роботи з учнівською молоддю та вибору їми майбутньої професії. Представляли університет на масовому профорієнтаційному заході Навчально-науковий інститут неперервної освіти та Навчально-науковий гуманітарний інститут.
Поспілкуватися із представниками ВНЗ завітали близько 600 учнів старшої школи із 10-ти ЗНЗ міста Броварів та 11-ти ЗНЗ Броварського району, які мають намір отримати якісну вищу освіту. Представники НАУ ознайомили їх із новим переліком спеціальностей, програмами подвійних дипломів і міжнародної академічної мобільності, правилами прийому до НАУ, матеріально-технічною базою, висококваліфікованим викладацьким складом, вартістю навчання, перевагами навчання та можливостями подальшого вдалого працевлаштування, різними формами навчання, можливостями реалізувати свій творчий потенціал, навчанням на перспективному англомовному проекті, на підготовчому відділенні, на кафедрі військової підготовки, а також стажування за кордоном.
У теплій та дружній атмосфері відбулася зустріч представників ВНЗ із керівництвом центру зайнятості, яке подякувало колективу університету за багаторічну співпрацю,  активну профорієнтаційну роботу серед учнівської молоді, завжди спрямовану на те, аби допомогти обрати майбутній виш для здійснення мрії, а мрія більшості відвідувачів – здобуття перспективної професії саме в Національному авіаційному університеті.
Тож сподіваємось, що кращі майбутні абітурієнти із осередку учнівської молоді, яка завітала на «ярмарок професій», поповнять студентські лави за результатами цьогорічної вступної кампанії.