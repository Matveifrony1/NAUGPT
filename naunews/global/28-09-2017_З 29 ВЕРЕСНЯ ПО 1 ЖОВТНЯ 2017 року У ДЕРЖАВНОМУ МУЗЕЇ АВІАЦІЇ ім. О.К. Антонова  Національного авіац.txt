Заголовок: З 29 ВЕРЕСНЯ ПО 1 ЖОВТНЯ 2017 року У ДЕРЖАВНОМУ МУЗЕЇ АВІАЦІЇ ім. О.К. Антонова  Національного авіаційного університету
Дата: 28/09/2017
URL: https://nau.edu.ua/ua/news/2017/9/z-29-veresnya-po-1-zhovtnya-2017-roku-u-derzhavnomu-muzei-aviaczii-im-ok-antonova-natsionalnogo-aviatsiynogo-universitetu.html
==================================================

ПРОХОДИТИМЕ НАЙБІЛЬШИЙ ФЕСТИВАЛЬ СТАРОВИННОЇ ТЕХНІКИ УКРАЇНИ OLDCARLAND
На фестивалі можна буде побачити понад
700 ексклюзивних автомобілів
, десятки одиниць бойової техніки та близько
100 літаків і гелікоптерів.
Серед автомобілів -
найдорожчі екзотичні моделі
, яким понад півстоліття, американські потужні автомобілі 1960-1970-х років, швидкісні машини радянських спецслужб й лінійка спортивних автівок минулого століття, на яких ставили рекорди й перемагали. Чимало зразків представлять, які лишилися в єдиному екземплярі. Будуть 40-50-річні машини із мінімальним пробігом, вони дадуть уявлення про те, якими машини сходи з конвеєра раніше. Крім цього можна буде побачити практично повну і єдину в Україні лінійку Львівських автобусів ЛАЗ.
У програмі –
конкурси, змагання водійської майстерності, тюнінгу й автозвуку, робота ретробарахолки, перегони на дитячих педальних машинках, масштабні реконструкції, зльоти авто- і мотоклубів, виступ гурту "Табула Раса" та багато іншого.
Захід проходитиме за сприяння Міністерств оборони та  інфраструктури України. Неповторну атмосферу свята й гуркоту двигунів доповнять легендарні
танки Т-34,Т-55,Т-76
та інші не менш цікаві зразки бойової техніки. Крім того привезуть кабріолети
ГАЗ-14 «Чайка
», які раніше виїжджали тільки на державні паради.
Також під час фестивалю можна буде познайомитися із українським гонщиком
Сергієм Маліком
, його легендарним мотоциклом й іншою технікою. Він нещодавно встановив
світовий рекорд швидкості
на «Дніпро» МТ – розігнався до 116, 86 км/год. Зафіксували рекорд на озері Бонневілль у США.
Щоб цікавіше провести час й проникнутися особливістю кожної машини на фестивалі, буде можливість замовити 45-хвилинну екскурсію автомобільного історика й експерта.
ФЕСТИВАЛЬ ПРАЦЮВАТИМЕ ЩОДНЯ З 09.00 — 20:00