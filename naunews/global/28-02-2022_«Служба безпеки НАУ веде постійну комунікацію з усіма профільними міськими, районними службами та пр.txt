Заголовок: «Служба безпеки НАУ веде постійну комунікацію з усіма профільними міськими, районними службами та представниками Сил територіальної оборони» -  Максим Луцький
Дата: 28/02/2022
URL: https://nau.edu.ua/ua/news/2022/2/sluzhba-bezpeki-nau-vede-postiynu-komunikatsiyu-z-usima-profilnimi-miskimi-rayonnimi-sluzhbami-ta-predstavnikami-sil-teritorialnoi-oboroni-maksim-lutskiy.html
==================================================

Сьогодні, під головуванням ректора НАУ Максима Луцького в університеті пройшов ректорат, на якому обговорено поточні питання роботи університету та відповідних служб в умовах воєнного стану.
Повідомляємо, що станом на 28 лютого, всі профільні служби, які мають забезпечувати функціонування та безпеку університету, працюють у штатному режимі.
«У гуртожитках Студентського містечка НАУ сьогодні залишаються проживати як студенти, так і персонал університету.
Служба безпеки НАУ веде постійну комунікацію з усіма профільними міськими, районними службами та представниками Сил територіальної оборони.
Патрулюються території університету та Студентського містечка», - зазначив Максим Луцький.
Крім того, він наголосив, що колектив і студенти НАУ, долучаються до підтримки ЗСУ України, стають донорами крові і вступають до ТрО.
«Ми пишаємося нашими захисниками і нашими студентами також.
Уся молодь сьогодні стає єдиним фронтом оборони країни, захисту її цілісності та суверенітету. І в цьому наша незламна сила», - наголосив ректор НАУ.
Нагадуємо про актуальні контакти:
Довідки з питань роботи НАУ:
(044) 497 53 94
Територіальна оборона Солом'янського району:
(044) 241 13 25