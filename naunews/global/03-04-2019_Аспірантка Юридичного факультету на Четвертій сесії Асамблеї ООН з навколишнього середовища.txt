Заголовок: Аспірантка Юридичного факультету на Четвертій сесії Асамблеї ООН з навколишнього середовища
Дата: 03/04/2019
URL: https://nau.edu.ua/ua/news/2019/4/aspirantka-yuridichnogo-fakultetu-na-chetvertiy-sesii-asamblei-oon-z-navkolishnogo-seredovishcha.html
==================================================

У Четвертій сесії Асамблеї ООН з навколишнього середовища як представник Youth loves Egypt foundation взяла участь аспірантка Юридичного факультету Ганна Проскура. Сесія «Інноваційні рішення екологічних проблем і сталого споживання і виробництва» відбулась в штаб-квартирі ЮНЕП в Найробі.
Конференція залучила рекордну кількість учасників, п'ятьох глав держав та урядів, 157 міністрів та заступників міністрів, а також майже 5000 учасників із 179 країн, що брали участь в Асамблеї та подіях, що відбувалися протягом тижня.
Під час конференції розглядались питання: екологічних проблем, пов'язаних з бідністю та управлінням природними ресурсами; стабільних систем харчування, продовольчої безпеки та припинення втрати біорізноманіття; підходів до життєвого циклу для ефективного використання ресурсів, енергії, хімічних речовин та поводження з відходами; інноваційного сталого розвиток бізнесу в період швидких технологічних змін.