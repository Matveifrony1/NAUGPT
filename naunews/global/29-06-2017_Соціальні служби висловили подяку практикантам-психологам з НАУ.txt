Заголовок: Соціальні служби висловили подяку практикантам-психологам з НАУ
Дата: 29/06/2017
URL: https://nau.edu.ua/ua/news/2017/6/sotsialni-sluzhbi-vislovili-podyaku-praktikantam-psihologam-z-nau.html
==================================================

Протягом червня 2017 року студенти НН ГМІ, які навчаються на ІІІ курсі за напрямом «Практична психологія», проходили виробничу діагностико-психокорекційну практику на базі мережі центрів соціальних служб столиці (керівник практики – доцент Олена Вікторівна Добротвор). Вони допомагали у щоденних справах, брали участь у нарадах, разом з фахівцями аналізували результати роботи, звертались за консультаціями до спеціалістів відповідних центрів. За підтримки досвідчених колег студенти отримали практичне підтвердження значущості власних знань з психології.
Київський міський центр соціальних служб для сім’ї, дітей та молоді висловив подяку студентам
Євгену Богачук, Марії Лукашенко, Юлії Тригубенко, Андрію Компанченко, Вікторії Зарицькій, Ярославі Павліченко
,  які під час практики проявили високі моральні якості, притаманні соціальному працівникові: відповідальність, ініціативність, творчий підхід до роботи.
Окрема подяка студентам Марії Лукашенко, Євгену Богачук, Юлії Тригубенко та Ярославі Павліченко за допомогу в організації та проведенні Київського міського фестивалю рибної ловлі для дітей з інвалідністю «Золота рибка».