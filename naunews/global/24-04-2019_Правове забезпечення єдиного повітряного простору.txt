Заголовок: Правове забезпечення єдиного повітряного простору
Дата: 24/04/2019
URL: https://nau.edu.ua/ua/news/2019/4/pravove-zabezpechennya-edinogo-povitryanogo-prostoru.html
==================================================

Засідання секції «Правове забезпечення єдиного повітряного простору» проведено Юридичним факультетом в рамках Міжнародної науково-технічної конференції «AВIA-2019».
Відкриваючи засідання декан факультету Ірина Сопілко наголосила на важливості спілкування між  науковцями, представниками  державних структур та  підприємств  та  спільної діяльності щодо удосконалення законодавства у сфері авіаційного права.
Директор інституту ІСАО Галина Суслова у своєму виступі звернула увагу на кібербезпеку цивільної авіації та правову культуру як важливий елемент безпеки. Директор Державного агентства Цивільної авіації Республіки Азербайджан Алієв Мубаріз Наріман огли поділився досвідом своєї країни у вирішенні проблем безпеки цивільної авіації. Начальник служби авіабезпеки АТП ДП «Антонов» Анатолій Гуменюк висловив власне бачення перспектив розвитку авіаційної галузі України. Заступник начальника відділу нормативно-правової роботи юридичного управління Державіслужби Наталія Пономарьова розповіла про необхідні зміни до Повітряного кодексу України і запросила науковців факультету до співпраці у цьому напрямі. Виконавчий директор громадської організації «Українське молодіжне аерокосмічне об`єднання «Сузір`я» Сергій Яцков наголосив на важливості належної  підготовки фахівців аерокосмічної сфери і зміни підходів до їх підготовки відповідно до вимог часу.
Активну участь в дискусії взяли: заступник генерального директора по авіабезпеці ТОВ «Авіакомпанія «Азур Ейр Україна» Олександр Михайлін; заступник генерального директора по авіабезпеці і безпеці підприємства Державного підприємства «Завод 410 ЦА» Яків Галанюк; координатор з роботи гуртків авіамоделювання Київської області, директор центру дитячої та юнацької творчості при відділі освіти Бородянської РДА Наталя Дворяковська; керівник гуртка «Авіамодельний» Бородянського центру дитячої та юнацької творчості Микола Рошак; заступник прокурора АР Крим Анатолій Коцура; начальник відділу прокуратури АР Крим Віталій Секретар та науковці Юридичного факультету НАУ.