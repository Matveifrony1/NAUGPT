Заголовок: Засідання профкому співробітників НАУ
Дата: 16/09/2015
URL: https://nau.edu.ua/ua/news/2015/9/zasidannya-profkomu-spivrobitnikiv-nau.html
==================================================

15.09.2015 відбулося засідання профспілкового комітету співробітників НАУ за участі голів профбюро структурних підрозділів університету та заступника голови Профспілки авіапрацівників України Козача М.І.. В порядку денному розглядалися питання про конференцію трудового колективу НАУ, про підсумки оздоровлення членів профспілки та членів їх сімей, про матеріальну допомогу та інші.
Після обговорення питань Профком одностайно прийняв ухвалу, що тепер для ініціювання профспілкою скликання конференції трудового колективу нема ніяких підстав, на чому наполягали окремі члени профспілки. Крім того, наприклад, в соцмережі Козачок Я.В., в своїх публікаціях у «Facebook», звинувачує голову ППО співробітників НАУ Гребеннікова В.М. в тому, що він «блокує проведення конференції трудового колективу», яка, начебто, почавшись у квітні 2015 р. й досі не завершена. Відеозапис першого засідання конференції трудового колективу (20.04.15 р.) і другого засідання (14.05.15 р.) свідчить про її завершеність.
Розглядаючи підсумки оздоровчої літньої кампанії профспілки (було оздоровлено 109 чоловік), присутні висловили велике задоволення членів профспілки умовами відпочинку у «Сонячній поляні» (Закарпаття, Свалявський район), у Затоці (Одеська обл.) в пансіонатах «Загар» і «Рута» та готельно-туристичному комплексі «Світанок» (с. Свидивок, Черкаська обл.).
Стосовно матеріальної допомоги, вирішили збільшити фінансування цієї статті кошторису та надати грошову допомогу за поданими заявами.
Були обговорені й інші актуальні питання профспілкового життя.