Заголовок: Зі студентами-правниками НАУ своєю «формулою успіху» поділився юрист-практик Василь Рябченко
Дата: 07/10/2022
URL: https://nau.edu.ua/ua/news/2022/10/zi-studentami-pravnikami-nau-svoeyu-formuloyu-uspihu-podilivsya-yurist-praktik-vasil-ryabchenko.html
==================================================

Нещодавно, для студентів 1 курсу освітнього ступеня Бакалавр Юридичного факультету (ЮФ) Національного авіаційного університету відбулась зустріч з Василем Рябченком, стейкхолдером факультету, головним партнером адвокатського об’єднання «Василь Рябченко та партнери», адвокатом, випускником ЮФ НАУ.
Василь Рябченко має великий досвід роботи на керівних посадах у корпоративних компаніях національного масштабу, у минулому займався кримінально-правовою експертизою щодо захисту порушених прав у сфері комерційної та службової діяльності.
У рамках вивчення дисципліни «Юридична деонтологія» адвокат запропонував до обговорення тему «Формула успіху та професіоналізму юриста: сучасні виклики», під час якої він розкрив свій шлях у юридичній діяльності, особливості адвокатської професії, значення вивчення теоретичних основ юридичних дисциплін та висловив вдячність науково-педагогічному складу факультету за отримані знання у стінах НАУ.
Підбиваючи підсумки заходу, завідувач кафедри теорії та історії держави і права ЮФ НАУ Олена Макеєва подякувала стейкхолдеру факультету за постійну співпрацю у вигляді проведення лекційних занять та наданні майданчика для проходження студентами фахової ознайомлювальної практики.