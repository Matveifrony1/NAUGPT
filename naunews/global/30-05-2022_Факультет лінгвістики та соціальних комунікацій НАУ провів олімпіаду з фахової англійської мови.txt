Заголовок: Факультет лінгвістики та соціальних комунікацій НАУ провів олімпіаду з фахової англійської мови
Дата: 30/05/2022
URL: https://nau.edu.ua/ua/news/2022/5/fakultet-lingvistiki-ta-sotsialnih-komunikatsiy-nau-proviv-olimpiadu-z-fahovoi-angliyskoi-movi.html
==================================================

Нещодавно на кафедрі іноземних мов за фахом Факультету лінгвістики та соціальних комунікацій (ФЛСК) Національного авіаційного університету відбулась олімпіада з фахової англійської мови в онлайн форматі.
У заході взяли участь студенти факультетів НАУ.
З вітальним словом до учасників звернулась завідувач кафедри та голова журі, професор Акмалдінова О.М.
До складу журі також увійшли:
- доцент кафедри Гурська О.О.;
- старші викладачі кафедри Будко Л.В., Шульга Т.В. та Сорокун Г.В.
Олімпіада складалася з двох етапів (усної та письмової частини), під час яких студенти продемонстрували високий рівень володіння фаховою англійською мовою, гарні знання граматики англійської мови, вміння вільно висловлювати англійською мовою власну думку та обґрунтовувати обрану позицію, а також вміння висловлюватись спонтанно, відповідаючи на запитання учасників олімпіади та членів журі.
За підсумками журі призові місця були розподілені наступним чином:
- перше місце поділили між собою студенти Назар Лук’яшко (Факультет транспорту, менеджменту і логістики) та Олексій Лемешко (Факультет кібербезпеки, комп’ютерної та програмної інженерії);
- друге місце посіли Аделіна Твердохліб (ФТМЛ) та Владислав Передер (ФККПІ);
- третє місце присуджене Дмитру Дідику (ФККПІ).
Продемонстровані учасниками високі знання та надзвичайна активність підтверджують високу мотивацію студентів до опановування фахової англійської мови, що значно підвищує їх конкурентоспроможність як майбутніх фахівців та сприяє інтеграції до європейського та світового простору.