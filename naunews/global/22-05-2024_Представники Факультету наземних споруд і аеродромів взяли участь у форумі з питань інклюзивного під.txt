Заголовок: Представники Факультету наземних споруд і аеродромів взяли участь у форумі з питань інклюзивного підприємництва
Дата: 22/05/2024
URL: https://nau.edu.ua/ua/news/2024/5/predstavniki-fakultetu-nazemnih-sporud-i-aerodromiv-vzyali-uchast-u-forumi-z-pitan-inklyuzivnogo-pidpriemnitstva.html
==================================================

У місті Буча відбувся форум «Підприємництво без бар’єрів: діалог держави, бізнесу та громадськості», який відвідали представники Факультету наземних споруд і аеродромів. Зокрема, в.о. декана ФНСА
Октябрина Чемакіна
, заступниця декана
Валентина Грабовчак
, завідувач кафедри інфраструктури авіаційного транспорту
Олександр Дубик
, доцент тієї ж кафедри
Олександр Паливода
та студенти 2 курсу ФНСА.
Візією форуму є
розбудова країни підприємців, у якій співпраця між державою, бізнесом та громадськістю створює сприятливі умови й можливості для ведення безбар'єрного підприємництва в Україні.
Серед спікерів були:
Максим Кушнір
— заступник Міністра у справах ветеранів України;
Олександра Степаненко
— заступник директора Офісу з розвитку підприємництва та експорту;
Віталій Музиченко
— генеральний директор Фонду соціального захисту осіб з інвалідністю. Заступник міністра соціальної політики України у 2019-2023 рр.;
Уляна Пчолкіна
—  громадська діячка, заступниця голови правління ГО «Група активної реабілітації», голова правління спілки «Ліга сильних», консультантка з питань безбарʼєрності Superhumans Center;
Ольга Безпалько
—  директорка департаменту соціальної політики АТ «Укрзалізниця»;
Ігор Райков
— засновник/СЕО девелоперської компанії «Спільнота», засновник Школи професійного девелопменту Urbanland.pm та автор курсу «Містотворці»;
Марко Савицький
— архітектор, засновник архітектурного бюро Savytskyy Design член Архітектурної Містобудівної ради м. Львова, співавтор змін до закону України про Охорону культурної спадщини ведучий проекту Ukraïner «Відновлення міст»;
Наталія Савчук
— заступниця голови правління — головна операційна директорка UKRSIBBANK BNP Paribas Group, та інші.
Форум став майданчиком для обговорення
нагальних питань розбудови інклюзивного середовища для ведення підприємницької діяльності в Україні.
Серед обговорюваних тем було
питання від декана ФНСА
Октябрини Чемакіної
щодо доцільності проведення соціологічних опитувань для вивчення думки громадськості з метою розбудови інклюзивного середовища.
Спікери зазначили,
що користуватись лише нормативними документами недостатньо, потрібно обговорювати з громадськістю, людьми з інвалідністю, звертатись до представників громадських організацій, які надають підтримку ветеранам, особам з інвалідністю та внутрішньо переміщеним особам.
Учасники
розглянули успішні кейси співпраці держави та підприємців
у створенні безбар’єрного середовища та роль бізнесу у розв'язанні соціальних проблем.
Наприкінці форуму
представники ФНСА домовились про співпрацю
з департаментом соціальної політики АТ "Укрзалізниця", архітектором Марко Савицьким, засновником архітектурного бюро Savytskyy Design, та іншими організаціями з метою сприяння розбудові інклюзивного середовища.