Заголовок: «Летать высоты не теряя…»
Дата: 04/03/2016
URL: https://nau.edu.ua/ua/news/2016/3/letat-vyisotyi-ne-teryaya.html
==================================================

2 березня 2016 року відбулась зустріч студентів та педагогів Навчально-наукового інституту Економіки та менеджменту з донькою видатного конструктора Анною Антоновою, професором кафедри вищої математики.
Анна Антонова поділилася спогадами про Олега Костянтиновича Антонова як про люблячого батька; відданого своїм ідеям талановитого конструктора; людину, сповнену енергії та оптимізму; прекрасного художника. Аудиторії були представлені світлини із домашнього архіву, що висвітлювали життя О.К. Антонова, а також фотографії його художніх творів. Захід пройшов у теплій сімейній атмосфері. Студенти та викладачі зацікавлено слухали розповідь про насичене подіями життя авіаконструктора, про багатогранну діяльність, досягнення у розвитку авіаційного будівництва, а також про його мрії та переживання.
Від імені всього Навчально-наукового інституту Економіки та менеджменту в кінці зустрічі т.в.о. директора ННІЕМ О. Ложачевська висловила подяку А. Антоновій за сумлінну працю, за її внесок у підготовку фахівців авіаційної галузі.