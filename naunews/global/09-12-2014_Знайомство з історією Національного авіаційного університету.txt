Заголовок: Знайомство з історією Національного авіаційного університету
Дата: 09/12/2014
URL: https://nau.edu.ua/ua/news/2014/12/znajomstvo-z-istorieyu-naczionalnogo-aviaczijnogo-universitetu.html
==================================================

1-3 грудня 2014 року студенти груп ПР-101, ПР-102, ПР-103, ПР-104, ПР-105, ПР-106 разом із наставниками відвідали Музей НАУ, де ознайомилися з історією створення НАУ, його структурними підрозділами, дізнались історію життя засновників НАУ, видатного київського авіаконструктора І.І. Сікорського, а також почули від екскурсовода розповідь про роботу НАУ в довоєнний період, під час Великої Вітчизняної війни та повоєнний час.
Студенти побачили макети літаків, а також у кабіні повітряного лайнера на хвилину змогли відчути себе пілотом. Майбутні юристи дізнались про події, факти, здобутки, долі видатних особистостей: ректорів, викладачів, студентів, про їхні успіхи та досягнення.
Відвідування музею НАУ та ознайомлення із досягненнями навчального закладу не тільки розкриває перед студентом-першокурсником перспективи, а й дає можливість усвідомити, що Національний авіаційний університет став частиною їхнього життя.