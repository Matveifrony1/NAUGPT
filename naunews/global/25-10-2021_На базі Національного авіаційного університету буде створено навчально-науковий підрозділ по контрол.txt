Заголовок: На базі Національного авіаційного університету буде створено навчально-науковий підрозділ по контролю космічного простору
Дата: 25/10/2021
URL: https://nau.edu.ua/ua/news/2021/10/na-bazi-natsionalnogo-aviatsiynogo-universitetu-bude-stvoreno-navchalno-naukoviy-pidrozdil-po-kontrolyu-kosmichnogo-prostoru.html
==================================================

Між Національним аївіаційним університетом та Державним космічним агентством України досягнуто домовленість щодо створення на базі НАУ навчально-наукового підрозділу по контролю космічного простору.
В рамках цієї домовленості, університету передається унікальний комплекс, що складається з приймальної антени (ПА) у складі антенного посту ПА1 та пристрою наведення (ПН).
Антенний пост ПА1 призначений для перетворення енергії електромагнітних хвиль в енергію струмів високої частоти. Також, комплекс використовується для наведення антени на об’єкт спостереження та визначення кутових координат об’єкту. Пристрій ПА забезпечує прийом сигналів із довільною круговою або лінійною поляризацією із поляризаційними втратами не більше 3 Дб та довільною поляризацією в п’яти робочих діапазонах частот.
Отримання такого обладнання розширить можливості наукових досліджень та дозволить вийти відповідним профільним розробкам на якісно новий рівень.