Заголовок: Кабінет Міністрів України запрошує на стажування
Дата: 04/06/2018
URL: https://nau.edu.ua/ua/news/1/6/kabinet-ministriv-zaproshue-na-stazhuvannya.html
==================================================

Кабінет Міністрів України запрошує студентів останнього року навчання бакалаврських, магістерських програм та випускників (не раніше за 2013 рік випуску) Національного авіаційного університету взяти участь у конкурсному відборі учасників Національної програми стажування в центральних органах виконавчої влади.
Національна програма стажування в центральних органах виконавчої влади створена за ініціативи Першого віце-прем’єр-міністра Степана Кубіва та ухвалена Урядом 23 травня 2018 року.
1 червня 2018 р. офіційно розпочинається конкурсний відбір
,
а подати заявку можна до 23:59 12 червня.
Програма передбачає 3-місячне (кінець червня - кінець вересня 2018 року) стажування в:
- Секретаріаті Кабінету Міністрів
- Міністерстві інфраструктури
- Міністерстві енергетики та вугільної промисловості
- Міністерстві юстиції
- Міністерстві закордонних справ
- Міністерстві економічного розвитку і торгівлі
- Міністерстві молоді та спорту.
Під  керівництвом наставників, якими будуть заступники міністрів, директори департаментів та генеральні директори директоратів, майбутні стажери будуть залучені до розробки політики, аналізуватимуть інформацію та офіційні документи, готуватимуть презентації та інформаційні довідки, побачать, як працюють державні механізми. Все це сприятиме не тільки особистісному розвитку стажерів, а й усієї держави.
Після завершення стажування усі учасники отримають довідку про проходження стажування, а найкращі стажери – рекомендації для участі у конкурсі на заміщення вакантних посад на державну службу.
Зареєструватися для участі та докладно ознайомитися з умовами програми можна на офіційному сайті:
http://interns2018.org.ua/