Заголовок: Захищайте свій світ і бороніть свої ідеї!
Дата: 27/03/2015
URL: https://nau.edu.ua/ua/news/2015/3/zaxishhajte-svij-svit-i-boronit-svoi-idei.html
==================================================

23 березня 2015 року студенти Гуманітарного інституту 306 групи напряму «Психологія» з наставником, викладачем кафедри авіаційної психології,  М. Іванюк відвідали  виставку 21 номінанта на здобуття Премії FutureGenerationArtPrizeу міжнародному центрі сучасного мистецтва «PinchukArtCentre». У роботах номінантів віддзеркалюються найактуальніші художні погляди сучасного покоління митців, пронизані емоційністю метафор, свободою та відкритістю.
Ідеї кожного проекту відрізнялись оригінальністю, інтенціональністю, незалежністю, відчуттям часу… Найбільш глибокими, значимими і, водночас, сповненими болю та печалі, для майбутніх психологів, стали проекти із зображенням наслідків російської агресії. В роботах «Запам’ятати момент, коли розповідь була перервана» та «Експерименти» висвітлюються сцени відчаю від наслідків сучасної війни…
Сьогодні, мистецтво художників є дуже різним, але головний зміст їхньої творчості залишається спільним для всіх, і ми побачили його саме таким «Захищайте свій світ і бороніть свої ідеї»!