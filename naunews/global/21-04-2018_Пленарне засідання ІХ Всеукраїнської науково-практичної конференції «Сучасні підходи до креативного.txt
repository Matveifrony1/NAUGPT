Заголовок: Пленарне засідання ІХ Всеукраїнської науково-практичної конференції «Сучасні підходи до креативного управління економічними процесами»
Дата: 21/04/2018
URL: https://nau.edu.ua/ua/news/1/4/plenarne-zasidannya-ih-vseukrainskoi-naukovo-praktichnoi-konferentsii-suchasni-pidhodi-do-kreativnogo-upravlinnya-ekonomichnimi-protsesami.html
==================================================

19 квітня 2018 р. в залі Вченої Ради Національного авіаційного університету кафедрою економіки повітряного транспорту факультету економіки та бізнес-адміністрування було проведено пленарне засідання ІХ Всеукраїнської науково-практичної конференції «Сучасні підходи до креативного управління економічними процесами», присвяченої 85-річчю Національного авіаційного університету. В конференції взяли участь понад 120 учасників з України та інших країн.
З вітальним словом до присутніх звернулися проректор НАУ з наукової роботи Володимир Харченко, в.о. декана факультету економіки та бізнес-адміністрування НАУ Світлана Петровська та завідувач кафедри економіки повітряного транспорту Олена Ареф'єва.
Присутні заслухали та обговорили доповіді з актуальних проблем стратегічного розвитку підприємств повітряного транспорту, креативного управління економічними процесами, забезпечення авіаційної безпеки та інноваційності діяльності авіаційних підприємств у глобалізаційних умовах.