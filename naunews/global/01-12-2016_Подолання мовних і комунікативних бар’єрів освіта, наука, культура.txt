Заголовок: Подолання мовних і комунікативних бар’єрів: освіта, наука, культура
Дата: 01/12/2016
URL: https://nau.edu.ua/ua/news/2016/12/podolannya-movnih-i-komunikativnih-bar’eriv-osvita-nauka-kultura.html
==================================================

25-26 листопада 2016 року кафедра іноземної філології Навчально-наукового Гуманітарного інституту спільно з Науково-дослідним Інститутом німецької мови (м. Вісбаден, Німеччина) організували і провели ІV Міжнародну науково-практичну конференцію «Подолання мовних і комунікативних бар’єрів: освіта, наука, культура».
Учасників конференції привітали проректор з економіки та адміністративно-господарської роботи НАУ Андрій Майснер, директор Навчально-наукового Гуманітарного інституту Артур Гудманян. На пленарному засіданні в залі Вченої ради університету обговорювалися проблеми подолання мовних і комунікативних бар’єрів. Секційна робота зосередилася довкола питань методики викладання гуманітарних дисциплін студентам немовних спеціальностей, використання інноваційних технологій в освітній діяльності вищих навчальних закладів.
У конференції взяли участь 19 докторів наук, 41 кандидат наук, а також викладачі, науковці, молоді вчені з України, Австрії, Німеччини, США, Хорватії, Словаччини, Фінляндії, Росії та Італії. Мета конференції – встановлення контактів між ученими-лінгвістами і лінгводидактами різних країн, обмін науковими результатами і дослідницьким досвідом. Найважливіші наукові результати будуть опубліковані у збірнику наукових праць конференції.
Організатори конференції – кафедра іноземної філології Навчально-наукового Гуманітарного інституту НАУ та Науково-дослідний Інститут німецької мови – щиро дякують учасникам за плідну співпрацю та корисний досвід.