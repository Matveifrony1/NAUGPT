Заголовок: Актуальні проблеми вищої професійної освіти
Дата: 30/03/2017
URL: https://nau.edu.ua/ua/news/2017/3/103345.html
==================================================

23 березня 2017 року в Навчально-науковому гуманітарному інституті відбулася V Міжнародна науково-практична конференція «Актуальні проблеми вищої професійної освіти». Традиційно конференція була організована спільно кафедрою педагогіки та психології професійної освіти та кафедрою іноземних мов за фахом. Співорганізаторами виступили 7 вищих науково-освітніх закладів - Азербайджану, Казахстану, Польщі, Грузії, Латвійської Республіки, Малайзії, Сполучених Штатів Америки. З вітальним словом до учасників конференції звернувся відповідальний НН ГМІ з науково-методичної та міжнародної діяльності, доктор філософських наук, доцент С. Ягодзінський.
Для гостей конференції було проведено ознайомлювальну екскурсію університетом.
В рамках конференції відбулося засідання двох секцій: «Компетентнісний  підхід до організації навчального процесу у профільних вищих навчальних закладах» і «Лінгвістичні та методологічні аспекти викладання іноземних мов професійного спрямування». У їх роботі взяли участь 159 науково-педагогічних працівників із 47 ВНЗ України та світу. Окрім 15 університетів м. Києва, представлено такі знані виші, як Національний університет «Львівська політехніка», Воєнно-дипломатична академія Міністерства оборони України, Українсько-Польський ВНЗ «Центрально-Європейський університет», Дніпровський Університет імені Альфреда Нобеля, Донецький національний медичний університет (м. Кропивницький), Кременчуцький національний університет імені Михайла Остроградського, Луганський національний університет імені Тараса Шевченка (м. Старобільськ), Національна академія Національної гвардії України (м. Харків), Харківський національний університет Повітряних Сил, Вінницький державний педагогічний університет імені Михайла  Коцюбинського та інші.
Щире зацікавлення та жваве обговорення викликали доповіді докторів педагогічних наук, професорів Е. Лузік, А. Вітченка, Л. Барановської, доцента О. Лагодинського та к. пед.н., докторанта О. Синекоп.