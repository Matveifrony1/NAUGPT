Заголовок: Зустріч з президентом Технічної і наукової ради бізнес-школи міста Томар
Дата: 24/06/2019
URL: https://nau.edu.ua/ua/news/2019/6/zustrich-z-prezidentom-tehnichnoi-i-naukovoi-radi-biznes-shkoli-mista-tomar.html
==================================================

Директор відділу технічних досліджень і технічних наук, президент Технічної і наукової ради бізнес-школи міста Томар (Португалія) Селіо Гонсало Маркес завітав до Факультету лінгвістики та соціальних комунікацій (ФЛСК). Зустріч відбулася у рамках академічної мобільності за програмою Erasmus+.
Селіо Гонсало Маркес обговорив із представниками адміністрації факультету можливості академічного обміну між НАУ і провідними університетами Португалії, перспективи впровадження програм подвійного диплому, створення проектів освіти дорослих, інтеграцію навчальних планів за спеціальностями інформаційного, документознавчого, соціально-поведінкового профілів та інші питання.
Також   Селіо Гонсало Маркес поспілкувався зі студентами та викладачами факультету, презентував діяльність університетів Португалії та відповів на запитання.
ФЛСК висловлює подяку Сектору академічної мобільності Інституту новітніх технологій та лідерства за супроводження та організацію візиту. Переконані, що подібні зустрічі трансформуються у надійні міжнародні зв’язки.