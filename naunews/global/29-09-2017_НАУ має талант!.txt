Заголовок: НАУ має талант!
Дата: 29/09/2017
URL: https://nau.edu.ua/ua/news/2017/9/nau-mae-talant.html
==================================================

27 вересня у Центрі культури та мистецтв НАУ за підтримки Творчого об’єднання студентів та Профспілкової організації студентів та аспірантів НАУ відбувся традиційний щорічний конкурс «НАУ має талант».
Із близько 50 студентів, які проходили кастинг, на головну сцену потрапили 14 номерів. Глядачі мали змогу насолодитись різноманіттям вокальних, хореографічних, гумористичних номерів. З упевненістю можна сказати, що творчий сезон у НАУ стартував на високому рівні.
Незважаючи на те, що усе претенденти виступили на гідному рівні, компетентне журі визначило переможців. Перше місце здобула Наталія Зозуля ( НН ІНО) з номером, від якого у всіх глядачів перехопило подих – повітряна гімнастика на кільці. Друге – Єлізар Боровик ( НН АКІ) з подібним номером – повітряна гімнастика на ременях. А третє присудили Марині Конончук ( НН ГМІ), яка виконувала українську пісню, акомпонуючи собі на бандурі.
Емоції переможців від МЕДІАНАУ можете переглянути за посиланням:
https://www.youtube.com/watch?v=E-pOXlwtrHo
Висловлюємо подяку за підтримку студентської творчості більярдному клубу «Авіатор», бренду нашого університету «Agent`s clothes» –
http://agentsclothes.com
та книжковому партнеру – найбільшій онлайн-книгарні в Україні Yakaboo.ua
http://www.yakaboo.ua
.
Чекаємо на наступних заходах у Центрі культури та мистецтв НАУ!