Заголовок: Залучення абітурієнтів до навчання в НАУ триває…
Дата: 10/11/2016
URL: https://nau.edu.ua/ua/news/2016/11/zaluchennya-abiturientiv-do-navchannya-v-nau-trivae….html
==================================================

9 листопада 2016 року на запрошення Київського обласного центру зайнятості Національний авіаційний університет узяв участь у масовому профорієнтаційному заході – «ярмарок професій» для старшокласників, що відбувся на базі Іванівського районного центру зайнятості.
До РЦЗ завітало близько 150 старшокласників, батьків та вчителів із трьох ЗНЗ м. Іванкова та чотирьох ЗНЗ Іванківського та Поліського районів Київщини.
Кожен учень отримав інформаційно-рекламні буклети, переглянув фото- та відеоматеріали презентації про навчально-наукові підрозділи НАУ.
Випускників та їхніх батьків неабияк цікавили Правила прийому до ВНЗ України у 2017 році; інформація про вступ на підготовчі курси ІДП та якісну підготовку до ЗНО за різноманітними формами (вечірня, суботня, заочна, дистанційна); навчальна, наукова та міжнародна діяльність НАУ; освітні та наукові програми та проекти; програми подвійних дипломів; програми обміну студентами та можливість стажування за кордоном; спеціальності (спеціалізації) за якими готують фахівців у НАУ; навчання на кафедрі військової підготовки; значне зацікавлення майбутні абітурієнти виявили до навчання англійською мовою тощо.
Для учнів 10–11 класів цікавою виявилася інформація про можливість проходження пробного ЗНО на базі НАУ (для випускників–2018) за технологіями УЦОЯО; участь у освітньому та профорієнтаційному проекті «Літня школа–2017»; Всеукраїнські олімпіади з шкільних предметів у НАУ; участь у майстер-класах ННІ та днях відкритих дверей.
За традицією присутніх було запрошено на екскурсії до нашого університету, де завжди раді усім, хто своє майбутнє мріє пов’язати з цивільною авіацією або стати кваліфікованим фахівцем в іншій галузі.
Університет на «ярмарку професій» представляли викладачі кафедри базових і спеціальних дисциплін Інституту доуніверситетської підготовки О. Єрємєєв та В. Хребет.
Директор Іванківського РЦЗ Л. Леляк висловила щирі слова вдячності керівництву університету за завжди активну, якісну та фахову профорієнтаційну роботу для молоді міста та регіону.