Заголовок: Студент Київського авіаційного інституту здобув призове місце на Всеукраїнській олімпіаді з енергетичного менеджменту
Дата: 23/04/2025
URL: https://nau.edu.ua/ua/news/2025/4/student-kiivskogo-aviatsiynogo-institutu-zdobuv-prizove-mistse-na-vseukrainskiy-olimpiadi-z-energetichnogo-menedzhmentu.html
==================================================

14–16 квітня 2025 року
відбулася Всеукраїнська студентська олімпіада з дисципліни
«Енергетичний менеджмент»
, що проводилася на базі НТУУ «Київський політехнічний інститут імені Ігоря Сікорського». Київський авіаційний інститут на цьому змаганні представляв
Андрій Яковчук
— студент Аерокосмічного факультету, кафедри автоматизації та енергоменеджменту.
Андрій навчається за спеціальністю 141 «Електроенергетика, електротехніка та електромеханіка» освітньо-професійної програми «Енергетичний менеджмент» першого (бакалаврського) рівня вищої освіти.
Підготовка до олімпіади відбувалася
під керівництвом кандидата технічних наук, доцента кафедри автоматизації та енергоменеджменту
Сергія Ільєнка.
Змагання було конкурентним — понад шістдесят учасників із різних закладів вищої освіти України демонстрували свої знання та практичні навички. За результатами усіх конкурсних завдань
Андрій Яковчук виборов почесне третє місце,
що є значним досягненням як для самого студента, так і для університету загалом.
Окрему подяку
університет висловлює організаторам олімпіади, професійним спікерам та представникам роботодавців за проведення інформативних вебінарів та фаховий підхід до перевірки конкурсних завдань.
Вітаємо Андрія
з цим вагомим досягненням та бажаємо подальших професійних успіхів і нових перемог!