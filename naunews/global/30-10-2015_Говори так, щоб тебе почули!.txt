Заголовок: Говори так, щоб тебе почули!
Дата: 30/10/2015
URL: https://nau.edu.ua/ua/news/2015/10/govori-tak-shhob-tebe-pochuli.html
==================================================

29 жовтня 2015 року студенти четвертого курсу напряму «Соціальна робота» Навчально-наукового Гуманітарного інституту (під керівництвом доцента кафедри соціальних технологій О. Блінова та старшого викладача Ю. Шатило) провели тренінг-семінар «Тренінг ораторського мистецтва» в рамках студентського наукового гуртка «Молодіжна ініціатива».
Його мета – навчити студентів мислити і ясно висловлювати свої ідеї та досягати від цього більшого ефекту, як у діловому спілкуванні, так і в повсякденному житті. Адже найзначніших успіхів у житті досягають ті люди, які окрім знань володіють і умінням говорити та схиляти людей до своєї точки зору, умінням «подавати» себе і свої ідеї.
Помітною була тема лідерства, яка є дуже актуальною для студентів. На їхню думку, для того, щоб уміти гарно говорити – не обов’язково бути лідером, хоча підсвідомо оратор цього прагне, а от лідером, без оволодіння ораторським мистецтвом, стати дуже непросто.
Загалом тренінг пройшов весело та продуктивно, студенти зробили для себе відповідні висновки та набули нових умінь, які, за їхніми словами, допоможуть їм у досягненні поставлених цілей.
Дякуємо Світлані Поліщук, Анастасії Міндер та Андрію Мельнику за проведений тренінг.