Заголовок: Міжнародний фестиваль дитячо-молодіжної творчості “ЛИТОВСЬКА ФЕЄРІЯ”
Дата: 25/12/2015
URL: https://nau.edu.ua/ua/news/2015/12/mizhnarodnij-festival-dityacho-molodizhnoi-tvorchosti-“litovska-feeriya”.html
==================================================

У рамках спільної діяльності Всеукраїнської молодіжної громадської організації «Серце до серця» та Всеукраїнської благодійної асоціації «Рівний-рівному» за підтримки Секретаріату Кабінету Міністрів України, Міністерства культури України, Міністерства охорони здоров’я України, Посольства Литовської Республіки в Україні, Литовського центру дітей і молоді з 13 по 17 січня 2016 року передбачається проведення Міжнародного фестивалю дитячо-молодіжної творчості «Литовська феєрія».
Метою Фестивалю є виявлення та підтримка обдарованих дітей і молоді; встановлення творчих контактів, сприяння дружнім зв’язкам й зміцненню взаємодії між дітьми та молоддю з різних регіонів України, зарубіжних країн; створення умов щодо підтримки багатонаціональної дитячо-молодіжної творчості, обміну досвідом, підвищення професійної майстерності.
Участь у Фестивалі братиме учнівська та студентська молодь України,  Литви та інших країн.
Номінації Фестивалю: вокал, хореографія, інструментальний жанр, образотворче, декоративно-ужиткове та прикладне мистецтво, театральний жанр (драматичний, музичний), конкурс літературно-музично-спортивних міні-композицій «Молодь обирає здоров’я».
За додатковою інформацією прохання звертатися до організаційного комітету Фестивалю за телефонами: 044-453-73-43, 067-407-77-98, 050-330-40-92, 063-539-71-20, 097-744-57-58.