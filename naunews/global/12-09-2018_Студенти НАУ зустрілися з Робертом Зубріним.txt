Заголовок: Студенти НАУ зустрілися з Робертом Зубріним
Дата: 12/09/2018
URL: https://nau.edu.ua/ua/news/1/9/studenti-nau-zustrilisya-z-robertom-zubrinim.html
==================================================

11 вересня в НАУ у приміщенні Ангару відбулася неформальна зустрічіз всесвітньо відомим аерокосмічним інженером та письменником ( великим мрійником і фанатом своєї справи) Робертом Зубріним зі студентами нашого університету. Усе своє життя він присвятив дослідженню космосу, а свого часу пан Роберт навіть надихнув Ілона Маска на створення SpaceX.
Із привітальним словом до учасників зібрання звернувся ректор НАУ Володимир Ісаєнко: «Без перебільшення – це історична зустріч із відомим вченим в області космонавтики, який причетний до багатьох відомих програм пов’язаних із на перший погляд фантастичними проектами, щодо польоту на Марс та інших планет, які,  впевнений, будуть із часом реалізовані.
Тож для вас ця зустріч й лекція пана Зубріна буде цікавою й дасть можливість ще більше закохатися в авіацію та космос! І можливо це буде ще одним поштовхом, який допоможе вам знайти своє місце в житті саме займаючись наукою, а у перспективі – можливо ви навіть візьмете участь у цих проектах».
Володимир Миколайович також запросив Роберта Зубріна на усі заходи, які будуть організовуватися в університеті, зокрема, на святкування 85-річного ювілею НАУ. А також, висловив сподівання, що можливо пан Зубрін (якщо побачить для себе в цьому перспективу) – захоче стати викладачем нашого навчального закладу та допомагатиме в підготовці висококласних фахівців для космосу та авіації.
Лекцію Роберт Зубрін читав англійською супроводжуючи її цікавими й пізнавальними відеофайлами.
«Ми переходимо в нову еру, коли космічні технології передаються в руки приватних корпорацій, - наголосив пан Зубрін. Роберт вважає, що освоєння Марса – наступна місія людства, адже ми йшли послідовно: спершу було підкорення космосу, потім – Місяця, а тепер – треба підкорювати червону планету. Тим паче, що польот до Марса відкладався упродовж багатьох років, адже, зокрема, в 80-90-х роках не вистачило на це фінансування й NASAвідтерміновувало цю місію.
Але зараз – реальна можливість цього тривалого польоту, адже приватні корпорації тепер набули чималі можливісті: вони можуть фінансувати й «піднімати» свої космічні проекти.
І, якщо Маск вважає, що через 4 роки людство зможе відправитися на Марс, то пан Зубрін вважає це дуже оптимістичним розрахунком і переконаний, що проект реально можна буде втілити в життя ближче до 2030 року!
Гість також показав молодим людям свою книгу «Курс на Марс» (російською та англійською), в якій виклав план (цілком реалістичний і можливий для практичного здійснення) освоєння Марсу. У своєму бестселері він також описав, як за допомогою використання місцевих марсіанських ресурсів можна знизити вартість польоту на Марс у рази та перетворити програму відвідування Марса в програму по його колонізації.
Один екземпляр своєї книги письменник підписав і подарував бібліотеці НАУ.
У кінці лекції студенти задавали непересічному гостю досить науково-професійні й нестандартні питання на які отримували вичерпні відповіді.
Завершилася зустріч спільним фото всіх учасників зустрічі з Робертом Зубріним в Ангарі, серед авіаційної техніки, що надавало певного символізму цьому цікавому заходу.