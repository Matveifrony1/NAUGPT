Заголовок: Секційне засідання «Моніторинг земельних ресурсів засобами дистанційного зондування землі»
Дата: 05/12/2016
URL: https://nau.edu.ua/ua/news/2016/12/sektsiyne-zasidannya-monitoring-zemelnih-resursiv-zasobami-distantsiynogo-zonduvannya-zemli.html
==================================================

29-30 листопада 2016 р. на кафедрі землеустрою та кадастру в ННІ Екологічної безпеки під час проведення V Всеукраїнської науково-практичної конференції молодих учених і студентів «Проблеми та перспективи розвитку авіації та космонавтики» відбулося секційне засідання «Моніторинг земельних ресурсів засобами дистанційного зондування землі».
На засіданні обговорювались питання використання даних космічної зйомки, аерозйомки та даних безпілотних літальних апаратів для цілей картографії, землеустрою, кадастру, містобудування, екологічного моніторингу, вивчення земельних та природних ресурсів.
В роботі взяли участь завідувач кафедри землеустрою та кадастру д.г.н., професор Антон Гордєєв; к.геол.н., доц. Людмила Самойленко, к.т.н., доц. Петро Крельштейн; студенти та аспіранти Національного авіаційного університету та Київського національного університету будівництва та архітектури.
Учасники не тільки висвітлювали проблемні питання, але й пропонували шляхи їхнього вирішення. Робота секції відзначилася високим рівень підготовки студентів до конференції та актуальністю обговорюваних тем.