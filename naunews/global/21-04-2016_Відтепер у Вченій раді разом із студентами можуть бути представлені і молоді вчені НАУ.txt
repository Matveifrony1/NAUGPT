Заголовок: Відтепер у Вченій раді разом із студентами можуть бути представлені і молоді вчені НАУ
Дата: 21/04/2016
URL: https://nau.edu.ua/ua/news/2016/4/vidteper-u-vchenij-radi-razom-iz-studentami-mozhut-buti-predstavleni-i-molodi-vcheni-nau.html
==================================================

20 квітня Вчена рада, на виконання вимог Закону України "Про вищу освіту", Статуту НАУ і Положення про Вчену раду, на своєму засіданні визначила квоту на представництво аспірантів і докторантів у своєму складі.
На відміну від студентів, представникам якого законом виділено квоту в 10%, молоді вчені змогли отримати лише 3 місця (два для аспірантів і одне для докторантів). "Закон не визначив чітко відсотковий показник квоти. Але сам факт того, що у Вченій раді відтепер, після самостійно організованого докторантами, аспірантами та їх самоврядною організацією прямого таємного голосування, будуть представлені молоді вчені - добрий знак для розвитку науки та демократії в НАУ", - зазначив із цього приводу керівник університету, професор Володимир Харченко.
Тепер справа за самими молодими вченими, бо вибори представників - це незалежний від адміністрації, самоврядний процес. Саме через непроведення таких виборів студентами, які мають бути рушійною силою на шляху позитивних перетворень, їх представників до сих пір не має у Вченій раді. Залишається сподіватись, що вибори серед аспірантів і докторантів НАУ своїх представників до Вченої ради стануть імпульсом і для органу студентського самоврядування, який зобов'язаний відстоювати права та інтереси студентства.