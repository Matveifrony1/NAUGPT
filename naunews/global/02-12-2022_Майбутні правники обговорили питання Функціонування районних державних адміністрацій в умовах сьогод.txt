Заголовок: Майбутні правники обговорили питання Функціонування районних державних адміністрацій в умовах сьогодення
Дата: 02/12/2022
URL: https://nau.edu.ua/ua/news/2022/12/maybutni-pravniki-obgovorili-pitannya-funktsionuvannya-rayonnih-derzhavnih-administratsiy-v-umovah-sogodennya.html
==================================================

Днями Юридичним факультетом НАУ спільно з представниками Солом’янської районної в місті Києві державної адміністрації для студентів 1 курсу проведено диспут на тему «Функціонування районних державних адміністрацій в умовах сьогодення».
Начальник юридичного відділу при Солом’янській районній в місті Києві державній адміністрації Алла Стасюк, спеціаліст юридичного відділу Христина Федорчук, спілкуючись з першокурсниками розкрили функції районної державної адміністрації, проаналізували представництво інтересів в рамках кримінального провадження за участі адміністрації, обговорили предмет судових спорів у судових засіданнях за участю представників юридичного відділу Солом’янської районної в місті Києві державної адміністрації.
Доповідачкою Христиною Федорчук були розкриті питання щодо участі органу місцевого самоврядування у міжвідомчих комісіях та комісіях з питань захисту дітей та розгляду заяв членів сімей загиблих на війні.
Зауважено, що юридичний відділ районної адміністрації здійснює надання методичної допомоги підприємствам, установам, організаціям Солом’янського району міста Києва та сприяє проведенню експертиз з господарської діяльності щодо безпосередньої зміни умов договорів найму.
Результатом багаторічної співпраці з Солом’янською районною в місті Києві державною адміністрацією є домовленість про проходження студентами практики у юридичному відділі.