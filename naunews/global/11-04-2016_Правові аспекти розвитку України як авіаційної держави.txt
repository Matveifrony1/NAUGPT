Заголовок: Правові аспекти розвитку України як авіаційної держави
Дата: 11/04/2016
URL: https://nau.edu.ua/ua/news/2016/4/pravovi-aspekti-rozvitku-ukraini-yak-aviaczijnoi-derzhavi.html
==================================================

6 квітня 2016 року в Навчально-науковому Юридичному інституті відбувся круглий стіл на тему: «Розвиток України як авіаційної держави: правовий аспект», який був  проведений у рамках XVI Міжнародної науково-практичної конференції молодих вчених та студентів «Політ. Сучасні проблеми науки».
Щороку Наукове товариство студентів та аспірантів ННЮІ успішно  організовує роботу секції на зазначеній конференції. Проведений круглий стіл укотре продемонстрував, що одним із вагомих чинників, який впливає на рівень розвитку авіакосмічної промисловості України є досконале законодавство та належне правове регулювання галузі.
Участь у заході взяли: директор ННЮІ Ірина Сопілко, відповідальна особа за наукову роботу Ростислав Калюжний, директор Навчального центру проблем повітряного та космічного права Вікторія Череватюк, координатор зі студентської наукової роботи Вікторія Зуєва, студенти та аспіранти Навчально-наукового Юридичного інституту.
Найбільш дискусійними виявились питання, пов’язані із  реалізацією державної політики у сфері цивільної авіації, проблемами  розвитку авіаційних послуг та залучення інвестицій в авіаційну галузь України.
Учасники круглого столу констатували, що розвиток України як авіаційної держави в сучасному світі не можливий без якісної підготовки фахівців у сфері повітряного права, а найсприятливіші умови для навчання юристів для потреб авіаційної галузі створені у Національному авіаційному університеті.