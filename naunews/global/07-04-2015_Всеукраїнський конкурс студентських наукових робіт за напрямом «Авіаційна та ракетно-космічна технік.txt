Заголовок: Всеукраїнський конкурс студентських наукових робіт за напрямом «Авіаційна та ракетно-космічна техніка. Аеронавігація» в Національному авіаційному університеті.
Дата: 07/04/2015
URL: https://nau.edu.ua/ua/news/2015/4/vseukrainskij-konkurs-studentskix-naukovix-robit-za-napryamom-aviaczijna-ta-raketno-kosmi.html
==================================================

2-3 березня 2015р. в Національному авіаційному університеті проходив ІІ етап Всеукраїнського конкурсу студентських наукових робіт за напрямом «Авіаційна та ракетно-космічна техніка. Аеронавігація».
До розгляду конкурсної комісії надійшло близько 30 наукових робіт студентів з 7 ВНЗ України.
Галузева конкурсна комісія у складі провідних фахівців авіаційної галузі - представників Національного авіаційного університету, Національного аерокосмічного університету ім. М.Є. Жуковського «Харківський авіаційний інститут», Харківського університету Повітряних Сил імені Івана Кожедуба; Національного технічного університету України «Київський політехнічний інститут» оцінювала наукові доробки студентів у секціях: «Проектування, виробництво та випробування літальних апаратів», «Навігація та управління рухом».
Наукова молодь презентувала свої роботи з використанням сучасних мультимедійних технологій. За результатами обговорень у формі «запитання-відповідь» компетентне журі визначило переможців та відзначило наукові  роботи студентів за номінаціями:
за кращу перспективу застосування в народному господарстві
за практично важливі результати для галузі
за кращу презентацію роботи
за кращу доповідь.
Студенти нашого університету гідно відстоювали свої наукові здобутки, а саме:
Дипломом І ступеня нагороджено
Бондаря Назарія Вікторовича (Аерокосмічний інститут) за наукову роботу «Технологія виготовлення та граничний стан циліндричної оболонки із композиційного матеріалу під дією внутрішнього гідростатичного тиску з урахуванням конструктивних особливостей кінцевих з’єднувальних елементів». Науковий керівник – Астанін В.В., д.т.н., професор.
ЛУЦИКА Ігора Анатолійовича (Інститут аеронавігації) за наукову роботу «Розробка спрощеної моделі розрахунку параметрів польоту з урахуванням обмежень льотно- технічних характеристик літального апарату». Науковий керівник – Луппо О.Є., к.п.н., доцент.
Дипломом ІІІ ступеня нагороджено:
Саттарова Артемія Ігоровича (Аерокосмічний інститут) за наукову роботу «Безпілотний літальний апарат з вихроактивним переднім горизонтальним оперенням». Науковий керівник – Ударцев Є.П., д.т.н., професор.