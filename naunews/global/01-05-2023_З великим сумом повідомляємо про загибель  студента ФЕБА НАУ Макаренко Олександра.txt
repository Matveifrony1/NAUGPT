Заголовок: З великим сумом повідомляємо про загибель  студента ФЕБА НАУ Макаренко Олександра
Дата: 01/05/2023
URL: https://nau.edu.ua/ua/news/2023/5/z-velikim-sumom-povidomlyaemo-pro-zagibel-studenta-feba-nau-makarenko-oleksandra.html
==================================================

Національний авіаційний університет з глибоким сумом сповіщає, що захищаючи Батьківщину, 26 квітня 2023 року в м. Бахмут, героїчно врятувавши життя побратимів загинув Олександр Макаренко, здобувач першого (бакалаврського) рівня вищої освіти за заочною формою навчання ФЕБА НАУ.
Олександр був студентом 4 курсу спеціальності «Економіка». У нашій пам’яті Олександр назавжди залишиться активним, життєрадісним юнаком, добрим другом, надійним порадником та професіоналом своєї справи. Усі хто знав Олександра любили і поважали його за велику мудрість, душевну щедрість, чуйне ставлення до людей, відважність і героїзм.
Колектив викладачів, співробітників, здобувачів вищої освіти висловлює глибоке співчуття рідним і близьким з приводу невимовної втрати.
Герої не вмирають, вони назавжди залишаються у наших серцях !
Вічна пам'ять...Вічна Слава!