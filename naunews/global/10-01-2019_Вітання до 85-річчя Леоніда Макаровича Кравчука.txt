Заголовок: Вітання до 85-річчя Леоніда Макаровича Кравчука
Дата: 10/01/2019
URL: https://nau.edu.ua/ua/news/2019/01/vitannya-do-85-richchya-leonida-makarovicha-kravchuka.html
==================================================

Високоповажний Леоніде Макаровичу!
Від імені колективу Національного авіаційного університету щиро вітаю Вас, ровесника нашого навчального закладу, з 85-річчям!
Ви народилися в період новорічно-різдвяних свят, коли увесь світ живе в очікуванні дива й здійснення мрій. Мабуть, саме тому ви стали у витоків здійснення найзаповітнішої мрії українців – побудувати власну незалежну державу. Ви очолили Україну у вкрай складний і бурхливий період її демократичних перетворень, коли вкрай важливо було закласти економічну й ментальну невідворотність європейського майбутнього нашої країни.
Ви – зразок мудрого й далекоглядного політика, здатного ставити інтереси нації вище особистих амбіцій. Ваше ім’я вже вписано червоним рядком в історію нашої держави.
Хочу побажати, щоб збулася Ваша мрія – побачити Україну, яка посіла чільне місце в європейській родині цивілізованих правових держав.
Нехай повага й визнання крокують поруч із Вами, нехай ніколи не бракує натхнення й снаги ділитися Вашим неоціненним досвідом із сучасними поколіннями.
Божого благословення та всіляких гараздів Вам і Вашій родині на многії та благії літа!
Щиро,
Володимир Ісаєнко