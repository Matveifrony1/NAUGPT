Заголовок: Делегація НАУ провела робочу зустріч з представниками ключових державних органів у сфері цивільної авіації Чеської Республіки
Дата: 26/01/2024
URL: https://nau.edu.ua/ua/news/2024/1/delegatsiya-nau-provela-robochu-zustrich-z-predstavnikami-klyuchovih-derzhavnih-organiv-u-sferi-tsivilnoi-aviatsii-cheskoi-respubliki.html
==================================================

В рамках візиту до м. Прага в.о. ректора НАУ Володимир Шульга, проректор з міжнародного співробітництва і освіти Ірина Зарубінська та помічник ректора Сергій Кондратюк відвідали Міністерство транспорту Чехії і провели робочу зустріч із заступником голови департаменту цивільної авіації цього міністерства Мареком Шкрною та заступником директора Управління цивільної авіації Чехії Витеславом Хезкі. Також у заході взяли участь Міхал Маркович та Іржі Прохазка, керівники льотної школи FAIR, де навчаються студенти-пілоти НАУ.
Сторони докладно розглянули нагальні питання практичної реалізації спільного українсько-чеського проєкту
«Підготовка українських транспортних пілотів у Чехії»
, зокрема сертифікації за стандартами Європейської агенції безпеки авіації (EASA).
Також обговорили поточний стан відносин у сфері цивільної авіації між нашими країнами та обмінялися думками щодо можливостей розширення співробітництва в цій сфері через запровадження нових процедур і найкращих практик європейських колег.
Насамкінець, Володимир Шульга подякував чеським колегам за підтримку України в цей нелегкий для нашої держави час. «Завдяки вашій допомозі студенти нашого університету можуть наразі здійснювати практичні польоти й отримувати ліцензії професійних пілотів європейського зразка», – зазначив  керівник НАУ.