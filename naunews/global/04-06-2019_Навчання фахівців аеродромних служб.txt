Заголовок: Навчання фахівців аеродромних служб
Дата: 04/06/2019
URL: https://nau.edu.ua/ua/news/2019/6/navchannya-fahivtsiv-aerodromnih-sluzhb.html
==================================================

В Інституті неперервної освіти завершилось двотижневе навчання на курсах підвищення кваліфікації за програмою «Аеродромне забезпечення польотів» для фахівців аеродромних служб авіаційних підприємств України та Казахстану.
Серед слухачів представники КП «Миколаївський міжнародний аеропорт», ДП МА «Бориспіль», ТОВ «Оксаванекспорт ЛТД», ОКП «Аеропорт Суми», ДП «МА «Львів» ім. Д. Галицького», КП «МА «Одеса», КП БМР «Білоцерківський вантажний авіаційний комплекс», ДП «АНТОНОВ», КП «Аеропорт Вінниця», ТОВ «МА «Дніпропетровськ», Міжнародного аеропорту «Харків», Міжнародного аеропорту «Чернівці», Кременчуцького льотного коледжу, АТ «Ейр Астана» (Казахстан).
Програма курсів затверджена Державною авіаційною службою України і передбачала опрацювання таких питань:
управління безпекою польотів при здійсненні аеродромних операцій; державне регулювання діяльності суб’єктів наземного обслуговування  та сертифікація аеродромів; вимоги до вертикального планування аеродромів. Також розглядались питання водовідвідних і дренажних систем аеродромів; будівництво, капітальний та плановий ремонти аеродромів, вимоги до якості робіт; контроль  експлуатаційно-технічного стану аеродромних покриттів та літнє й зимове утримування аеродромів.
До проведення занять були залучені представники Державіаслужби України, Національного бюро з розслідування авіаційних подій та інцидентів з цивільними повітряними суднами та ДП «Міжнародний аеропорт «Бориспіль».
Організаційно-методичне забезпечення навчального процесу здійснюється фахівцями Навчально-консультативний центр підвищення кваліфікації ННІНО.
Телефон для довідок: 406-70-34, e-mail:
kpk@nau.edu.ua.