Заголовок: На Факультеті транспорту, менеджменту і логістики НАУ відбулась зустріч з випускниками коледжів
Дата: 21/07/2022
URL: https://nau.edu.ua/ua/news/2022/7/na-fakulteti-transportu-menedzhmentu-i-logistiki-nau-vidbulas-zustrich-z-vipusknikami-koledzhiv.html
==================================================

Нещодавно,
кафедрою організації авіаційних перевезень
Факультету транспорту менеджменту та логістики (ФТМЛ) Національного авіаційного університету проведено низку онлайн-зустрічей з випускниками Фахового коледжу інформаційних технологій та землевпорядкування та Київського фахового коледжу комп'ютерних технологій та економіки Національного авіаційного університету.
Заходи відбулися у рамках агітаційної роботи кафедри щодо вступної кампанії на перший (бакалаврський) рівень вищої освіти.
У зустрічі взяли участь завідувач кафедри, д.т.н., с.н.с, професор Дмитро Шевчук та члени відбіркової комісії кафедри.
Випускники коледжів ознайомилися з особливостями навчання за освітньо-професійною програмою «Організація перевезень та управління на транспорті (повітряному)» та перспективами продовження навчання на бакалавраті НАУ, а також отримали актуальну інформацію щодо вступу та змін, які відбулися у правилах прийому абітурієнтів у 2022 році.
Також учасники зустрічі мали змогу отримати вичерпні відповіді на власні запитання стосовно вступу та навчання в університеті.
З презентацією кафедри організації авіаційних перевезень можна ознайомитись за
посиланням
.