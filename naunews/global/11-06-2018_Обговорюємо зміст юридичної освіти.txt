Заголовок: Обговорюємо зміст юридичної освіти
Дата: 11/06/2018
URL: https://nau.edu.ua/ua/news/1/6/obgovoryuemo-zmist-yuridichnoi-osviti.html
==================================================

6 червня 2018 року у Київському національному університеті ім. Тараса Шевченка пройшла методологічна конференція з обговорення змісту юридичної освіти включно із ЗНО та правничих професій.
Участь у заході взяли науково-педагогічні працівники Навчально-наукового юридичного інституту НАУ: відповідальна особа за навчально-виховну роботу, к.ю.н. Ніна Троцюк, асистент кафедри теорії та історії держави і права Людмила Шапенко, представники Української асоціації міжнародного права, Національного агентства із забезпечення якості вищої освіти, юридичного факультету та Інституту міжнародних відносин КНУ, завідувачі кафедр Ужгородського національного університету та Львівського національного університету імені Івана Франка тощо.
Проректор з науково-педагогічної роботи КНУ Володимир Бугров, з ініціативи якого проводилася конференція,виступив зі змістовною доповіддю, якою ознайомив слухачів із методологічними засадами (ре)формування правничої освіти.
Учасники конференції обговорили проблеми і перспективи міжнародно-правової освіти в Україні; важливість умінь та навичок міжнародного правового блоку для підготовки сучасного юриста; зовнішнє незалежне оцінювання якості юридичної освіти в Україні відповідно до ESG-2015; сучасні загрози спеціальності «Міжнародне право» в контексті реформування вищої юридичної освіти; рекомендації Тюнінг та МСКО щодо правничої освіти, а також заслухали експертні коментарі, висновки та рекомендації щодо проекту USAID «Модельний навчальний план вивчення права («Model Curriculum for the Study of Law in Ukraine»).
За результатами обговорення було вирішено створити Асоціацію правничих шкіл спільно із Міністерством юстиції України, Міністерством освіти і науки України, Федерацією роботодавців України та іншими громадськими організаціями та розробити професійні стандарти для випускників юридичних факультетів та інститутів.
Конференція заклала фундамент для досягнення нового стандарту якісної юридичної освіти.
Докладно ознайомитись з інформацією про захід можна перейшовши за посиланням:
http://www.univ.kiev.ua/news/9698
.