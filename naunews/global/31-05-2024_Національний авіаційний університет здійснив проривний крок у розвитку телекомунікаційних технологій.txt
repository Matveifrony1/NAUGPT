Заголовок: Національний авіаційний університет здійснив проривний крок у розвитку телекомунікаційних технологій в Україні
Дата: 31/05/2024
URL: https://nau.edu.ua/ua/news/2024/5/natsionalniy-aviatsiyniy-universitet-zdiysniv-prorivniy-krok-u-rozvitku-telekomunikatsiynih-tehnologiy-v-ukraini.html
==================================================

27 травня
в Україні оголосили про
перший тестовий запуск мережі 5G
, що було здійснено Vodafone та Nokia. Це важливий крок до наближення технології 5G для України. Майже одночасно
, Національний авіаційний університет зробив це першим серед вишів України та наразі являється єдиним закладом вищої освіти
в Україні, де функціонує мережа п’ятого покоління.
8 травня
на базі кафедри телекомунікаційних та радіоелектронних систем Факультету аеронавігації, електроніки та телекомунікацій,
було вперше протестовано мережу 5G
, розгорнуту на основі проєктів з відкритим вихідним кодом.
Над цим проєктом працювали
майже два роки талановиті студенти кафедри,
Алла Пінчук та Владислав Самойленко
, на чолі з науковим керівником, в.о. декана ФАЕТ,
Романом Одарченком
, у тісній співпраці з Інформаційно-обчислювальним центром НАУ та
партнерами університету «GlobalLogic»
.
Для нашого університету це
велике досягнення, яке демонструє високий рівень підготовки наших студентів,
бажання та змогу опановувати передові технології. Розгорнута мережа 5G стане платформою для подальших наукових досліджень та експериментів, що дозволить студентам і викладачам університету поглиблено вивчати сучасні технології і готуватися до нових викликів в індустрії.
Цей проєкт також свідчить про
важливість співпраці між освітніми закладами та провідними ІТ компаніями,
зокрема «GlobalLogic», що сприяє обміну знаннями та досвідом, а також підготовці висококваліфікованих фахівців, здатних працювати в умовах технологічного прогресу.
Вітаємо всіх учасників проєкту
з успішним запуском мережі 5G в Національному авіаційному університеті! Бажаємо подальших успіхів!