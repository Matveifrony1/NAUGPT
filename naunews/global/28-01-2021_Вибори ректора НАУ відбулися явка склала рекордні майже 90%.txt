Заголовок: Вибори ректора НАУ відбулися: явка склала рекордні майже 90%
Дата: 28/01/2021
URL: https://nau.edu.ua/ua/news/2021/1/vibori-rektora-nau-vidbulisya-yavka-sklala-rekordni-mayzhe-90.html
==================================================

Сьогодні, 28 січня 2021 р., відповідно до частини другої статті 42 Закону України «Про вищу освіту» та на виконання наказу МОН від 23.10.2020 р. №378-к «Про оголошення конкурсу на заміщення посади ректора Національного авіаційного університету», відбулися вибори ректора Національного авіаційного університету.
Таємне голосування тривало до 18:00.
В І турі виборів взяли участь: кандидат технічних наук, доцент Павло Борсук, доктор технічних наук, професор Максим Луцький, доктор технічних наук, професор Рімвідас Хращевський.
Від кандидатів на 15 дільницях були присутні 74 спостерігачі, від ГО - З6, від ЗМІ - 25 акредитованих представників.
Заяв про зафіксовані порушення виборчого процесу не надходило.
Всього, на вибори ректора НАУ було делеговано 2711 виборців, серед них - 1842 працівників і студентів НАУ,  інші - представники відокремлених структурних підрозділів університету.
Відповідно до ст.42 ЗУ «Про вишу освіту», вибори вважаються такими, що відбулися, якщо участь у них взяли більше 50% від загальної кількості осіб, які мають право брати участь у виборах.
Явка на виборах ректора НАУ склала рекордні 89,3%. Відповідно, вибори є такими, що відбулися.
Підрахунок голосів почато о 18:00, відразу після закінчення голосування, і триватиме він без перерви до повного завершення.
Узагальнені результати виборів будуть оприлюднені після отримання та опрацювання Організаційним  комітетом із проведення виборів ректора НАУ всіх протоколів дільничних виборчих комісій.
Виборчий процес в університеті відбувся із дотриманням усіх норм чинного законодавства: для кандидатів були забезпечені рівні засади участі, а для учасників голосування – реалізовані належні  умови волевиявлення.