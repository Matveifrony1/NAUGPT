Заголовок: Викладачі Факультету міжнародних відносин розпочали навчально-наукове стажування в університетах Японії
Дата: 29/11/2024
URL: https://nau.edu.ua/ua/news/2024/11/vikladachi-fakultetu-mizhnarodnih-vidnosin-rozpochali-navchalno-naukove-stazhuvannya-v-universitetah-yaponii.html
==================================================

Декан Факультету міжнародних відносин
Юрій Волошин
та в.о. завідувача кафедри міжнародного та європейського права
Роман Максимович
розпочали науково-педагогічне стажування в Університеті Тойо. Ця подія є важливою в контексті поглиблення міжнародної співпраці між закладами вищої освіти та сприяння академічному обміну.
Під час візиту до Університету Тойо
делегація зустрілася з проректором університету Хідеакі Тадою
та представниками міжнародного відділу університету —
Кейко Ямачі та Чінатцу Ватанабе
, що стало важливим кроком у розвитку міжнародної співпраці.
У рамках обговорень
були визначені перспективи стажування
та підвищення кваліфікації для викладачів. Учасники домовилися про проведення навчальних курсів з актуальних тем, таких як космічна дипломатія, кібердипломатія, штучний інтелект в міжнародних відносинах, кібертероризм, кібервійна, міжнародне гуманітарне право, міжнародне повітряне право, а також розслідування авіаційних катастроф.
Особливу увагу було приділено
розширенню можливостей академічної мобільності
, зокрема короткостроковій академічній мобільності для студентів, що відкриє нові горизонти для навчання та обміну досвідом між університетами.
Крім того, сторони домовилися про
активізацію публікаційної діяльності в міжнародних індексованих виданнях
, що сприятиме підвищенню наукового іміджу обох установ та є важливим аспектом для розвитку наукових досліджень.
Проходження науково-педагогічного стажування є
важливим етапом у розвитку співпраці
між Державним університетом «Київським авіаційним інститутом» та Університетом Тойо, що обіцяє нові можливості для студентів і викладачів.