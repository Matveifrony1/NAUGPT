Заголовок: Представники Національного авіаційного університету взяли участь у відкритті міжнародної Виставки-конференції «Мистецтво проти насильства»
Дата: 27/10/2021
URL: https://nau.edu.ua/ua/news/2021/10/predstavniki-natsionalnogo-aviatsiynogo-universitetu-vzyali-uchast-u-vidkritti-mizhnarodnoi-vistavki-konferentsii-mistetstvo-proti-nasilstva.html
==================================================

На виконання розпорядження Кабінету Міністрів України «Про затвердження Плану невідкладних заходів із запобігання та протидії домашньому насильству, насильству за ознакою статі, захисту прав осіб, які постраждали від такого насильства» від 21 квітня 2021 р. № 361-р, розробленого Міністерством соціальної політики, Юридичний факультет (ЮФ) Національного авіаційного університету долучився до соціального міжнародного проекту - Виставки-конференції «Мистецтво проти насильства».
23 жовтня, в Інституті проблем сучасного мистецтва Національної академії мистецтв України відбулося урочисте відкриття заходу.
На урочистостях були присутні:
- Ольга Ревук, заступник Міністра соціальної політики;
- Катерина Павліченко, заступник Міністра внутрішніх справ;
- Марина Бардіна, народної депутатки України;
- пан Мауріціо Ароніка, президент Благодійного фонду Фаундейшнс Фор Юнайтед Найншнс СДГ;
Також, відкриття відвідали завідувач кафедри кримінального права і процесу ЮФ НАУ, доктор юридичних наук, професор Софія Лихова та доцент кафедри Ірина Літвінова.
На виставці представлено роботи авторів з усіх континентів світу, які самі зіткнулися або піддавалися насильству. У ході інтерактивних експозицій презентуються також роботи викладачів ЮФ НАУ щодо юридичного аспекту протидії домашньому насильству.
Представники НАУ взяли участь у диспуті щодо загальних питань насильства в сім’ї та долучилися до Всеукраїнського флешмобу «Починай діяти», який організований Міністерством соціальної політики України на підтримку осіб, що постраждали від домашнього насильства.