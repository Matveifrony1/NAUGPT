Заголовок: Презентація НАУ у м. Вишневому
Дата: 19/05/2016
URL: https://nau.edu.ua/ua/news/2016/5/prezentacziya-nau-u-m-vishnevomu.html
==================================================

18 травня 2016 року Інститут доуніверситетської підготовки в рамках співпраці з Київським обласним центром зайнятості організував та спільно з іншими навчально-науковими підрозділами університету провів презентацію НАУ на «Ярмарку професій», яку проводив Києво-Святошинський РЦЗ Київської області на базі ЗОШ І-ІІІ ст. м. Вишневе Київської області. Захід відвідали понад 200 учнів 9-11 класів із 8-ми ЗНЗ міста та Києво-Святошинського району.
Разом з Інститутом доуніверситетської підготовки, Національний авіаційний університет представляли: НН інститут Аеронавігації, НН інститут Екологічної безпеки, НН інститут Аеропортів, НН Гуманітарний інститут,  Промислово-економічний коледж НАУ та Коледж інформаційних технологій та землевпорядкування НАУ.
На «Ярмарку професій» старшокласники отримали докладну інформацію про підготовку фахівців у ВНЗ м. Києва. Серед запитань майбутніх абітурієнтів були такі: навчання на англомовному проекті, особливості проходження практики, подальше працевлаштування по закінченню ВНЗ, організація дозвілля в університеті, навчання на кафедрі військової підготовки, отримання другої вищої освіти, вартість навчання за кошти фізичних та юридичних осіб та переваги навчання на підготовчих курсах Інституту доуніверситетської підготовки, де є можливість отримати 10 додаткових балів до загального рейтингу при вступі до НАУ.
Майбутні абітурієнти переглянули фільм про НАУ та отримали спецвипуск газети «Авіатор»,  інформаційно-рекламні буклети НН інститутів і почули вичерпні відповіді фахівців щодо особливостей навчання на будь-якій із спеціальностей в університеті.