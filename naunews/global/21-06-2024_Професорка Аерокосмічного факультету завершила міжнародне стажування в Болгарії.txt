Заголовок: Професорка Аерокосмічного факультету завершила міжнародне стажування в Болгарії
Дата: 21/06/2024
URL: https://nau.edu.ua/ua/news/2024/6/profesorka-aerokosmichnogo-fakultetu-zavershila-mizhnarodne-stazhuvannya-v-bolgarii.html
==================================================

Професорка Аерокосмічного факультету
Наталія Ладогубець
взяла активну участь у
XVIII Міжнародній конференції «Strategy of Quality in Industry and Education»,
що проходила на базі Технічного університету Варни (ТУВ), Болгарія. Паралельно з цим, вона успішно завершила міжнародне стажування за програмою
«Modern Trends in Higher Education in the European Union Countries».
Стажування проводилося англійською мовою та включало інтерактивні мультимедійні сесії.
Основною базою навчання стала кафедра технічної механіки факультету виробничої техніки і технологій ТУВ.
У ході стажування професорка
Наталія Ладогубець мала можливість:
вивчити передовий досвід та унікальні методи навчання;
розвинути професійні компетенції;
набути досвіду науково-педагогічної роботи в міжнародному контексті;
розширити та поглибити наукові і професійні контакти;
знайомитися з інноваційними технологіями подолання психологічних бар’єрів у навчальній діяльності студентів, особливо актуальними в період після пандемії та в умовах війни;
дослідити сучасні цифрові технології комунікації та співпраці в освітньому процесі.
За підсумками стажування
професорка Ладогубець отримала сертифікат
міжнародного зразка. Крім того, було
досягнуто важливої домовленості
з ректором ТУВ щодо продовження та розширення договору про співпрацю між Національним авіаційним університетом та Технічним університетом Варни.
Ця міжнародна діяльність сприяє
подальшій інтеграції НАУ у європейський освітній простір
та відкриває нові можливості для обміну досвідом і реалізації спільних проєктів.