Заголовок: Відбулася зустріч студентів Юридичного факультету з головним технологом, керівником Навчального центру з наземного обслуговування міжнародного аеропорту «Бориспіль»
Дата: 17/04/2024
URL: https://nau.edu.ua/ua/news/2024/4/vidbulasya-zustrich-studentiv-yuridichnogo-fakultetu-z-golovnim-tehnologom-kerivnikom-navchalnogo-tsentru-z-nazemnogo-obslugovuvannya-mizhnarodnogo-aeroportu-borispil.html
==================================================

5 квітня 2024 року
на Юридичному факультеті для студентів 3-го курсу спеціальності 081 «Право»
проведено зустріч
з головною технологинею, керівницею Навчального центру з наземного обслуговування міжнародного аеропорту «Бориспіль»
Ольгою Фединою
.
З метою поглибленого вивчення теми «Правове регулювання авіаційного транспорту» з навчальної дисципліни «Транспортне право»,
пані Ольга ознайомила студентів з актуальними питаннями сертифікації у галузі цивільної авіації
, зокрема, сертифікацією аеропортів, наземного персоналу аеропортів та провайдерів авіаційних послуг, а також розповіла про види сертифікатів, порядок їх отримання та строки чинності.
Спікеркою відзначено
, що міжнародний аеропорт «Бориспіль» має всі відповідні сертифікати передбачені стандартами ІКАО, а в грудні 2023 року МА «Бориспіль» отримав сертифікат відповідності Primary Award від Британського інституту CIPS, що засвідчує високу оцінку відповідності аеропорту всім світовим стандартам, а це означає, що аеропорт готовий до відкриття польотів, щойно для цього складуться необхідні безпекові умови.
Зауважено, що наразі, попри відсутність польотів
МА «Бориспіль» продовжує удосконалювати заходи безпеки
в аеропорту та підтримувати відповідний рівень кваліфікації наземного персоналу, проводить його навчання та практичні стажування на робочих місцях, здійснює заходи щодо підтримки та обслуговування аеропортової інфраструктури та обладнання, підтримки сертифікаційної та ліцензійної придатності аеропорту.
Завершуючи доповідь,
Ольга Федина наголосила на важливості
чіткого та прозорого законодавчого регулювання аеропортової діяльності, адже фундаментом відтворення потенціалу аеропорту та його інфраструктурної складової в Україні у воєнний та повоєнний час є своєчасне впровадження передових інноваційних технологій на засадах ефективності та системності.