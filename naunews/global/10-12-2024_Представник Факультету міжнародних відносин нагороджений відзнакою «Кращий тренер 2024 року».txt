Заголовок: Представник Факультету міжнародних відносин нагороджений відзнакою «Кращий тренер 2024 року»
Дата: 10/12/2024
URL: https://nau.edu.ua/ua/news/2024/12/predstavnik-fakultetu-mizhnarodnih-vidnosin-nagorodzheniy-vidznakoyu-krashchiy-trener-2024-roku.html
==================================================

Доцент кафедри соціології та політичних наук Факультету міжнародних відносин
Костянтин Караман
удостоєний відзнаки «
Кращий тренер 2024» у номінації «Натхненник року».
Ця нагорода відзначає його значний внесок у проведення тренінгів з кримінального, кримінально-процесуального та міжнародного гуманітарного права, що організовуються Тренінговим центром прокурорів України за підтримки міжнародних організацій.
З 2020 року
Костянтин Караман активно проводить тренінги на запрошення Посольства Сполучених Штатів
, громадських організацій та Тренінгового центру прокурорів України, зосереджуючи увагу на питаннях міжнародного гуманітарного права, а також кримінального та кримінально-процесуального права України.
У своїй діяльності в органах прокуратури Костянтин Караман займається
питаннями міжнародного співробітництва та розслідуванням порушень норм міжнародного гуманітарного права. За високі досягнення в професійній діяльності він
неодноразово нагороджувався
, зокрема, наказом командувача об’єднаних сил та отримав відзнаку «Козацький хрест» ІІІ ступеню (2021) і нагрудний знак «Почесний працівник прокуратури України» (2023) за наказом Генерального прокурора.
Костянтин Караман досяг значних результатів у
розслідуванні порушень норм міжнародного гуманітарного права, впроваджуючи своєчасні та ефективні організаційні заходи, що активізували роботу органів досудового розслідування у розкритті резонансних злочинів, скоєних під час повномасштабного вторгнення Російської Федерації в Україну. Він організував систематичну роботу зі збору доказової бази для міжнародних судових інстанцій.
Ініційовані ним робочі зустрічі з представниками Моніторингової місії ООН з прав людини в Україні, Спеціальної моніторингової місії ОБСЄ, Червоного Хреста та міжнародної дипломатичної організації «Центр гуманітарного діалогу» (Швейцарія) сприяли обговоренню дотримання прав людини в умовах збройного конфлікту та налагодженню подальшої співпраці.