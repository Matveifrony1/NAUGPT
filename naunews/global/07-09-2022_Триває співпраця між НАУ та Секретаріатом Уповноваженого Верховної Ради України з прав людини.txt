Заголовок: Триває співпраця між НАУ та Секретаріатом Уповноваженого Верховної Ради України з прав людини
Дата: 07/09/2022
URL: https://nau.edu.ua/ua/news/2022/9/trivae-spivpratsya-mizh-nau-ta-sekretariatom-upovnovazhenogo-verhovnoi-radi-ukraini-z-prav-lyudini.html
==================================================

31 серпня та 2 вересня директор Інформаційно-просвітницького центру з прав людини Юридичного факультету (ЮФ) Національного авіаційного університету Олена Макеєва взяла участь у просвітницьких заходах, які проходили за ініціативи Уповноваженого Верховної Ради України з прав людини за підтримки Офісу Ради Європи в Україні на базі Просвітницького центру з прав людини.
Модератором заходів виступила завідувач сектору сприяння правовій поінформованості населення Секретаріату Уповноваженого Верховної Ради України з прав людини Олена Антонова.
31 серпня, під головуванням головної спеціалістки відділу моніторингу прав дитини та сім'ї Управління з дотримання прав дитини та сім'ї Секретаріату Уповноваженого Верховної Ради України з прав людин Ольги Пархоменко, відбувся вебінар на тему «Право на освіту в умовах правового режиму воєнного стану». Спікер розкрила правові механізми забезпечення права на освіту в умовах воєнного стану та проблеми безпеки здобувачів освіти під час навчання.
2 вересня проходив просвітницький вебінар «Проблемні питання виїзду громадян України з тимчасово окупованої території Автономної Республіки Крим та міста Севастополя», під час проведення якого представник Уповноваженого з дотримання прав жителів Автономної Республіки Крим та міста Севастополя Ірина Верігіна розкрила проблеми правового регулювання порядку виїзду громадян України з тимчасово окупованої території Автономної Республіки Крим та міста Севастополя, виокремила особливості поновлення документів державного зразка або довідки на повернення в Україну громадян України з тимчасово окупованих територій.