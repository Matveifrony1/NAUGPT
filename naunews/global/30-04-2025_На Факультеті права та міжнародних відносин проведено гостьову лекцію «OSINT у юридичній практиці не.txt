Заголовок: На Факультеті права та міжнародних відносин проведено гостьову лекцію «OSINT у юридичній практиці: нестандартні інструменти для розкриття прихованих даних»
Дата: 30/04/2025
URL: https://nau.edu.ua/ua/news/2025/4/na-fakulteti-prava-ta-mizhnarodnih-vidnosin-provedeno-gostovu-lektsiyu-osint-u-yuridichniy-praktitsi-nestandartni-instrumenti-dlya-rozkrittya-prihovanih-danih.html
==================================================

На Факультеті права та міжнародних відносин
відбулася гостьова лекція на тему
«OSINT у юридичній практиці: нестандартні інструменти для розкриття прихованих даних».
Спікером виступив
Роман Радейко,
кандидат юридичних наук, доцент, CEO Online Law School та голова секції науковців і освітян Асоціації правників України.
Під час лекції
пан
Роман розкрив основи використання OSINT
(Open Source Intelligence) у юридичній практиці, надавши студентам практичні приклади застосування цього інструменту та вказавши на типові помилки, які можуть виникати при пошуку інформації. «Сучасний юрист повинен володіти ефективними засобами для швидкого та надійного збору даних про осіб, компанії та їх взаємозв’язки», — підкреслив він.
Під час виступу
спікер акцентував увагу присутніх на
трьох основних питаннях, які варто враховувати під час використання OSINT:
Що шукати?
Де шукати?
Як шукати?
Детально розглянув
етапи OSINT-розслідування,
які включають планування, збір інформації, аналіз, відображення результатів та розподіл інформації, проаналізував ключові ресурси для проведення OSINT-досліджень, такі як: єдиний державний реєстр юридичних осіб та фізичних осіб-підприємців, державний реєстр речових прав на нерухоме майно, а також єдиний державний реєстр судових рішень.
Захід викликав значний інтерес серед студентів, а отримані знання стануть корисними їм у майбутній професійній діяльності.