Заголовок: Для майбутніх юристів лекцію на тему «Функції та завдання управління забезпечення діяльності кримінальної палати Київського апеляційного суду» прочитала випускниця ЮФ НАУ
Дата: 28/02/2023
URL: https://nau.edu.ua/ua/news/2023/2/dlya-maybutnih-yuristiv-lektsiyu-na-temu-funktsii-ta-zavdannya-upravlinnya-zabezpechennya-diyalnosti-kriminalnoi-palati-kiivskogo-apelyatsiynogo-sudu-prochitala-vipusknitsya-yuf-nau.html
==================================================

21 лютого 2023 року на Юридичному факультеті НАУ для здобувачів вищої освіти групи ПР-106Б першого (бакалаврського) рівня спеціальності 262 «Правоохоронна діяльність» головним спеціалістом управління забезпечення діяльності кримінальної палати Київського апеляційного суду, випускницею факультету 2021 року Мариною Стешенко проведено лекцію на тему «Функції та завдання управління забезпечення діяльності кримінальної палати Київського апеляційного суду».
Під час виступу Марина Стешенко детально розповіла про завдання управління забезпечення діяльності кримінальної палати, а саме:
1) організаційно-інформаційне забезпечення діяльності судової палати з розгляду кримінальних справ;
2) забезпечення ведення діловодства у відділі;
3) забезпечення автоматизованої обробки, обліку та контролю проходження матеріалів кримінального провадження, кримінальних справ, справ про адміністративні правопорушення, скарг, заяв, клопотань та інших, передбачених законом процесуальних документів, що подаються до суду та можуть бути предметом судового розгляду.
Також лекторка проаналізувала порядок подання документів, які надходять до суду як за допомогою автоматизованої системи електронного документообігу «Апеляція», так і у паперовій формі.
Окрім того, Марина Стешенко навела приклади із власної юридичної практики та наголосила на необхідності майбутніх правоохоронців вільно користуватися знаннями з кримінального, кримінального процесуального та інших галузей права,
які постійно застосовуються у практичній діяльності працівниками суду.
Звершуючи виступ спікерка подякувала науково-педагогічному складу факультету за отриманий «багаж» знань, які вона застосовує у своїй практичній діяльності.