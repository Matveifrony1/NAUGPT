Заголовок: В НАУ відбувся освітній диспут на тему: «Розвиток українського конституціоналізму: Конституція Отто Ейхельмана»
Дата: 30/06/2021
URL: https://nau.edu.ua/ua/news/2021/6/v-nau-vidbuvsya-osvitniy-disput-na-temu-rozvitok-ukrainskogo-konstitutsionalizmu-konstitutsiya-otto-eyhelmana.html
==================================================

На Юридичному факультеті (ЮФ) Національного авіаційного університету відбувся освітній диспут на тему: «Розвиток українського конституціоналізму: Конституція Отто Ейхельмана» присвячений святкуванню 25-ої річниці Конституції України.
Участь у диспуті взяв відомий історик-дослідник, громадський діяч Максим Мальцев. Він представив інформацію щодо історичних передумов утворення УНР та ЗУНР, витоків формування української державності.
З цікавими та змістовними доповідями виступили також науково-педагогічні працівники кафедри конституційного та адміністративного права і студенти ЮФ НАУ, які висвітлили питання розвитку українського конституціоналізму з часів козацької державності до сьогодення.
Особливу увагу приділили постаті відомого вченого-правника, заступника міністра доби гетьманату П. Скоропадського й Директорії УНР Отто Ейхельмана, зокрема його роль у розробці Конституції і зміцненні конституційних основ УНР, внеску в державотворчий процес в Україні та діяльність київської школи міжнародного права.
Наприкінці заходу учасники переглянули відеоматеріали, в яких розкрито зміст запланованих, але не проведених реформ керівництвом УНР, що мають відтворення в сучасних адміністративній реформі та децентралізації. Відео-сюжет викликав палку наукову дискусію з приводу актуальності історичного минулого для розвитку сучасного конституціоналізму.