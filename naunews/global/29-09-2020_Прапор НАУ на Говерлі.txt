Заголовок: Прапор НАУ на Говерлі
Дата: 29/09/2020
URL: https://nau.edu.ua/ua/news/2020/veresen/prapor-nau-na-goverli.html
==================================================

До Всесвітнього дня туризму – 27 вересня, студенти та викладачі Факультету міжнародних відносин (ФМВ)  здійснили підйом на найвищу висоту України – гору Говерлу та розгорнули прапор Національного авіаційного університету. Організатор щорічного підйому – кафедра міжнародного туризму та країнознавства ФМВ.
Підйом був нелегким, шлях ускладнювався перемінним дощем та сильним вітром. Однак, незважаючи на перепони, студенти та викладачі Факультету міжнародних відносин підкорили висоту у 2061 м. за 3 год. 45 хв. На зворотному шляху традиційно приготовані польова каша та чай на вогнищі чудово смакували під туристичні пісні.
29.09.2020, 12:34
Поділитися