Заголовок: Вітаємо з успішним захистом дисертації
Дата: 02/11/2018
URL: https://nau.edu.ua/ua/news/1/11/vitaemo-z-uspishnim-zahistom-disertatsii.html
==================================================

1 листопада 2018 року в спеціалізованій вченій раді Д 26.062.03 відбувся захист кандидатської дисертації здобувача Рази Ахмеда «Математичні моделі технічного обслуговування обладнання засобів транспорту» (науковий керівник д.т.н., проф. Уланський В.В.). Уперше в спеціалізованій вченій раді захист дисертації відбувся англійською мовою.
Здобувач Ахмед Раза успішно закінчив аспірантуру по кафедрі електроніки ННІ аеронавігаціі, електроніки та телекомунікацій в 2017 р. Він закінчив Київський міжнародний університет цивільної авіації (тепер НАУ) за фахом «Технічна експлуатація транспортного радіоелектронного обладнання» в 1998 р. В даний час працює технічним радником з питань експлуатації широкого спектру обладнання в департаменті при адміністрації президента Об’єднаних Арабських Еміратів.
Результати дисертаційної роботи Ахмеда Рази обговорювалися на численних міжнародних конгресах і конференціях. У 2015 р здобувач отримав престижну нагороду університету Кранфілд і International Academy for Production Engineering (Великобританія) за найкращу наукову роботу на міжнародній конференції "Through Life Engineering Services 2015». Матеріали дисертації подані на здобуття Державної премії Емірату Абу Дабі в області науки та технологій під назвою "Minimizing maintenance cost of wide-body aircraft' avionics for Etihad Airlines".