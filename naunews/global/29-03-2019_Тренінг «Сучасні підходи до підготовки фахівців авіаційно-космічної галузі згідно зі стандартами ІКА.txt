Заголовок: Тренінг «Сучасні підходи до підготовки фахівців авіаційно-космічної галузі згідно зі стандартами ІКАО та вимогами EASA»
Дата: 29/03/2019
URL: https://nau.edu.ua/ua/news/2019/3/trening-suchasni-pidhodi-do-pidgotovki-fahivtsiv-aviatsiyno-kosmichnoi-galuzi-zgidno-zi-standartami-ikao-ta-vimogami-easa.html
==================================================

Директор Інституту ІКАО Галина Суслова провела тренінг «Сучасні підходи до підготовки фахівців авіаційно-космічної галузі згідно зі стандартами ІКАО та вимогами EASA». Це вже третє заняття з підвищення кваліфікації управлінських кадрів Національного авіаційного університету.
Галина Андріївна акцентувала увагу на реалізації стандартів ІКАО та основних документах організації,  розповіла про діяльність Європейського агентства безпеки авіації (ЕАSA). Вона зазначила, що ІКАО впроваджує загальні вимоги до змісту навчання авіаційних спеціалістів, розробляє стратегії підготовки та встановлення компетенцій (технічну, особистісну) необхідних для прийняття рішень, створюючи чітку систему підготовки і перепідготовки авіаційних фахівців.
Директор Інституту ІКАО зазначила, що в НАУ розпочата підготовка пілотів на рівнях PPL  і CPL та створюється Міжнародний центр підготовки пілотів, який працюватиме відповідно до Регуляцій EASA.