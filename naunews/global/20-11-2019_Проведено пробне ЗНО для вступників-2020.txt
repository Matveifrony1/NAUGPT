Заголовок: Проведено пробне ЗНО для вступників-2020
Дата: 20/11/2019
URL: https://nau.edu.ua/ua/news/2019/11/provedeno-probne-zno-dlya-vstupnikiv-2020.html
==================================================

Учні закладів загальної середньої, професійно-технічної освіти, студенти коледжів (випускників–2020) та випускники минулих років взяли участь у проекті «Пробне ЗНО». Організатор –  Інститут інноваційних технологій, модератор проекту – директор Інституту Наталія Муранова.
Учасники мали змогу виконати тестові завдання відповідно до вимог й технологій УЦОЯО з двох навчальних предметів на вибір: математика, фізика, українська мова та література, англійська мова, історія України, географія, хімія та біологія.
Привітав учасників проекту проректор з навчальної роботи Артур Гудманян, який наголосив на важливості якісної підготовки до навчання в університеті.
Ознайомила присутніх з умовами та порядком проведення «Пробного ЗНО» директор Інституту Наталія Муранова, яка закцентувала увагу на вимогах та технологіях УЦОЯО, особливостях підготовки до ЗНО, представила статистичні характеристики досягнень вступників до ЗВО за минулі роки, рекомендувала способи і методи ефективної підготовки до вступу до вишу.
Тестові завдання виконувало 222 учасника, з них: українську мову та літературу – 157 (37,74%), математику – 145 (34,86%), англійську мову – 66 (15,87%), історію України – 24 (10,80%), географію – 8 (1,92%), біологію – 6 (1,44%), фізику – 6 (1,44%), хімію – 4 (0,96%).
Освітній захід сприяв проведенню незалежного оцінювання знань учнів науково-педагогічними працівниками кафедри базових і спеціальних дисциплін НАУ, перевірці готовності абітурієнтів до загальнодержавного ЗНО, ознайомленню з «дорожньою картою» підготовки до ЗНО, виявленню прогалин у знаннях, вибору методів, форм та способів підготовки до вступу в ЗВО України.
Результати та методичні рекомендації тестових завдань «Пробного ЗНО» будуть розміщенні на сайті Інституту інноваційних освітніх технологій за
посиланням
.
Запрошуємо усіх вступників-2020 пройти підготовку до ЗНО на підготовчому відділенні громадян України (кафедрі базових і спеціальних дисциплін) НАУ. Інформація за
посиланням
.