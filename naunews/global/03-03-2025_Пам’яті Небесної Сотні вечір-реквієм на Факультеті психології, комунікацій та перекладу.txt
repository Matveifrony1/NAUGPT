Заголовок: Пам’яті Небесної Сотні: вечір-реквієм на Факультеті психології, комунікацій та перекладу
Дата: 03/03/2025
URL: https://nau.edu.ua/ua/news/2025/3/pam’yati-nebesnoi-sotni-vechir-rekviem-na-fakulteti-psihologii-komunikatsiy-ta-perekladu.html
==================================================

25 лютого 2025 року
до Дня пам’яті Героїв Небесної Сотні кафедра української мови, історії та інформаційної діяльності провела вечір-реквієм
«У нашій пам'яті вони назавжди залишились».
Захід відкрили в.о. декана Факультету психології, комунікацій та перекладу
Наталія Мельник
, в.о. завідувача кафедри української мови, історії та інформаційної діяльності
Анастасія Сібрук
та професорка кафедри
Ірина Тюрменко.
Всі присутні вшанували пам’ять Героїв Небесної Сотні та загиблих у російсько-українській війні хвилиною мовчання.
Організацією вечора займалася старша викладачка кафедри української мови, історії та інформаційної діяльності
Жанна Паскал
разом зі здобувачами вищої освіти різних спеціальностей. У заході взяли участь студенти Факультету психології, комунікацій та перекладу (спеціальність «Інформаційна, бібліотечна та архівна справа»), а також представники Факультету архітектури, будівництва та дизайну (спеціальності «Дизайн», «Архітектура та містобудування», «Будівництво та цивільна інженерія»).
Вся Україна вшановує пам’ять Героїв Небесної Сотні, які віддали життя в боротьбі за свободу, за право нації обирати власне майбутнє — вільне, демократичне, європейське. Вони стали частиною великої історії, де боротьба за мирне майбутнє України триває. Сьогодні нові герої на фронті російсько-української війни
продовжують боротися за ідеали свободи
й незалежності, щодня наближаючи нашу перемогу.