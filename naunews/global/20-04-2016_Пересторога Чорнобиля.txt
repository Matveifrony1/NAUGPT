Заголовок: Пересторога Чорнобиля
Дата: 20/04/2016
URL: https://nau.edu.ua/ua/news/2016/4/perestoroga-chornobilya.html
==================================================

15 квітня 2016 року старший викладач кафедри української мови та культури Навчально-наукового Гуманітарного інституту Тетяна Чухліб провела для студентів тематичний вечір, на якому вшанувався подвиг учасників ліквідації аварії на Чорнобильській АЕС. Захід був організований відповідно до постанови Верховної Ради України від 12 листопада 2015 року № 793-VІІІ «Про вшанування учасників ліквідації наслідків аварії на Чорнобильській АЕС та про заходи, пов’язані з 30-ми роковинами Чорнобильської катастрофи», листа Міністерства освіти і науки України щодо виконання плану заходів, пов’язаних з 30-ми роковинами Чорнобильської катастрофи,
Вечір розпочався з демонстрації мультимедійних презентацій студентів ННГМІ, ННІКІТ, ФЕП, у яких автори намагалися з’ясувати причини та наслідки катастрофи. Всі охочі декламували тематичні вірші. На заході також відбувся перегляд документального відеофільму «Експедиція Ліни Костенко до Чорнобильської зони», яка проводилася з метою збереження культури поліщуків. А студенти, які брали участь у конкурсі есе «Пам’ять Чорнобиля», зачитали уривки з власних творів зі спогадами їхніх батьків про трагічні події.