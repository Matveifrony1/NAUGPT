Заголовок: Переможці Всеукраїнських олімпіад НАУ
Дата: 06/05/2019
URL: https://nau.edu.ua/ua/news/2019/5/vitaemo-peremozhtsiv-vseukrainskih-olimpiad-nau.html
==================================================

04 та 05 травня 2019 року в Національному авіаційному університеті відбувся ІІ тур Всеукраїнських олімпіад для професійної орієнтації вступників на основі повної загальної середньої освіти з навчальних предметів: хімія, історія України, англійська мова. Учасники олімпіад – учні 11 класів зі всіх куточків країни, які у І (дистанційному) турі набрали 150 балів і більше (із 200 можливих).
Оргкомітет олімпіади спільно з Приймальною комісією організував індивідуальне консультування учнів та батьків – працювала виставка-презентація НАУ.
Забезпечували проведення олімпіад: оргкомітет – Навчально-науковий інститут інноваційних освітніх технологій та журі –
кафедра іноземних мов і прикладної лінгвістики
ФЛСК, кафедра історії та документознавства ФЛСК, кафедра хімії і хімічної технології ФЕБА.
Ознайомитися з результатами Всеукраїнських олімпіад НАУ можна за посиланням:
http://iiot.nau.edu.ua/index.php/nauka/olimpiady
За рішенням журі переможцями Всеукраїнських олімпіад НАУ визнано: з хімії – Головко Ірину Олександрівну; з історії України – Унгарову Марину Геннадіївну; з англійської мови – Канова Богдана Руслановича, Овсієнко Анну Сергіївну та Чорногор Богдану Ярославівну.
Щиросердечно вітаємо переможців! Бажаємо нових звершень та перемог, високих балів та рейтингових сертифікатів ЗНО, відмінних оцінок на ДПА, а головне – здійснення мрії щодо навчання в Національному авіаційному університеті.
Нагадуємо, що ІІ (додатковий) тур Всеукраїнських олімпіад НАУ відбудеться 18 травня 2019 року (11.00-14.00; 14.30-17.30) та 19 травня 2019 року (11.00-14.00) для учасників, які не з’явилися з поважних причин.
Запрошуємо переможців ІІ туру олімпіад на урочистості з нагоди нагородження Дипломами, що відбудуться 8 червня 2019 року.
Переможцям олімпіад з природничо-математичних та інженерно-технічних спеціальностей нараховуватимуться додаткові бали до сертифікату ЗНО з одного предмету при розрахунку балу в НАУ від 1 до 20, але не вище 200 балів за предмет. Додаткові бали нараховуються учасникам олімпіад, які набрали не менше 90% балів у ІІ турі (із 200 можливих).
Довідки за тел.: (044)406-79-08, 406-72-09, 406-74-04, 406-74-15. E-mail:
idpnau2016@gmail.com
або
nniiot@nau.edu.ua
або idp@nau.edu.ua