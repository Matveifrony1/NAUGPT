Заголовок:Тарас Шевченко – геній українського народу

Дата: ----------
URL: https://imco.nau.edu.ua/%d1%82%d0%b0%d1%80%d0%b0%d1%81-%d1%88%d0%b5%d0%b2%d1%87%d0%b5%d0%bd%d0%ba%d0%be-%d0%b3%d0%b5%d0%bd%d1%96%d0%b9-%d1%83%d0%ba%d1%80%d0%b0%d1%97%d0%bd%d1%81%d1%8c%d0%ba%d0%be%d0%b3%d0%be-%d0%bd/
==================================================
Тарас Шевченко – геній українського народу

10 березня 2025 року на кафедрі філологічних та природничих дисциплін було проведено захід під назвою «Тарас Шевченко – геній українського народу», присвячений 211-ій річниці від дня народження Кобзаря.

Аудиторія, прикрашена портретом Шевченка, вишитими рушниками, творами поета, репродукціями його картин, та звуки пісень, написаних на слова Кобзаря, створили дивовижну атмосферу свята та національної самобутності ще перед початком заняття.

Основна увага на занятті була зосереджена на роботі з тестом «Шевченко – геній українського народу».

Читанню тексту передувало полум’яне вступне слово доцента кафедри Федчук Лілії Іванівни про те, що у кожної нації є свої відомі представники. Найвидатнішим сином України є Тарас Шевченко.

Далі була майстерно проведена лексико-роз’яснювальна робота, мета якої – ознайомити іноземців з новими словами, зокрема й історизмами. Сприйняття нових слів полегшував показ слайдів з відповідними предметними зображеннями.

Заслуговує на увагу й самий текст: він був адаптований до рівня володіння іноземними слухачами українською мовою та являв собою лаконічний виклад реальних фактів ыз життя й творчості Тараса Шевченка. Текст, супроводжуваний відповідними малюнками та картинками, демонструвався на екрані.

Студенти читали текст, відповідали на питання викладача за змістом прочитаного, самі ставили питання один одному, висловлювали свої думки про великого сина українського народу, читали його вірші, розповідали про пам’ятники українському генію в Азербайджані та Китаї.

Цікавим завершенням заняття були короткі інформації слухачів про великих представників своїх держав – Азербайджану, Тайваню, Китаю та Марокко.