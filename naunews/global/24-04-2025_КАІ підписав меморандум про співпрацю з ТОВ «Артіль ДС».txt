Заголовок: КАІ підписав меморандум про співпрацю з ТОВ «Артіль ДС»
Дата: 24/04/2025
URL: https://nau.edu.ua/ua/news/2025/4/kai-pidpisav-memorandum-pro-spivpratsyu-z-tov-artil-ds.html
==================================================

23 квітня 2025 року
відбулося підписання Меморандуму про співпрацю між Державним університетом «Київський авіаційний інститут» та ТОВ
«Артіль ДС»
— офіційним українським партнером німецької компанії SAP SE, європейського лідера з розробки програмного забезпечення для планування ресурсів підприємств. Документ підписали в.о. президента КАІ
Ксенія Семенова
та директор ТОВ «Артіль ДС»
Ігор Сошніков.
Ініціаторами укладання партнерської угоди виступили:
TG Consulting в особі модератора освітніх проєктів SAP Business One, доктора економічних наук, професора
Володимира Осмятченка;
Факультет економіки та бізнес-адміністрування в особі доктора економічних наук, професора
Сергія Смерічевського;
Кафедра фінансів, обліку та оподаткування в особі докторки економічних наук, професорки
Юлії Коваленко.
Під час зустрічі сторони окреслили
основні напрямки майбутньої співпраці,
яка є важливим кроком у посиленні взаємозв’язку між практикою та освітою:
Навчання здобувачів і науково-педагогічних працівників, підвищення їхньої кваліфікації;
Обмін інформацією та надання методичних консультацій з питань бухгалтерського обліку, фінансової звітності, аналізу, контролю, аудиту та оподаткування;
Проведення спільних заходів (конференцій, презентацій, відкритих лекцій, круглих столів, семінарів, виставок тощо), участь в обговоренні освітніх програм;
Розробка спільних навчальних посібників та методичних матеріалів у сфері бухгалтерського обліку, фінансової звітності, аналізу, контролю, аудиту та оподаткування;
Планування та реалізація спільних наукових проєктів.
Сторони також намітили план першочергових заходів для початку активної співпраці. «Ми зацікавлені в тому, щоб наші викладачі, науковці, здобувачі вищої освіти університету могли вдосконалювати свої професійні навички на основі програмного забезпечення SAP, що є високоякісною альтернативою підсанкційним програмним аналогам», —
наголосив директор ТОВ «Артіль ДС» Ігор Сошніков.
Співпраця з українським партнером SAP SE відкриває для студентів та викладачів КАІ
доступ до сучасних технологій бізнес-аналітики
та планування ресурсів, що сприятиме підвищенню якості освіти та конкурентоспроможності випускників на ринку праці.