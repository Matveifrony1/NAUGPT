Заголовок: У мрії мають бути крила
Дата: 17/11/2014
URL: https://nau.edu.ua/ua/news/2014/11/u-mrii-mayut-buti-krila.html
==================================================

14 листопада 2014 року відбувся профорієнтаційний захід кафедри авіаційної психології Гуманітарного інституту з учнями 11-х класів гімназії № 178 м. Києва. Завідувач кафедри О. Петренко розповів їм про місце професії психолога у сучасному світі та особливості підготовки психологів на кафедрі авіаційної психології. Цікава добірка демонстрованих мультимедійних матеріалів допомогла донести важливі переваги освіти в Національному авіаційному університеті. Можливість отримати пропоновану фахову підготовку виявилася привабливою для багатьох учнів, які прагнуть до самореалізації в умовах суспільства, сповненого інформаційних технологій та глобальних викликів. Можливість поставити свої запитання представникам випускової кафедри та отримати на них вичерпні відповіді стала гарним підсумком зустрічі, як і домовленість продовжити проведення таких зустрічей у майбутньому.