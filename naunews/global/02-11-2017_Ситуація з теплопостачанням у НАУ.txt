Заголовок: Ситуація з теплопостачанням у НАУ
Дата: 02/11/2017
URL: https://nau.edu.ua/ua/news/2017/11/situatsiya-z-teplopostachannyam-u-nau.html
==================================================

Як відомо, в гуртожитках НАУ № 7, 8, 9, 10, 11, 12, 13 відсутнє теплопостачання. На жаль, незважаючи на всі зусилля адміністрації університету, ситуація залишається без змін на краще.
Організація-теплопостачальник на запит університету відповідає, що в районі склалась аварійна ситуація і саме через це відсутнє тепло у вищезгаданих гуртожитках НАУ.
Головний інженер НАУ Ю. Кочергін 31 жовтня 2017 р. повторно звернувся до керівника департаменту з продажу теплової енергії СВП «Київські теплові мережі» ПАТ «Київенерго» Л. Куніна з проханням, зважаючи на численні скарги студентів, дати дозвіл на видачу нарядів для включення опалення з 1 листопада 2017 р.
На час написання даної інформації відповідь на звернення ще не отримана.
Як повідомила служба головного механіка НАУ, перед тим у телефонній розмові з представником СВП «Київські теплові мережі» ПАТ «Київенерго» була надана інформація, в усній формі, про те, що поки не завершиться підключення житлового фонду, адміністративні споруди до теплозабезпечення не підключатимуться.
Адміністрація продовжує робити все можливе для термінового вирішення цього насущного питання.