Заголовок: Студенти ННГМІ НАУ взяли участь у «Літній школі» за сприяння Посольства США
Дата: 06/09/2016
URL: https://nau.edu.ua/ua/news/2016/9/studenti-nngmi-nau-vzyali-uchast-u-litniy-shkoli-za-spriyannya-posolstva-ssha.html
==================================================

Напередодні 1 вересня студенти кафедри історії та документознавства Навчально-наукового Гуманітарного інституту НАУ (Олена Хомра, Вікторія Йолкіна, Даша Леник, Інна Ніколаєнко та Сергій Павлюк) разом із доцентом кафедри Ю. Смольніковим стали учасниками міжнародної літньої школи молодіжного муніципального планування. Школа працювала за сприяння Посольства США на острові Хортиця на базі Запорізького національного університету.
Учасники представляли різні регіони України, а також інші країни (США, Швейцарія, Литва). Мета школи – заохочувати молодь до участі у місцевому самоврядуванні, що сприятиме вирішенню дуже актуальної проблеми в Україні. Протягом п’ятиденної інтенсивної програми студенти-документознавці взяли участь у численних тренінгах, практичних заняттях, та діловій грі «Засідання громадської ради», навчалися розробляти муніципальні проекти, які б виражали інтереси молоді, відвідали Запорізький національний університет і ознайомились з роботою Запорізької міської ради. По закінченні школи студенти презентували власні муніципальні проекти та отримали сертифікати. Протягом наступних 6 місяців учасники програми продовжать обговорення залучення молоді до місцевого самоврядування та ідеї реалізації молодіжних ініціатив на місцевому рівні під час круглих столів у партнерських університетах програми, зокрема і в НАУ в листопаді 2016 р.