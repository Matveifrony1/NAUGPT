Заголовок: Творимо майбутнє разом
Дата: 07/10/2015
URL: https://nau.edu.ua/ua/news/2015/10/tvorimo-majbutne-razom.html
==================================================

З 25 вересня по 5 жовтня 2015 року студенти 401 групи разом з доцентом кафедри англійської мови і перекладу Навчально-наукового Гуманітарного інституту Т. Семигінівською брали участь у роботі міжнародного форуму «Майстерня майбутнього». Захід відбувся у рамках проекту «Створюємо майбутнє – укріпляємо довіру: молодіжна співпраця в країнах Східного партнерства».
Молодь з України, Білорусії, Грузії та Молдови обговорювала теми міжнародної співпраці, енергозалежності, впливу на прийняття рішень та неформальної освіти. Краще розібратися в проблематиці допомагали учасникам відомі українські громадські діячі та експерти – Олександр Солонтай, Олег Рибачук, Павло Шеремета, Олеся Островська-Люта, Володимир Лейслета  та ін.
Результатом роботи Форуму стала резолюція, з якою учасники звернулись до урядів своїх країн з конкретними пропозиціями та побажаннями.