Заголовок: Від реальності до пізнання духовного буття
Дата: 05/12/2016
URL: https://nau.edu.ua/ua/news/2016/12/vid-realnosti-do-piznannya-duhovnogo-buttya.html
==================================================

30 листопада 2016 року студенти академічної групи ПР-303 Навчально-наукового Юридичного інституту у супроводі наставника Людмили Шапенко відвідали арт-центр Якова Гретера, де вперше представлено унікальний проект японської каліграфії та концептуальних інсталяцій, який приурочено до року Японії в Україні.
Студенти ознайомилися з унікальними роботами, виконаними у стилі «нео-каліграфії», що створений на базі класичної японської та китайської каліграфії з елементами живопису, поп-арту, стріт-арту, графіки та графіті. Це мистецтво оформлення японських ієрогліфів-знаків у експресивній, гармонійній та майстерній манері, яке, відтворюючи одночасно рух життя та багатий духовний світ, демонструє фундаментальні принципи реальності відносин між людиною та світом.
Відвідання виставки без сумніву є одним із джерел духовного розвитку особистості, адже перегляд експозицій змусив молодь відволіктись від реальності, пізнати духовну істину, зрозуміти ту ідею, яка дозволяє з матеріального світу поринути у світ духовний, відчуваючи при цьому безмежну силу слова.