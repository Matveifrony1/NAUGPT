Заголовок: На Факультеті лінгвістики та соціальних комунікацій відбувся захист науково-дослідної практики
Дата: 11/07/2022
URL: https://nau.edu.ua/ua/news/2022/7/na-fakulteti-lingvistiki-ta-sotsialnih-komunikatsiy-vidbuvsya-zahist-naukovo-doslidnoi-praktiki.html
==================================================

Нещодавно, в онлайн форматі відбувся захист науково-дослідної практики у магістрантів освітньо-професійної програми «Документознавство та інформаційна діяльність» спеціальності «Інформаційна, бібліотечна та архівна справа» Факультету лінгвістики та соціальних комунікацій (ФЛСК) Національного авіаційного університету.
Студенти представили результати виконаної роботи у вигляді звітної документації та презентаційних матеріалів.
Наукова-дослідна практика була спрямована на визначення актуальності теми магістерської роботи, атрибутів кваліфікаційного дослідження, вивчення наукової літератури і джерел.
Здобувачі вищої освіти виконували різнопланові види робіт для досягнення програмних результатів навчання:
- здійснювали процедури науково-синтетичного опрацювання наукової інформації (ПРН 5);
- застосовували законодавчі, нормативно-правові документи, що регулюють функціонування інформаційної сфери та документаційного забезпечення управління (ПРН 11);
- використовували знання та навички щодо проведення збору даних та аналізу документно-інформаційних потоків і систем (ПРН 12);
- застосовували прикладне програмне забезпечення для вирішення практичних завдань на основні поєднання інтелектуальних здібностей з функціональними можливостями інформаційних систем (ПРН 13);
- узагальнювали, аналізували і синтезували наукову інформацію (ПРН 18).
Науково-дослідна практика засвідчила зацікавленість студентів темами кваліфікаційних робіт та достатній рівень їх підготовки. Слід особливо зазначити якісно проведену роботу з виконання завдань практики Людмилою Касян. Вона опрацювала 50 позицій джерел та 31 позицію наукової літератури.