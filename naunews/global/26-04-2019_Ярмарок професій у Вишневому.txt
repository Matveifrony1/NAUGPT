Заголовок: Ярмарок професій у Вишневому
Дата: 26/04/2019
URL: https://nau.edu.ua/ua/news/2019/4/yarmarok-profesiy-u-vishnevomu.html
==================================================

Києво-Святошинський районний центр зайнятості запросив Національний авіаційний університет на «Ярмарок професій», що відбувся 24 квітня 2019 року на базі загальноосвітньої школи № 4, місто Вишневе.
Участь у заході забезпечували Інститут інноваційних освітніх технологій (ННІІОТ), Факультет аеронавігації, електроніки та телекомунікацій, Факультет кібербезпеки, комп’ютерної та програмної інженерії.
Захід відвідали понад 300 учнів 8–10 класів, батьків та вчителів Києво-Святошинського району. Старшокласники отримали детальну інформацію про перелік спеціальностей та освітньо-професійні програми; умови навчання на англомовному проекті; кафедру військової підготовки, академічну мобільність та дозвілля студентів; освітню, наукову, міжнародну діяльність факультетів; правила прийому до НАУ у 2019 році; особливості вступної кампанії‑2019; форми навчання (денна, заочна, дистанційна); особливості підготовки до ЗНО на підготовчих курсах.
Заступник директора Центру обдарованої учнівської молоді ННІІОТ Інна Божко провела агітаційну роботу серед відвідувачів ярмарку, щодо участі в безкоштовних освітніх та профорієнтаційних проектах, таких як: «Літня школа–2019» (8–14 червня 2019), «Пробне ЗНО–2019» (8 червня 2019), День відкритих дверей НАУ (8 червня 2019).
Саме такі «Ярмарки професій» допоможуть школярам у найближчій перспективі у професійному самовизначенні та здійсненні допрофесійної підготовки.