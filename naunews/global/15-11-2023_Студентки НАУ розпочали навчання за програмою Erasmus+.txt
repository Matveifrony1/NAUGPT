Заголовок: Студентки НАУ розпочали навчання за програмою Erasmus+
Дата: 15/11/2023
URL: https://nau.edu.ua/ua/news/2023/11/studentki-nau-rozpochali-navchannya-za-programoyu-erasmus.html
==================================================

Студентки Факультету міжнародних відносин НАУ розпочали навчання за програмою Erasmus+ у Гданському університеті. Це стало можливим завдяки тісній співпраці декана ФМВ НАУ Юрія Волошина та професорки кафедри міжнародного права та порівняльного правознавства ФМВ НАУ Наталія Мушак з адміністрацією та викладачами Гданського університету.
Єлизавета Ясінська, Олександра-Ярослава Боднар, Наталія Калашнікова встигли відвідати організаційну зустріч з координаторами та викладачами програми, познайомились зі студентами академічного обміну та поспілкувалися. Також студентки долучилися до Flag party, на якій презентували прапор України та національне вбрання.
Студентки 3 курсу ФМВ НАУ розпочали навчання за напрямками «Право та адміністрування», «Соціальні науки» та «Міжнародний бізнес». Навчальний процес проходить у сучасних аудиторіях, на кожній парі студенти презентують свої проєкти, що готують в групах, які складаються з представників різних країн. У рамках академічної мобільності Гданський університет запропонував курси польської мови, які відвідують студентки ФМВ. Дівчата розпочали вивчення польської мови ще навчаючись на Факультеті міжнародних відносин НАУ, що допомогло підвищити рівень мовної підготовки для кращої адаптації та навчання в Польщі.
Навчання в Гданському університеті за програмою Erasmus+ стане важливим етапом у житті студенток та сприятиме розвитку їхніх професійних та особистих навичок.
Участь студентів ФМВ НАУ в академічному обміні сприяє співпраці між Факультетом міжнародних відносин НАУ та Гданським університетом та формує нові можливості для міжнародної співпраці у майбутньому.