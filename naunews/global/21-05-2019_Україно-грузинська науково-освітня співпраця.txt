Заголовок: Україно-грузинська науково-освітня співпраця
Дата: 21/05/2019
URL: https://nau.edu.ua/ua/news/2019/5/ukraino-gruzinska-naukovo-osvitnya-spivpratsya.html
==================================================

Декан Юридичного факультету Ірина Сопілко та відповідальна за міжнародне співробітництво ЮФ Вікторія Череватюк відвідали Грузію. В рамках візиту відбулась зустріч з деканом юридичного факультету Тбіліського навчального університету імені Гурама Таварткіладзе Ніколаза Піцхелаурі та представником факультету права та міжнародних відносин Технічного університету Грузії Сосо Хуцішвілі.
Між НАУ та Тбіліським  навчальним  університетом імені Гурама Таварткіладзе укладено двосторонню угоду про наукове співробітництво. Досягнуто домовленості про участь грузинських студентів у Всеукраїнському конкурсі студентського турніру з судових дебатів у справах адміністративної юрисдикції. Ще одним вагомим результатом візиту став  обмін досвідом роботи юридичних клінік та криміналістичних  лабораторій.
Також під час зустрічі з професором Лейпцігського університету Юстусом Мейером погоджено  його участь у редколегії журналу  «Наукові праці Національного авіаційного університету. Серія «Юридичний вісник. Повітряне і космічне право».
На зустрічах обговорено  різноманітні напрями співпраці, зокрема, провадження спільної видавничої діяльності  та обмін науковою друкованою продукцією, співорганізація у проведенні міжнародних конгресів, симпозіумів, конференцій, участь у редколегіях журналів, засновниками яких є університети, та рецензування наукових досліджень тощо.