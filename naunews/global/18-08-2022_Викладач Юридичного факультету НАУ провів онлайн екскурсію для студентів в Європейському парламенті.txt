Заголовок: Викладач Юридичного факультету НАУ провів онлайн екскурсію для студентів в Європейському парламенті у м. Страсбург
Дата: 18/08/2022
URL: https://nau.edu.ua/ua/news/2022/8/vikladach-yuridichnogo-fakultetu-nau-proviv-onlayn-ekskursiyu-dlya-studentiv-v-evropeyskomu-parlamenti-u-m-strasburg.html
==================================================

Нещодавно, доцент кафедри конституційного і адміністративного права, кандидат юридичних наук, докторант Юридичного факультету (ЮФ) Національного авіаційного університету Оксана Миронець відвідала Європейський парламент у м. Страсбург (Франція).
Перебуваючи у стінах Парламенту, Оксана Миронець для студентів факультету в онлайн форматі та за допомогою інтерактивної системи:
- представила інформацію про історію створення Європарламенту, його визначений регламентом порядок роботи, повноваження, особливості «звичайної» та «спеціальної» законодавчих процедур;
- розкрила законодавчу функцію, яка полягає у виданні законодавчих актів ЄС у формі регламентів, директив, рішень, визначено функції політичного контролю;
- окреслила деталі бюджетування, щорічних витрат, розподілу місць у Парламенті тощо.
Особливе захоплення у студентів викликав український прапор, піднятий під будинком Європейського парламенту та будівлею Ради Європи разом з іншими прапорами країн Євросоюзу.