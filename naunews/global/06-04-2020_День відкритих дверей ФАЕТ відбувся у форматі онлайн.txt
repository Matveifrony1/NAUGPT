Заголовок: День відкритих дверей ФАЕТ відбувся у форматі онлайн
Дата: 06/04/2020
URL: https://nau.edu.ua/ua/news/2020/kopiya-berezen/den-vidkritih-dverey-faet-vidbuvsya-u-formati-onlayn.html
==================================================

Факультет аеронавігації, електроніки та телекомунікацій провів для вступників 2020 року День відкритих дверей у форматі онлайн на платформі ZOOM. Чудовою нагодою поспілкуватись з представниками факультету скористалось понад 200 гостей.
З відеопривітанням до абітурієнтів звернувся декан факультету Ігор Мачалін. Заступник декана факультету Роман Одарченко презентував діяльність факультету, зокрема, розповів про особливості організації освітнього процесу, форми навчання, освітні програми, перелік спеціальностей, міжнародні програми й проєкти та студентське дозвілля. Представники Інституту інноваційних освітніх технологій проконсультували абітурієнтів  щодо особливостей підготовки до загальнодержавного ЗНО та Правилами прийому до НАУ у 2020 році.
Також онлайн-гості мали змогу поспілкуватись з представниками кафедр і отримати відповіді щодо організації навчання та підготовки висококваліфікованих фахівців у галузі аеронавігації, радіотехніки, телекомунікацій, авіоніки,  електроніки, систем управління, радіоелектронних пристроїв та систем тощо. Презентували діяльність кафедр: завідувач кафедри  авіоніки Світлана Павлова; завідувач кафедри  авіаційних комп'ютерно-інтегрованих комплексів Віктор Синєглазов; завідувач кафедри аерокосмічних систем управління Валерій Азарсков; завідувач кафедри аеронавігаційних систем Віталій Ларін; завідувач кафедри  електроніки Фелікс Яновський; доценти кафедри телекомунікаційних та радіоелектронних систем Максим Заліський та Віктор Гнатюк.