Заголовок: «Проблеми організації авіаційних перевезень і застосування авіації в галузях економіки»
Дата: 27/11/2014
URL: https://nau.edu.ua/ua/news/2014/11/problemi-organizaczii-aviaczijnix-perevezen-i-zastosuvannya-aviaczii-v-galuzyax-ekonomiki.html
==================================================

21 листопада 2014 року на базі кафедри організації авіаційних перевезень і кафедри організації авіаційних робіт і послуг пройшла ХІ міжнародна науково-практична конференція «Проблеми організації авіаційних перевезень і застосування авіації в галузях економіки».
На ній обговорювалися загальні проблеми державного регулювання роботи авіаційних підприємств; теоретичні та практичні проблеми розвитку авіаперевезень, застосування авіації в галузях економіки у сучасних умовах. Окрім того відбувся обмін досвідом щодо роботи авіапідприємств України, близького та далекого зарубіжжя.
У роботі взяли участь понад 70 учасників – наукові працівники, спеціалісти-практики, зокрема представники авіакомпанії «Міжнародні авіалінії України»; ДП Міжнародний аеропорт «Бориспіль»; ДП Міжнародний аеропорт «Львів» ім. Данила Галицького; Державіаслужби України; Державного автотранспортного НДПІ; Української логістичної асоціації; професорсько-викладацький склад кафедр організації авіаційних перевезень, організації авіаційних робіт і послуг, логістики, менеджменту зовнішньоекономічної діяльності підприємств, а також аспіранти, студенти факультету менеджменту і логістики НАУ.
Слід відзначити доповіді працівників ДП МА «Львів» ім. Данила Галицького - виконавчого директора В. Чеглатонєва та директора з економіки та фінансів С. Прадіда, а також заступника директора з наукової роботи Державного автотранспортного НДіПі Міністерства інфраструктури України А. Новикової, докторанта кафедри організації авіаційних перевезень НАУ К. Марінцевої, професора кафедри комп’ютерних систем та мереж НАУ В. Антонова.
В роботі конференції взяли участь Є. Трєскунов – виконавчий віце-президент зі стратегії та розвитку авіакомпанії «Міжнародні авіалінії України»; С. Коршук – директор Департаменту авіаційних перевезень та аеропортів Державної авіаційної служби України; М. Григорак – завідувач кафедрою логістики НАУ, Президент Української логістичної асоціації; М. Матійчик – головний конструктор науково-виробничого центру безпілотної авіації «Віраж»; В. Поляков – ст. інспектор інспекції з виконання авіаційних робіт Державної авіаційної служби України; С. Колупаєв – директор ТОВ «ЮТС ЭКСПРЕСС», М. Олалі – кандидат технічних наук, старший викладач кафедри механіко-морської інженерії факультету інженерії університету Найджа Дельта (Нігерія), викладачі та студенти кафедр Національного авіаційного університету.