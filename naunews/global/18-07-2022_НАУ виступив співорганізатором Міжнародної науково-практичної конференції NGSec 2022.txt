Заголовок: НАУ виступив співорганізатором Міжнародної науково-практичної конференції NGSec 2022
Дата: 18/07/2022
URL: https://nau.edu.ua/ua/news/2022/7/nau-vistupiv-spivorganizatorom-mizhnarodnoi-naukovo-praktichnoi-konferentsii-ngsec-2022.html
==================================================

14-15 липня в режимі онлайн відбулося Міжнародна науково-практична конференція NGSec 2022: International Conference on Next Generation Cybersecurity Systems and Applications.
Організаторами заходу виступили:
- Наукова Асоціація кібербезпеки України;
- Національний авіаційний університет;
- Харківський національний університет радіоелектроніки;
- Харківський національний університет імені Каразіна.
Технічний партнер заходу – Державна служба спеціального зв'язку та захисту інформації України. Спонсор заходу - ІТ-компанія NIX Solutions,
З вітальним словом до учасників звернулись Почесний голова конференції, заступник голови Держспецзв'язку України Олександр Потій, представник компанії NIX Solutions Юлія Пеліханова, представники університетів-організаторів, а також закордонні партнери. Зокрема, зі словами підтримки Україні та українським науковцям у важкі воєнні часи, виступили:
- професор Кавказького університету (Грузія) Максим Явич;
- директор Центру професійної підготовки у Новому Сончі (Польща) Марек Александер;
- професор Університету Мачерата (Італія) Лука Ромео;
- заступник декана Казахстансько-Британського технічного університету (Казахстан) Азамат Іманбаєв.
Наприкінці пленарної сесії, модератором якої виступив завідувач кафедри телекомунікаційних та радіоелектронних систем Факультету аеронавігації, електроніки та телекомунікацій НАУ Роман Одарченко, було представлено кейноут доповідь українсько-італійського колективу науковців за темою «Deep Learning Model for Detecting Copy-Move Attack in Images: Testing and Verification» (доповідач Олександра Паульс).
Також, серед модераторів секцій конференції був заступник декана Факультету кібербезпеки, комп’ютерної та програмної інженерії НАУ Сергій Гнатюк.
На розгляд присутніх було представлено 26 наукомістких доповідей англійською мовою вчених з України, Грузії, Румунії, Польщі, Італії та Казахстану.
Протягом секцій відбулись цікаві та змістовні дискусії про індекси кіберзахисту критичної інфраструктури, верифікацію артефактів, мережева безпека, блокчейн, 5G, машинне навчання, новітні квантово-криптографічні генератори, апаратне шифрування, КЕП тощо.
Висловлюємо всім учасникам подяку за роботу і цікавість до нашої першої International Conference on Next Generation Cybersecurity Systems and Applications, яка кожного року буде вдосконалюватися.
Всі охочі можуть подивитись відео відкриття та пленарної сесії:
https://youtu.be/ZCwgukdRVh0
а також закриття конференції:
https://youtu.be/kAQBP-EjKiw