Заголовок: Спілкування – невід’ємна умова існування людини
Дата: 01/10/2015
URL: https://nau.edu.ua/ua/news/2015/10/spilkuvannya-–-nevid’emna-umova-isnuvannya-lyudini.html
==================================================

30 вересня 2015 року старшим викладачем кафедри цивільного права і процесу Навчально-наукового Юридичного інституту НАУ Юлією Белугою проведено лекцію на тему «Спілкування як механізм взаємодії людей» для учнів 11 класу спеціалізованої школи І-ІІІ ступенів №152 з поглибленим вивченням англійської мови Деснянського району міста Києва.
На зустрічі зазначалося, що спілкування є невід'ємним аспектом існування людини, важливою передумовою формування її як соціальної істоти, взаємодії з різноманітними спільнотами, а також необхідною умовою існування суспільства. Саме в процесі спілкування і тільки через спілкування може проявитися сутність людини. Крім того, щоб мати успішну професійну діяльність, фахівцю необхідно навчитися правильно спілкуватися.
Наприкінці зустрічі старшокласники отримали детальну інформацію про напрями та спеціальності, за якими здійснюється підготовка фахівців в Національному авіаційному університеті та умови вступу до вищого навчального закладу.