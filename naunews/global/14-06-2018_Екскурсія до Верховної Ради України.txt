Заголовок: Екскурсія до Верховної Ради України
Дата: 14/06/2018
URL: https://nau.edu.ua/ua/news/1/6/ekskursiya-do-verhovnoi-radi-ukraini.html
==================================================

12 червня 2018 р. кафедрою публічного управління та адміністрування Навчально-наукового інституту неперервної освіти НАУ за погодженням із керівництвом Апарату Верховної Ради України було організовано екскурсію до Верховної Ради України для організованої групи студентів та викладачів з метою всебічного інформування про діяльність українського парламенту та поширення ідей парламентаризму.
Екскурсія була проведена на початку проходження науково-дослідної практики студентами спеціальності 281 «Публічне управління та адміністрування» спеціалізації «Менеджмент в органах публічного управління».
Верховну Раду України також відвідали директор ННІНО Муранова Н.П., завідувач кафедри публічного управління та адміністрування Михненко А.М., професор кафедри публічного управління та адміністрування Жовнірчик Я.Ф., доцент кафедри публічного управління та адміністрування Ніжніков М. Л.
Ніжніков М. Л., як помічник голови Верховної ради, провів відкриту лекцію для магістрів на тему «Верховна Рада України як суб’єкт державного управління», розповів про організацією роботи парламенту, історію становлення та розвитку українського парламентаризму.
Учасники екскурсії мали чудову змогу відвідати експозицію «Головний Прапор країни» та сфотографуватися біля картини «Державотворення». Окрім того, відвідувачі побували у сесійній залі парламенту, де ухвалюються закони України, а також завітали до кулуарів Верховної Ради та прес-пойнту, де проходять брифінги народних депутатів.
Під час відвідин студенти та викладачі ознайомилися з приміщеннями Верховної Ради України, її архітектурною спадщиною; оглянули чудові картини, що прикрашають стіни, приміщення балкону, з якого видні робочі міста народних обранців; конфіренц-залу та багато іншого.
Незабутні враження справила картина «Державотворення» художника О. Кулакова, в основі сюжету якої покладено події 24 серпня 1991 року, коли 346 депутатів із 362 присутніх проголосували за незалежність України у будівлі парламенту.
Зробили і фото на пам’ять біля мармурового порталу, де відтепер зберігається головний прапор України.
Студенти почули для себе багато цікавих нових фактів, що пов’язують історію нашої держави і сьогодення роботи Верховної Ради України.
Усі екскурсанти отримали незабутні враження під час перебування у будівлі парламенту.
Студенти та присутні викладачі висловили слова щирої вдячності Ніжнікову М. Л. за цікаву та змістовну екскурсію до Верховної Ради України.
Маємо надію, що отримані знання студентами кафедри публічного управління та адміністрування ННІНО будуть корисними під час написання дипломних робіт та у подальшій професійній діяльності.