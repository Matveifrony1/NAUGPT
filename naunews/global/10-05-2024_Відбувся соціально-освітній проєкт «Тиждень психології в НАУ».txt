Заголовок: Відбувся соціально-освітній проєкт «Тиждень психології в НАУ»
Дата: 10/05/2024
URL: https://nau.edu.ua/ua/news/2024/5/vidbuvsya-sotsialno-osvitniy-proekt-tizhden-psihologii-v-nau.html
==================================================

З 22 по 29 квітня
в Національному авіаційному університеті
відбувся соціально-освітній проєкт «Тиждень психології в НАУ».
Організатором традиційно виступила кафедра педагогіки та психології професійної освіти Факультету лінгвістики та соціальних комунікацій.
Протягом тижня
для студентів НАУ та інших київських університетів
були проведені
тренінги, майстер-класи, вебінари та психологічні квартирники. Захід відвідали сотні учасників як наживо, так і в онлайн-форматі.
Організатори висловлюють щиру подяку:
Дар’ї Кузьменко
, практикуючій психологині, клієнт-центрованій терапевтці та арт-терапевтці. За неймовірний
тренінг
«Взаємодія та комунікація»
, який працював на розвиток комунікаційної компетентності особистості, дав можливість учасникам розкрити себе й зрозуміти власні запити у комунікації;
Тетяні Павленко
, кандидатці психологічних наук, доцентці кафедри педагогіки та психології професійної освіти ФЛСК, сексологині, психосоматологині, психотерапевтці та тренерці по методах «Позитивна психотерапія» та «Я — реконструкція» за захоплюючу
психологічну гру «Невичавлений лимон»
, націлену на роботу з емоційними питаннями в наступних життєвих сферах: самореалізація, стосунки з собою та родиною, ставлення до здоров’я, аналіз незрозумілих емоційних переживань, стосунками з оточуючими, а також пошук джерела виснаження у своєму житті;
Тетяні Павловій
, психологині-сексологині, членкині Американської психологічної асоціації,  координаторки гарячої лінії Марш Жінок та ведучої ютуб каналу: Це між нами за відверту
лекцію «Сексуальна грамотність»
, де говорили про сексуальну обізнаність та проблеми, які виникають у процесі ведення активного статевого життя;
Яні Рибальченко
, соціальній педагогині та психологині, яка змінила життя багатьох завдяки тілесно-орієнтованій терапії за важливу
лекцію «Тілесна терапія»
, учасники якої дізналися про цей напрям терапії та як він працює, а також ознайомилися з тілесними вправами та нюансами такого методу;
Олені Яригій
, медичній психологині, кінезіологині, психосоматологині, консультантці з позитивної психотерапії та «Я — реконструкції», авторці книги «Посібник по роботі зі стресом»,  авторці та ведучій навчальних семінарів для представників допомагаючих професій за знайомство з
технікою «Подорож у тіло»
, яка розкриває шляхи самопізнання;
Олені Дацун
, старшій викладачці кафедри педагогіки та психології професійної освіти ФЛСК, членкині секції системної сімейної психотерапії київської філії УСП, членкині Всеукраїнської арттерапевтичної асоціації, кризовій психологині за традиційний
майстер-клас «Настрій кольору ФЛСК»
, де учасники мали можливість через колір розкрити свій настрій і свої почуття, поділитися ними на папері переплетінням фарб, а також поділилися своїми відчуттями один з одним;
Анжеліці Кокарєвій
, заступниці декана ФЛСК з наукової та міжнародної діяльності, кандидатці педагогічних наук, професорці кафедри педагогіки та психології професійної освіти та студентці 2 курсу освітньої програми Практична психологія
Поліні Кравцовій
за неймовірний з
авершальний психологічний квартирник
, де учасники грали в різні психологічні ігри, ділилися враженнями від захоплюючого тижня та окреслили запит проведення таких заходів для студентів усіх спеціальностей університету;
Модераторам проєкту
:
Лесі Хоменко-Семеновій
, відповідальній ФЛСК по роботі зі студентами, доцентці кафедри педагогіки та психології професійної освіти та студентці 3 курсу
Наталії Шапенко.
Особлива вдячність NAU HUB
за сприяння у проведенні проєкту наживо!
«Тиждень психології» став яскравою подією
, що дозволила учасникам розкрити свій потенціал, розвинути комунікативні навички, дізнатися більше про психологію та поринути у світ самопізнання.
Організатори вдячні всім учасникам
за творчу співпрацю, натхнення та активність!