Заголовок: Зустріч студентів із членами НАЗК
Дата: 07/12/2018
URL: https://nau.edu.ua/ua/news/1/12/zustrich-studentiv-iz-chlenami-nazk.html
==================================================

Студенти НАУ дізналися про способи викриття корупційних явищ, співпрацю з НАЗК, про політичну корупцію та основи декларування. Це стало можливим завдяки лекції «Тепер я знаю як!», яку прочитали члени Національного агентства з питань запобігання корупції Наталія Корчак та Євген Марахін.
Євген Марахін під час свого виступу зосередив увагу на основних засадах фінансового декларування, типах декларацій та відповідальності щодо внесення недостовірних даних у декларації чи несвоєчасне її подання відповідно до вимог законодавства.
У свою чергу, Наталія Корчак поділилась інформацією про співпрацю НАЗК із правоохоронними органами та про координацію цієї діяльності.
НАЗК до Всеукраїнського тижня права з 29 листопада до 10 грудня проводить серію відкритих лекцій «Тепер я знаю як!» для студентів старших курсів національних університетів. Головна мета – сприяти активній участі молоді в антикорупційних заходах, сформувати в них критичний рівень нетерпимості до проявів корупції.