Заголовок: НАУ отримав сертифікат відповідності
Дата: 21/10/2020
URL: https://nau.edu.ua/ua/news/2020/zhovten/nau-otrimav-sertifikat-vidpovidnosti.html
==================================================

За результатами ресертифікаційного аудиту наш університет отримав сертифікат на підтвердження відповідності системи менеджменту якості Університету міжнародному стандарту ISO 9001:2015 «Система менеджменту якості. Вимоги». Сертифікат відповідності міжнародного зразка подовжено до 2023 року.
Зовнішній аудит проводили провідні аудитори міжнародної компанії ТОВ «Бюро Верітас Сертифікейшин Україна». Ресертифікаційний аудит передбачав перевірку обов’язкових елементів системи менеджменту якості, зокрема: аналіз результативності системи менеджменту якості університету; управління документованою інформацією; безперервне вдосконалення; виконання внутрішніх аудитів; впровадження і виконання політики і цілей в сфері якості; моніторинг задоволеності зовнішніх та внутрішніх стейкхолдерів; моніторинг ключових показників діяльності; визначення і обробка ризиків тощо.