Заголовок: Секція «Організація авіаційних перевезень та застосування авіації у галузях економіки»
Дата: 03/11/2015
URL: https://nau.edu.ua/ua/news/2015/11/sekcziya-organizacziya-aviaczijnix-perevezen-ta-zastosuvannya-aviaczii-u-galuzyax-ekonomiki.html
==================================================

29 жовтня 2015 року в Навчально-науковому інституті Економіки та менеджменту було проведено секцію «Організація авіаційних перевезень та застосування авіації у галузях економіки» в рамках ІV Всеукраїнської науково-практичної конференції молодих учених і студентів з міжнародною участю «Проблеми та перспективи розвитку авіації та космонавтики».
Студенти та молоді вчені приділили значну увагу таким актуальним питанням, як зменшення кількості авіаційних перевезень, застосування БПЛА у сфері авіаційних перевезень, старіння авіаційного флоту України та втрат авіації за час АТО.
Були розглянуті та проаналізовані питання розвитку маршрутів авіакомпаній, технологій та інноваційних розробок у авіації, зокрема питання створення та експлуатації електричного літака.  В умовах економічної ситуації в Україні учасники секції висвітлили питання туризму, лоу-кост перевізників та інвестицій у авіаційній сфері, а також проаналізували географічний аспект розвитку авіаційного транспорту. Незважаючи на велику кількість учасників та широкий спектр доповідей, усі виступи були цікавими.  Комітет секції відзначив, що в більшості доповідей були надані обґрунтовані рекомендації вирішення актуальних проблем у сфері авіаційних перевезень.
Засідання секції пройшло на високому рівні, а учасники секції продемонстрували високий рівень аналітичних здібностей та порушили широке коло проблем в авіаційній галузі України.