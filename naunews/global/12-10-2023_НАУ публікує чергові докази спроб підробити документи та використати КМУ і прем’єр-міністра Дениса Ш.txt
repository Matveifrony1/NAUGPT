Заголовок: НАУ публікує чергові докази спроб підробити документи та використати КМУ і прем’єр-міністра Дениса Шмигаля наосліп
Дата: 12/10/2023
URL: https://nau.edu.ua/ua/news/2023/10/nau-publikue-chergovi-dokazi-sprob-pidrobiti-dokumenti-ta-vikoristati-kmu-i-prem’er-ministra-denisa-shmigalya-naoslip.html
==================================================

Окрім того, що на розгляд Уряду Міністерство освіти і науки України може представити проєкт Розпорядження КМУ (щодо ліквідації НАУ), який не був погоджений з жодним іншим, окрім як МОН міністерством,
виявлена спроба підробки документів
під це рішення Уряду ще й на рівні Льотної академії НАУ.
Так, під свій незаконний проєкт Розпорядження КМУ, Міносвіти скеровує до Кабінету міністрів України «документ» про нібито «рішення вченої ради Льотної академії НАУ» на підтримку рішення МОН про ліквідацію Національного авіаційного університету.
Факт підробки такого рішення «вченої ради Льотної академії НАУ» виявили на рівні самої Льотної академії, про що свідчать відповідні візи директора Льотної академії НАУ Володимира Олексійовича Максимова.
Так, директор Льотної академії НАУ Володимир Олексійович Максимов вказує на те, що реального засідання «Вченої ради ЛА НАУ» не було. Не існує жодного рішення «вченої ради ЛА НАУ», як і не може існувати ніякого з нього витягу.
Але саме цей «витяг» нібито було скеровано до МОН для спроби легалізації незаконного проєкту Розпорядження КМУ щодо ліквідації НАУ, який, очевидно, його ініціатори спробують представити «як обґрунтування» до свого проєкту перед членами Уряду та прем’єр-міністром України Денисом Шмигалем.
НАУ додатково інформує про те, що існує одна єдина Вчена рада уповноважена на розгляд та ухвалення рішень щодо діяльності Національного авіаційного університету та його структурних підрозділів, зокрема, і Льотної академії НАУ. І це — Вчена рада Національного авіаційного університету.
Нагадаємо, що Вчена рада Національного авіаційного університету розглядала звернення колективу ЛА НАУ про відокремлення від НАУ. Були ухвалені відповідні рішення, на основі яких розроблено проєкт Розпорядження КМУ, який
єдиний не суперечить чинному законодавству України
про вищу освіту та не порушує гарантованих Законами України принципів автономії ЗВО.
Цей проєкт  Розпорядження НАУ скерував до МОН та КМУ та очікує його погодження і ухвалення із суворим дотриманням вимог українського законодавства.