Заголовок: Відбулася зустріч арбітражного керуючого Сергія Косякевича зі студентами-правниками
Дата: 08/04/2024
URL: https://nau.edu.ua/ua/news/2024/4/vidbulasya-zustrich-arbitrazhnogo-keruyuchogo-sergiya-kosyakevicha-zi-studentami-pravnikami.html
==================================================

27 березня 2024 року
студенти 1-го курсу освітнього ступеня «Бакалавр» спеціальності 081 «Право» Юридичного факультету мали нагоду зустрітися та поспілкуватися з арбітражним керуючим
Сергієм Косякевичем.
Пан Сергій розповів
першокурсникам про особливості діяльності арбітражних керуючих, поділився з ними власним багаторічним практичним досвідом, наголосивши на основних викликах та перевагах цієї професії, адже саме арбітражний керуючий є ключовою фігурою в процедурі банкрутства.
Під час спілкування із студентами
спікер проаналізував
кваліфікаційні вимоги до особи, яка бажає стати арбітражним керуючим, що передбачені Кодексом України з процедур банкрутства.
Такі зустрічі з практикуючими юристами мають особливе значення для формування у студентів чітких уявлень про ті можливості, що відкриваються перед ними після здобуття вищої освіти зі спеціальності 081 «Право».