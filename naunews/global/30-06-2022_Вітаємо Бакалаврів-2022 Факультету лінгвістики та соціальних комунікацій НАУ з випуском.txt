Заголовок: Вітаємо Бакалаврів-2022 Факультету лінгвістики та соціальних комунікацій НАУ з випуском
Дата: 30/06/2022
URL: https://nau.edu.ua/ua/news/2022/6/vitaemo-bakalavriv-2022-fakultetu-lingvistiki-ta-sotsialnih-komunikatsiy-nau-z-vipuskom.html
==================================================

29 червня у залі засідань Вченої ради Національного авіаційного університету відбулася урочиста церемонія вручення дипломів випускникам-бакалаврам денної форми навчання Факультету лінгвістики та соціальних комунікацій (ФЛСК) НАУ.
Захід проходив у змішаному форматі.
З вітальними словами до випускників звернулись:
- проректор з гуманітарної політики та інновацій НАУ Світлана Тімкіна;
- декан факультету Наталія Ладогубець;
- заступники декана ФЛСК Олександра Алпатова, Анжеліка Кокарєва, Леся Хоменко-Семенова.
Вручення дипломів супроводжувалося теплими напутніми словами завідувачів випускових кафедр та наставників академічних груп. Також, найкращим студентам факультету було вручено грамоти за найкращі дипломні проекти і вагомий внесок у розвиток студентського самоврядування факультету.
Зі щирими словами подяки до рідних, викладачів та наставників звернулись і випускники факультету, серед яких голова студентської ради гуртожитку № 5 Костянтин Істратов, очільник ТОСА факультету Максим Албул, голова студентського профбюро факультету Юлія Ярошенко та інші.
Крім того, у виконанні випускників факультету пролунало декілька пісень та стендап, навіяний роками навчання у НАУ.
Колектив факультету висловлює вдячність адміністрації університету за надану можливість провести свято – свято маленької перемоги, яка стане часточкою перемоги всієї України!