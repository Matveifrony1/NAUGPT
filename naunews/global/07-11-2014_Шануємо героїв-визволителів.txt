Заголовок: Шануємо героїв-визволителів
Дата: 07/11/2014
URL: https://nau.edu.ua/ua/news/2014/11/shanuemo-geroiv-vizvoliteliv.html
==================================================

6 листопада 2014 року старший викладач кафедри іноземних мов і прикладної лінгвістики Гуманітарного інституту Світлана Сорока у коледжі Київського інституту імені Бориса Грінченка провела профорієнтаційний захід «Шануємо героїв-визволителів», присвячений Дню визволення Києва від німецько-фашистських загарбників. Майбутні педагоги переглянули документальну стрічку про форсування Дніпра та взяття Києва. Після цього учасники заходу пригадали події з історії Великої Вітчизняної Війни, які вивчали на уроках історії, розповіли про своїх прадідів та прабабусь, які були очевидцями тих страшних і героїчних часів. Не раз звучала думка про те, що найдорожче в світі - мирне небо над головою і злагода на рідній землі.