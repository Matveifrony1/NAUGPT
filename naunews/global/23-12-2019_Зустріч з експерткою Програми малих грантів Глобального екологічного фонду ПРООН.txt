Заголовок: Зустріч з експерткою Програми малих грантів Глобального екологічного фонду ПРООН
Дата: 23/12/2019
URL: https://nau.edu.ua/ua/news/1/12/zustrich-z-ekspertkoyu-programi-malih-grantiv-globalnogo-ekologichnogo-fondu-proon.html
==================================================

Експертка Програми малих грантів Глобального екологічного фонду Програми розвитку ООН, координаторка Партнерської мережі організацій громадського суспільства «Освіта в інтересах сталого розвитку» Марина Дяченко зустрілася зі студентами та викладачами кафедри міжнародної економіки Факультету економіки та бізнес-адміністрування.  Темою зустрічі стало питання сталого розвитку. Експертка обґрунтувала, що сталий розвиток – це процес розбудови держави на основі узгодження і гармонізації соціальної, економічної та екологічної складових з метою задоволення потреб сучасних і майбутніх поколінь на основі «зеленої економіки». Вона зазначила, що важливим інструментом розвитку громад у процесі децентралізації є залучення грантів на реалізацію місцевих ініціатив та вирішення актуальних проблем громад, що сприяє значній економії коштів місцевих бюджетів та покращенню добробуту населення.
У ході зустрічі досягнуто домовленостей про співпрацю з Партнерською мережею організацій громадського суспільства «Освіта в інтересах сталого розвитку» та про проходження практики студентами ФЕБА.