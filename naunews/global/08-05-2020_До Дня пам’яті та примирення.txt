Заголовок: До Дня пам’яті та примирення
Дата: 08/05/2020
URL: https://nau.edu.ua/ua/news/2020/traven/do-dnya-pam’yati-ta-primirennya.html
==================================================

Друга світова війна в Європі закінчилась 8 травня о 23 годині 01 хвилині 1945 року. Тому саме сьогодні ми відзначаємо День пам’яті і примирення, вшановуємо пам'ять тих, кого змололи жорна війни, розв’язаної тоталітарними режимами.
Лиховії війни безжалісно обтрусили цвіт української нації. За свідченнями істориків, загальні людські втрати України становлять понад 10 мільйонів чоловік. На руїни перетворилися 720 українських міст і містечок, 28 тисяч сіл, з яких 250 спалено вщент.
Українці, як ніхто інший, розуміють значення перемоги і прагнуть миру на своїй землі. Але миру не будь-якою ціною, не за рахунок своєї свободи і незалежності. Ми знову прагнемо Перемоги над ворогом, який бажає смерті, зазіхає на чуже, зневажає нашу Батьківщину, наші віру і культуру.
Наша пам’ять не підвладна часові. Ми будемо пам’ятати, що ніякі домовленості з ворогом не приносять омріяного миру. Із року в рік ми повторюємо: «Ніколи знову!»
Миру всім нам, єдності, свободи, щастя, злагоди та добробуту кожній родині!
Щиро,
Володимир Ісаєнко