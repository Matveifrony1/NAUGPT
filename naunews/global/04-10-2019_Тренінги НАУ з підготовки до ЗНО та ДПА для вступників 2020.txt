Заголовок: Тренінги НАУ з підготовки до ЗНО та ДПА для вступників 2020
Дата: 04/10/2019
URL: https://nau.edu.ua/ua/news/2019/10/treningi-nau-z-pidgotovki-do-zno-ta-dpa-dlya-vstupnikiv-2020.html
==================================================

Викладачі кафедри базових і спеціальних дисциплін Інституту інноваційних освітніх технологій провели тренінги для учнів 9–11 класів.
Перед початком тренінгів експерти з підготовки до ЗНО ознайомили учнів та їхніх батьків із дорожньою картою підготовки до ЗНО, зокрема, з програмою загальнодержавного ЗНО УЦОЯО з навчальних предметів, специфікацією тестів, результатами ЗНО-2019, методичною літературою. Також вони розповіли про особливості тестових технологій, основні етапи та терміни підготовки тощо.
Абітурієнтам надали детальну інформацію про особливості навчання в університеті, ознайомили з переліком спеціальностей та освітньо-професійних програм.Вступників-2020 запросили на навчання на підготовчому відділенні громадян України університету, де результативно можна пройти якісну підготовку ЗНО та ДПА.
Учасникам заходу було запропоновано тренінги з навчальних предметів за інтересами: українська мова та література, історія України, англійська мова, математика, фізика, географія та біологія.
Тренінги допомогли учням правильно обрати навчальні предмети для підготовки до ЗНО; протестувати і покращити рівень знань із шкільних предметів; повторити базові теми програми ЗНО;  ліквідувати прогалини з окремих тем; системно спланувати підготовку до ЗНО та ДПА; досягнути максимального результату у навчанні; ознайомитися із технологіями та програмними вимогами ЗНО; адаптуватися до навчання у середовищі вищої школи.
Для тих учасників, які виявили бажання пройти підготовку до ЗНО на підготовчому відділення університету повідомлено розклад занять, форму навчання, особливості й пріоритети підготовки. Адже за результатами навчання на підготовчих курсах можна отримати додаткові бали до загального рейтингу вступника в НАУ.
Реєстрація на курси з підготовки до ЗНО:
http://iiot.nau.edu.ua/index.php/nauka/pidhotovka-do-zno/pravyla-pryiomu
Детальна інформація на сайті Навчально-наукового інституту інноваційних освітніх технологій НАУ: http://iiot.nau.edu.ua/
Запрошуємо всіх учнів, хто планує продовжити навчання у закладі вищої освіти!
Інформація за тел.:
(044)406–72–09, 497–72–02, 406–74–15, 406–79–08, 406–74–04
Електронна пошта:
idp2016@gmail.com
,
nniiot@nau.edu.ua
,
idp@nau.edu.ua
Адреса:
м. Київ, пр-т Космонавта Комарова, 1, кор. 8а, каб. 610, 609, 708.
Чекаємо на Вас!