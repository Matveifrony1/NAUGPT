Заголовок: INTER BUILD EXPO 2025 очима майбутніх інженерів
Дата: 25/03/2025
URL: https://nau.edu.ua/ua/news/2025/3/inter-build-expo-2025-ochima-maybutnih-inzheneriv.html
==================================================

20 березня 2025 року
бакалаври освітньо-професійної програми «Промислове і цивільне будівництво» разом з викладачкою випускової кафедри комп’ютерних технологій будівництва к.т.н., доц.
Наталією Костирою
відвідали
Міжнародну будівельну виставку INTER BUILD EXPO 2025.
Ця подія стала важливою частиною практичної підготовки студентів у рамках вивчення дисципліни «Технологія будівельного виробництва».
INTER BUILD EXPO 2025
— одна з найпотужніших будівельних подій України, яка об’єднує професіоналів галузі, інвесторів та інноваторів з усього світу для обміну досвідом, демонстрації новітніх технологій і пошуку ефективних рішень у сфері будівництва.
Під час виставки
студенти ознайомилися з
низкою сучасних технологій та матеріалів:
технологією влаштування габіонів;
виробництвом навісних фасадів з фіброцементу для вентильованих систем;
новими моделями будівельної техніки;
сучасними будівельними матеріалами заводу полімерних композиційних профілів;
каркасно-панельними будинками з екологічних матеріалів.
Відвідування виставки надало студентам можливість
побачити практичне застосування теоретичних знань
та ознайомитися з передовим досвідом провідних компаній галузі. Цей досвід стане цінною частиною їхньої практичної підготовки з дисципліни «Технологія будівельного виробництва» та допоможе сформувати більш глибоке розуміння сучасних тенденцій у будівельній індустрії.