Заголовок: Нагороджено переможців і призерів Всеукраїнського конкурсу «Молоді авіатори України»
Дата: 23/06/2021
URL: https://nau.edu.ua/ua/news/2021/6/nagorodzheno-peremozhtsiv-i-prizeriv-vseukrainskogo-konkursu-molodi-aviatori-ukraini.html
==================================================

У Національному авіаційному університеті 18 червня відбулася Церемонія нагородження переможців, призерів і найактивніших учасників Всеукраїнського конкурсу «Молоді авіатори України».
Анатолій Полухін, проректор з навчальної роботи НАУ, вітаючи учасників конкурсу, їх наставників, членів журі, зазначив, що Національний авіаційний університет, як провідний заклад вищої освіти авіаційної галузі, створює всі умови не лише для отримання професійної освіти, а й для творчого пошуку, саморозвитку та реалізації різних ініціатив студентів. «У нашому Університеті успішно реалізовуються різні навчальні, пізнавальні ініціативи, він має славетну історію і з кожним роком з’являються нові партнери і друзі з різних регіонів держави. Запрошую до навчання у стінах НАУ», – підкреслив проректор.
Також учасників урочистого заходу привітали:
- Павло Горінов, директор Інституту новітніх технологій та лідерства НАУ;
- Марина Скринник, державний експерт експертної групи з питань розвитку мистецтв Директорату мистецтв та мистецької освіти Міністерства культури та інформаційної політики України;
- Галина Коломоєць, начальник відділу науково-методичного забезпечення підвищення якості освіти Інституту модернізації змісту освіти;
- Дмитро Бакаєв, заступник генерального директора по якості та стандартизації авіакомпанії «SkyUp»;
- Юлія Седюк, заступник генерального директора з наземного обслуговування Державного авіаційного підприємства «Україна».
З творчими номерами для учасників витупали ансамблі та солісти закладів культури Святошинської районної в місті Києві державної адміністрації.
Дипломами Національного авіаційного університету нагороджено:
У номінації «Есе»:
І місце – Шворінь Тетяну, ученицю Комишуватської загальноосвітньої школи І-ІІІ ступенів Рівнянської сільської ради Новоукраїнського району Кіровоградської області;
ІІ місце – Білан Дар’ю, ученицю Ізюмської загальноосвітньої школи І-ІІІ ступенів №2 Харківської області;
ІІІ місце – Наконечного Олександра, учня Харківського регіонального центру професійної освіти поліграфічних медіатехнологій та машинобудування.
У номінації «Малюнок»:
І місце – Тонакову Поліну, вихованку Сумського міського центру науково-технічної творчості молоді;
ІІ місце – Ващук Олександру, вихованку Лисичанського центру науково-технічної творчості учнівської молоді Луганської області;
ІІІ місце – Чухрая Данила, вихованця Дерганівського будинку дитячо-юнацької творчості Харківської області.
У номінації «Авіамоделювання»:
І місце – Смирнова Івана, вихованця центру дитячої та юнацької творчості і туризму Васильківської міської ради Запорізької області;
ІІ місце – Морознюка Іллю, учня Шепетівської загальноосвітньої школи І-ІІІ ступенів № 7 Хмельницької області;
ІІІ місце – Почтара Богдана, учня Луцького навчально-виховного комплексу № 26 Волинської області;
ІІІ місце – Угорчука Андрія, учня Косівського ліцею № 1 Івано-Франківської області.