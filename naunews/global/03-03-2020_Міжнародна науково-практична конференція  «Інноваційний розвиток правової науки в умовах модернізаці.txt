Заголовок: Міжнародна науково-практична конференція  «Інноваційний розвиток правової науки в умовах модернізації суспільства»
Дата: 03/03/2020
URL: https://nau.edu.ua/ua/news/2020/berezen/mizhnarodna-naukovo-praktichna-konferentsiya-innovatsiyniy-rozvitok-pravovoi-nauki-v-umovah-modernizatsii-suspilstva.html
==================================================

Провідні вітчизняні та зарубіжні фахівці у сфері права – вчені, державні та громадські діячі, судді, керівники та фахівці юридичних установ взяли участь у ювілейній десятій Міжнародній науково-практичній конференції «Інноваційний розвиток правової науки в умовах модернізації суспільства».
Відкриваючи захід, ректор НАУ Володимир Ісаєнко наголосив на важливості спілкування та обміні досвідом між науковцями різних країн. Він зазначив, що інновації в науці і освіті є носіями духовної й інтелектуальної перспективи України, в основі якої – прогресивні наукові ідеї.
Декан юридичного факультету Ірина Сопілко відзначила, що для інноваційного розвитку правової науки Юридичний факультет  вибудував  та продовжує активно розвивати мережу контактів із закордонними закладами  вищої освіти та фахівцями у різних галузях права. Вона висловила сподівання, що ця конференція і надалі буде відкритим дискусійним майданчиком для обговорення проблем реформування юридичної науки і перспектив подальшого її  інноваційного розвитку.
Народний депутат України Олександр Копиленко привітав організаторів з проведенням ювілейної конференції і підкреслив важливість та актуальність ефективного правового регулювання відносин у сфері інновацій.
З доповіддю на конференції виступив голова Національного агентства із забезпечення якості вищої освіти Сергій Квіт, який презентував шляхи забезпечення якості сучасного університету.
Голова Касаційного адміністративного суду в складі Верховного суду України Михайло Смокович розповів про інноваційні технології, що здатні значно спростити окремі процеси у судовій діяльності, зробити суд більш відкритим та доступним.
До наукової дискусії долучилися представники делегацій  із закордонних університетів, юридичних компаній, громадських організацій  та наукових інституцій, зокрема: Гіві Лобжанідзе – декан юридичного факультету Тбіліського Навчального університету імені Гурама Таварткіладзе (Грузія); Серго Челідзе – професор Кавказького міжнародного університету (Грузія); Селамі Гюнер – генеральний директор  Gunsel Group (Туреччина); Амір Алієв – декан юридичного факультету Бакинського державного університету (Азербайджан);  Тургай Гусейнов – керівник Юридичної клініки  Бакинського державного університету (Азербайджан); Субхан Алієв  – професор кафедри конституційного права Бакинського державного університету (Азербайджан); Олена Маргинену – PhD Вільного міжнародного університету Молдови; Белл Айленд – експерт програми Левіт Інституту Міжнародного розвитку (США); Бшарат Нуман – експерт Міністерства у справах місцевих адміністрації (Палестина); Фарук Алазам – доктор права, професор Університету Жадара (Йорданія); Пол Р. Томас – спеціальний радник ректора, почесний доктор фінансів Українсько-американського  університету Конкордія (США); Салах Закут – Голова Громадської організації «Арабський дім» в Україні;  Аль Джбур Абд Шакер – Голова правління Громадської організації «Палестино-Українська Дружба» (Палестина).
Учасниками дискусії були також провідні вітчизняні вчені в галузі юриспруденції, відомі правники та юристи-практики, представники духовенства, зокрема: Наталія Малишева – завідувач відділу проблем аграрного, земельного, екологічного та космічного права Інституту держави і права імені В.М. Корецького НАН України, керівник Комітету космічної політики та законодавства Асоціації «Космос»; Василь Костицький – президент Міжнародної екологічної академії, голова Асоціації українських правників
;
Дмитро Журавльов – перший заступник директора Інституту права та післядипломної освіти Міністерства юстиції України; Анатолій Колодій – директор Навчально-наукового юридичного інституту Київського національного економічного університету ім. Вадима Гетьмана; Валентин Галунько – почесний директор Науково-дослідного інституту публічного права; Роман Шишка  – професор Київського інституту інтелектуальної власності Національного університету «Одеська юридична академія»; Олена Рябченко  – начальник кафедри адміністративного права і процесу та митної безпеки Університету державної фіскальної служби; Владика  Митрофан – Єпископ Харківський і Богодухівський,  Ганна Лазуренко – завідувач сектору з питань доступу до публічної інформації, прийому та звернень громадян секретаріату Вищої кваліфікаційної комісії суддів України; Володимир Пилипенко – представник України у Венеціанській комісії; Сергій Нестеренко – завідувач лабораторії організації наукової, методичної діяльності, нормативного забезпечення та міжнародного співробітництва Київського науково-дослідного інституту судових експертиз; Олег Шокодько – начальник авіаційного управління – начальник авіації Адміністрації Державної прикордонної служби України
Загалом, у ювілейній конференції взяли участь 370 вчених та юристів – практиків  із 25  країн світу. Учасники конференції відзначили, що інновації  надають нам мoжливість  пoвною мірою реалізувати свій пoтенціал, який сприяє суспільному і oсобистому рoзвитку та підвищують  якість нашого життя.