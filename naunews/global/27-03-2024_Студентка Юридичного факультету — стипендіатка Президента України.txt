Заголовок: Студентка Юридичного факультету — стипендіатка Президента України
Дата: 27/03/2024
URL: https://nau.edu.ua/ua/news/2024/3/studentka-yuridichnogo-fakultetu-—-stipendiatka-prezidenta-ukraini.html
==================================================

Юлія Рябоконь
, студентка групи ПР-405Б Юридичного факультету, удостоєна високої нагороди — стипендії Президента України. Це визнання її видатних досягнень у навчанні та науковій діяльності.
Відповідно до:
Закону України від 09.11.2023 №3460-IX «Про Державний бюджет України на 2024 рік»;
постанов Кабінету Міністрів України від 12.07.2004 №882 «Питання стипендіального забезпечення» (зі змінами та доповненнями);
від 28.12.2016 №1043 «Про затвердження порядку використання коштів, передбачених у державному бюджеті Міністерства освіти і науки для виплати академічних стипендій»;
від 28.12.2016 №1047 «Про розміри стипендій у державних та комунальних закладах, наукових установах» (зі змінами);
наказу Міністерства освіти і науки України від 13.03.2024 №316 «Про призначення академічних стипендій Президента України на II семестр 2023/2024 навчального року»;
рішення Стипендіальної комісії університету від 17.01.2023 (протокол №1);
рішення Стипендіальної комісії університету від 29.01.2024 (протокол №2);
рішення Вченої ради університету від 31.01.2024 (протокол №1);
згідно наказу в.о.  ректора НАУ від 20.03.2024 №403/ст «Про призначення академічної стипендії Президента України»,
Юлія Рябоконь отримала це престижне звання.
Стипендія Президента України присуджується
кращим студентам закладів вищої освіти
за особливі успіхи в навчально-науковій діяльності. Це не лише фінансова підтримка, а й визнання талантів, наполегливої праці та прагнення до знань майбутніх фахівців.
Колектив Юридичного факультету
пишається досягненнями Юлії Рябоконь
і щиро вітає її з присудженням стипендії Президента України. Бажаємо їй невичерпної наснаги, нових звершень та подальших успіхів у науковій діяльності!