Заголовок: Візит першого заступника голови Державного агентства розвитку туризму
Дата: 26/02/2021
URL: https://nau.edu.ua/ua/news/2021/2/vizit-pershogo-zastupnika-golovi-derzhavnogo-agentstva-rozvitku-turizmu.html
==================================================

Перший заступник голови Державного агентства розвитку туризму (ДАРТ)  Кирило Домбровський  відвідав Факультет міжнародних відносин і зустрівся з керівництвом та студентами факультету. Захід відбувся завдяки плідній та тісній співпраці ФМВ з Інститутом новітніх технологій та лідерства НАУ.
Декан ФМВ Юрій Волошини та  перший заступник голови ДАРТ Кирило Домбровський обговорили можливі напрямки співпраці щодо підготовки студентів  ФМВ  для роботи в галузі туризму та організацію практики й стажування для студентів ФМВ в Державному агентстві розвитку туризму.
Також Кирило Домбровській поспілкувався зі співробітниками та студентами кафедри міжнародного туризму та країнознавства ФМВ. Він зазначив, що наразі співробітники агентства працюють над змінами до Законів України «Про туризм» та «Про курорти» щодо статистичного обліку туристів і сателітного рахунку та над  створенням електронного Єдиного туристичного реєстру і оцінки «зірковості» готелів.