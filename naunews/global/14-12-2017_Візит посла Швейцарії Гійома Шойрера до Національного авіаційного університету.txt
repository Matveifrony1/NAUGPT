Заголовок: Візит посла Швейцарії Гійома Шойрера до Національного авіаційного університету
Дата: 14/12/2017
URL: https://nau.edu.ua/ua/news/2017/12/vizit-posla-shveytsarii-giyoma-shoyrera-do-natsionalnogo-aviatsiynogo-universitetu.html
==================================================

13 грудня 2017 року за ініціативи НН інституту міжнародних відносин та сприяння відділу міжнародних зв’язків НАУ відбулася зустріч представників ректорату, викладачів та студентів НН ІМВ з Надзвичайним та Повноважним Послом Швейцарії в Україні та Республіці Молдова Гійомом Шойрером.
Високого гостя зустрічали, проректор з навчальної та виховної роботи Т. Іванова, начальник відділу міжнародних зв’язків В. Тимохін, директор НН ІМВ А.Фоменко, відповідальна особа за міжнародні зв’язки НН ІМВ М.Алієв
Проректор з навчальної та виховної роботи Т. Іванова звернулася з вітальним словом та розповіла про сучасний стан та напрями діяльності Національного авіаційного університету.
В ході зустрічі п. Шойрер відзначив, що це його перший візит до вищого навчального закладу України та наголосив на необхідності поглиблення двосторонніх контактів як на міждержавному, так і на академічному рівнях.
Пан Посол відвідав Музей НАУ де залишив пам’ятний запис.
Програма зустрічі передбачала проведення лекції для студентів-міжнародників НН ІМВ на тему: «Швейцарія в сучасній системі міжнародних відносин». Під час виступу п. Шойрер розповів про особливості політичного та адміністративного устрою Швейцарії, політику нейтралітету та напрями зовнішньої політики держави, а особливо наголосив, що, незважаючи на свій нейтральний статус, Швейцарія підтримує територіальну цілісність України.
Після завершення виступу студенти мали нагоду задати питання з актуальних проблем міждержавної співпраці.
Налагодження контактів між урядовими та академічними колами України та Швейцарії є запорукою подальшого розвитку міжнародної співпраці.