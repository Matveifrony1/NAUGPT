Заголовок: До Всесвітнього дня охорони навколишнього середовища
Дата: 06/06/2017
URL: https://nau.edu.ua/ua/news/2017/6/do-vsesvitnogo-dnya-ohoroni-navkolishnogo-seredovishcha.html
==================================================

ЕКО-ФЕСТ в НАУ (День перший)
5 червня Україна, як і весь світ, відзначає Всесвітній день охорони навколишнього середовища. Цей день - одна з найважливіших подій екологічного календаря, і щороку її святкуюь більш як 100 країн світу.
З цієї нагоди студенти-екологи Навчально-наукового інституту екологічної безпеки організували просвітницький екологічний захід – Еко-фест, що триватиме кілька днів.
5 червня студенти провели у парку Відрадний майстер-клас для дітей «Використання пластику з користю». Під керівництвом студентів малеча захоплено виготовляла пінгвінів, метеликів та інших персонажів.
До заходу долучилися родини завідувача кафедри екології С. Бойченка, заступника директора ННІЕБ К. Ніколаєва, директора ННІАП О. Чемакіної та ін.
Цьогорічна тема заходів до дня захисту навколишнього середовища у комплексі заходів Організації об'єднаних націй «Єднання людей і природи - в місті і селі, від полюсів до екватора».
Разом ми зможемо зробити довкілля чистішим, адже наше майбутнє залежить саме від нас.