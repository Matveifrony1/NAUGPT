Заголовок: Фінал національного етапу конкурсу «Проектування мультикомфортного будинку SAINT-GOBAIN – 2018»
Дата: 28/03/2018
URL: https://nau.edu.ua/ua/news/1/3/final-natsionalnogo-etapu-konkursu-proektuvannya-multikomfortnogo-budinku-saint-gobain-–-2018.html
==================================================

Міжнародний студентський конкурс «Проектування Мультикомфортного будинку
ISOVER
»
концерн «Сен-Гобен» проводить щороку, починаючи з 2005 р
.
Конкурс засновано в рамках реалізації глобальної міжнародної стратегії зі зниження енергоспоживання, зменшення викидів в атмосферу вуглецю та поширення використання енергоощадних технологій у будівництві.
І якщо в першому конкурсі в Болгарії взяли участь представники лише 5 країн, то у 2017 р. географія конкурсу розширилася до 90 країн – це Австрія, Бельгія, Білорусь, Болгарія, Велика Британія, Естонія, Іспанія, Казахстан, Киргизстан, Латвія, Німеччина, Польща, Румунія, Росія, Словаччина, Словенія, ПАР, Туреччина, Україна, Фінляндія, Франція, Хорватія, Чехія та інші. У фіналі конкурсу, який відбувся у Мадриді на початку червня 2017 року, взяли участь понад 1800 студентів з більш як 200 архітектурних шкіл.
Згідно з умовами Конкурсу 2017-2018 рр., студентам-учасникам конкурсу необхідно було спроектувати енергоефективний житловий комплекс у місті Дубай, ОАЕ.
23 березня в Києві відбувся Національний фінал конкурсу студентів від Saint-Gobain. 16 команд з 6 вищих навчальних закладів України змагалися за звання кращого проекту 2018. Серед них і команда Національного авіаційного університет (кафедра архітектури). Студенти-архітектори ННІАП вже втретє беруть участь у цих міжнародних професійних змаганнях.
На конкурс були підготовлені і представлені три проекти, два з яких узяли участь у Національному фіналі.
До роботи в складі журі конкурсу були запрошені відомі архітектори з Мінська, Києва та Харкова:
Олександр Кучерявий
(практикуючий архітектор, дипломований верифікатор активних будинків),
Maria Vozvyshaieva
(керівник департаменту проектів і дизайну, Мануфактура інтер'єру Mastersky) і
Андрій Овчаренко
(експерт з будівництва пасивних будинків, засновник і керівник будівельного бюро NEOACRE). Серед запрошених гостей була переможниця міжнародного конкурсу 2017 Аліна Головатюк (
AlinDark
), яка прийшла підтримати учасників та поділитися секретами свого успіху.
Відібрати кращі проекти для журі виявилося нелегкою справою, оскільки кожен заслуговував на увагу.
Третє місце посіла команда з Харківського Національного університету міського господарства ім. О.М. Бекетова – Ксенія Євдокименко та Олександра Махова.
Друге місце отримав проект студентів також з Харківського університету – Кирила Осмачка та Дмитро Фісканова.
А перше місце, а разом з ним і студентський приз, виборола команда з Національного університету «Львівська політехніка» – Марія та Макар Москалюки та Катерина Рибенчук.
Особливу відзнаку журі отримав проект студентів з Національного авіаційного університету Богдана Макаренка і Катерини Спасіченко.
Журі конкурсу відзначило професійність, оригінальність та змістовність проекту студентів НАУДарії Костянецької та Павла Кухарчука.
Всі учасники Національного фіналу конкурсу студентів від Saint-Gobain. отримали дипломи.
Дипломами нагороджені і керівники проектів. Зокрема, Диплом журі конкурсу отримав Олександр Пивоваров, старший викладач кафедри архітектури. Також журі відзначило завідувача кафедри архітектури Юрія Дорошенка та старшого викладача кафедри архітектури Олександра Хлюпіна.
Вітаємо всіх переможців з нагородоми, а всіх учасників конкурсу з набутим досвідом. Бажаємо нових досягнень на міжнародних змаганнях!