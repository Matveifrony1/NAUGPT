Заголовок: Стартує Всеукраїнський поетичний конкурс «Білий голуб»
Дата: 19/03/2021
URL: https://nau.edu.ua/ua/news/2021/3/startue-vseukrainskiy-poetichniy-konkurs-biliy-golub.html
==================================================

Національний авіаційний університет запрошує до участі у Всеукраїнському поетичному конкурсі «Білий голуб».
Мета конкурсу – сприяння розкриттю таланту та розвитку творчої особистості учня і студента; стимулювання творчого мислення, прагнення до загальнолюдської культури та інтелектуальної новизни; формування патріотичних почуттів засобами образного слова; популяризація національного літературного надбання; виховання любові до української мови та України. Напрями конкурсу: літературна творчість і духовність особистості; зв’язок літературної творчості з долею українського народу та рідного краю.
Форма проведення конкурсу заочна. Конкурс проводиться серед учнів 5-8 класів, 9-11 класів і студентів віком до 20 років. Учасникам потрібно пройти реєстрацію на сайті
Інституту інноваційних освітніх технологій
НАУ за
посиланням
та заповнити ЗАЯВКУ учасника, щоб надіслати її на електронну адресу
center.dp_nau@ukr.net
(відповідно до Положення).
Положення про Всеукраїнський поетичний конкурс «Білий голуб» за
посиланням
.
Роботи на конкурс потрібно надіслати до 30-го березня в Центр допрофесійної підготовки ІІОТ НАУ в електронному вигляді (проспект Любомира Гузара, 1, оф. 8а-308, м. Київ, 03058; електронна адреса:
center.dp_nau@ukr.net
з поміткою – поетичний конкурс «Білий голуб»).
На підставі поданих робіт журі визначить переможців до Всесвітнього дня книги і авторського права – до 23 квітня.
Конкурс проводиться у три етапи:
• І етап – збір робіт – до 30 березня 2021 року.
• II етап – відбірковий – до 23 квітня 2021 року.
• III етап – нагородження переможців – травень-червень.
Конкурс завершується літературно-мистецьким святом, на якому відбувається церемонія нагородження переможців та відзначених учасників конкурсу, за підтримки організаційного комітету (травень – червень).