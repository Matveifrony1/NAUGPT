Заголовок: Щодо запитів ЗМІ стосовно умов проживання студентів у гуртожитках Національного авіаційного університету інформуємо
Дата: 02/09/2021
URL: https://nau.edu.ua/ua/news/2021/9/shhodo-zapitiv-zmi-stosovno-umov-prozhivannya-studentiv-u-gurtozhitkah-natsionalnogo-aviatsiynogo-universitetu-informuemo.html
==================================================

Найперше, прес-служба НАУ вкотре наголошує, що фотографії окремих приміщень гуртожитку №11 Студентського містечка університету, які були опубліковані деякими ЗМІ два тижні тому, не відповідали дійсності.
Відповідна заява пресс-служби з цього приводу,
опублікована на сайті НАУ
, і вона жодним чином не суперечить дійсності.
Пересвідчитись у цьому можна, зокрема, й дякуючи тим новим фото, які з’явилися у студентських чатах і ЗМІ вже поточного тижня. Вони різняться з тими, що публікувалися раніше.
Так, окремі приміщення деяких гуртожитків університету, м’яко кажучи, перебувають у не найкращому стані. За останні 5 років, в жодному гуртожитку університету не було проведено капітального ремонту, а поточні ремонтні роботи з оновлення, як приміщень загального користування, так і студентських кімнат, теж не здійснювалося. Хоча кошти, передбачені на такі потреби вочевидь були, адже студенти завжди оплачували проживання згідно зі встановленими тарифами.
Відповідні факти недбальства, нецільового використання бюджету НАУ й проведення сумнівних закупівель представниками попереднього керівництва університету сьогодні є предметом низки кримінальних проваджень Нацполіції та ДБР. А відділ фінансового аудиту НАУ продовжує вивчати документацію минулих років і виявляти все нові й нові порушення, що містять ознаки злочинів, передбачених КК України.
Так, шкода і боляче бачити до якого сумного стану колишньою адміністрацією ЗВО були доведені не лише приміщення гуртожитків, але й їх фасади, наприклад, та навіть входи.
Першочерговим завданням, яке постало перед теперішнім керівництвом НАУ, стала термінова ліквідація систематичної заборгованості за комунальні послуги (водопостачання, електроенергія) та постійно зростаючої пені, оскільки існувала ймовірність відключення, водопостачання, опалення та електроенергії  у Студентському містечку і території всього університету.
Проте, не зважаючи на такий «спадок», за останні кілька місяців, нова адміністрація НАУ розпочала активну роботу з покращення матеріально-технічної бази НАУ: проводяться поточні ремонти навчальних  аудиторій, відновлюються  комунікації та покрівлі гуртожитків. Також, триває заміна близько 1000 м² асфальтного покриття на території університету, ремонт освітлювального обладнання тощо.
Крім того, вже проведена системна робота з покращення протипожежної безпеки, яка перебувала у край занедбаному стані, та становила небезпеку життю й здоров’ю студентів університету.
Перед початком нового навчального року, адміністрацією Студмістечка НАУ було проведено закупівлю й встановлення понад 150 одиниць газових та електричних плит, оновлено м'який інвентар в кількості понад 2000 одиниць матраців, подушок, комплектів постільної білизни, придбані також санітарно-гігієнічні засоби й господарський інвентар тощо.
За останні кілька місяців також вдалася встигнути повністю відремонтувати одну з бойлерних, замінити електропідстанцію та відремонтувати електро-стояки.
Додатково було обладнано та укомплектовано медичні ізоляційні бокси для студентів, які вже готові до використання. Це завдання адміністрацією НАУ було визначено як першочергове, зважаючи на пандемію коронавірусу в країні.
Окрім цього, частково було відремонтовано та підготовлено до експлуатації приміщення для спілкування та дозвілля - студентський HAB та ECO-NAU.
У гуртожитках Студмістечка НАУ в черговому режимі зараз постійно проводяться ремонтні роботи з усунення аварійно-побутових ситуацій, заміна  пошкодженого сантехнічного обладнання, столярні роботи, ремонт електромережі та реставрація меблів.
Наступним кроком, крім поточних заходів, передбачено участь НАУ у нещодавно затвердженій Урядом концепції державної програми з будівництва гуртожитків для студентів на 2022-2026 роки, яка передбачає ремонт і реконструкцію наявних гуртожитків, добудову недобудованих та будівництво нових по всій країні, адже на сьогодні тільки в гуртожитку №11 НАУ близько 30% приміщень потребують капітального ремонту.
Університетом розроблено й власний план усунення недоліків та розбудови Студентського містечка НАУ, реалізація якого запланована в період з 2021 року по 2026 рік.
Адміністрація НАУ наголошує, що завжди відкрита до конструктивного діалогу зі своїми студентами, адже цінує їх вибір здобувати освіту в Національному авіаційному університеті й прагне дбати про безпеку, комфорт, створювати гідні умови навчання та проживання для кожного.
Адміністрації НАУ також закликає усіх активних студентів до об’єднання зусиль й командної роботи з питань наведення ладу, бережливого ставлення до інфраструктури університету й подальшого її розвитку.