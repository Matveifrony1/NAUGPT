Заголовок: Студенти НАУ взяли участь у воркшопі від працівника Державного науково-дослідного експертно - криміналістичного центру МВС України
Дата: 27/09/2023
URL: https://nau.edu.ua/ua/news/2023/9/studenti-nau-vzyali-uchast-u-vorkshopi-vid-pratsivnika-derzhavnogo-naukovo-doslidnogo-ekspertno-kriminalistichnogo-tsentru-mvs-ukraini.html
==================================================

21 вересня 2023 року заступником завідувача лабораторії навчальної та наукової роботи Державного науково-дослідного експертно-криміналістичного центру МВС України, к.ю.н. Дарією Гуріною для студентів 4 курсу Юридичного факультету проведено воркшоп на тему «Тактичні особливості проведення огляду».
Важливу роль у розслідуванні кримінальних правопорушень має якість та ефективність проведення першочергових, невідкладних слідчих (розшукових) дій, найважливішою з яких є огляд. Саме під час огляду здійснюється виявлення, фіксація, вилучення слідів та криміналістично значущої інформації», зазначила Дарія Петрівна на початку заходу.
У ході проведення диспуту пані Дарія підготувала ґрунтовну та цікаву презентацію про тактичні особливості проведення огляду як слідчої (розшукової) дії, розповіла про етапи, стадії та методи огляду місця події, а також надала цінні поради щодо фіксації ходу та результатів огляду.
Цікавим аспектом дискусії стало обговорення актуальних проблем забезпечення конституційних прав та свобод громадян при проведенні огляду.
На завершення заходу доцент кафедри кримінального права і процесу Наталя Гольдберг висловила слова вдячності за цікавий матеріал та корисні знання для майбутніх правників та запросила Дарію Петрівну до співпраці у подальших наукових заходах.