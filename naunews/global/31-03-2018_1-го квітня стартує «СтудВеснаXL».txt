Заголовок: 1-го квітня стартує «СтудВеснаXL»
Дата: 31/03/2018
URL: https://nau.edu.ua/ua/news/1/3/v-nau-startue-40-y-yuvileyniy-festival-studentska-vesna-2018.html
==================================================

1-го квітня у Центрі культури та мистецтв НАУ розпочнеться захід, що триватиме  протягом місяця та буде смішити, радувати і даруватиме  незабутні емоції студентам та усім бажаючим глядачам – фестиваль «Студентська весна 2018».
Цьогорічний студентський фестиваль відбудеться під гаслом - «СтудВеснаXL».
Цей фестиваль є творчим змаганням між 10 інститутами, кожен з яких представить розсуд журі власний 2-годинний концерт. Період проведення фестивалю - з 1 квітня до 27 квітня. Розпочинаються конкурсні виступи з відкриття, на якому команди анонсують свої концерти – показують «візитку». Далі в кожного інституту буде власний день для виступу, який буде складатись з першої частини – театральної постановки, та другої частини –  концерту  з обраними номерами
Зауважимо, що цього року до фестивалю приєдналась команди КВП та випускників, які підготують для вас окремий концерт.
Концертний марафон інститутів 3-го квітня відкриє команда НН ІЕБ.
Далі виступи інститутів відбуватимуться за таким графіком: 5-го квітня – НН АКІ, 9-го – ФЕБА+ФТТ, 11-го – НН ІІДС, 13-го – НН ІАЕТ, 15-го – НН ІАП, 17-го – НН ІКІТ, 19-го – КВП, 21-го –НН ГМІ, 23-го – НН ЮІ, 25-го НН ІМВ, 26-го – команда випускників.
27-го квітня відбудеться гала-концерт, яким ознаменується закриття фестивалю.
Всі виступи оцінюються компетентним журі, у складі якого адміністрація НАУ, відомі випускники НАУ та КПІ.
Фестиваль проходить за підтримки народного депутата України Дмитра Йосиповича Андрієвського. Це вже не вперше, коли він підтримує студентів НАУ. Саме завдяки його допомозі студенти мають можливість займатись творчістю та дарувати її глядачам.
Генеральним спонсором фестивалю незмінно є інтернет-провайдер НАУ "LSN".
За квитками на відкриття «СтудВеснаXL» віднині можна звертатись безпосередньо до капітанів ТОСА своїх інститутів.
Чекаємо усіх бажаючих на відкритті  40-ї СтудВесни в ЦКМ НАУ 1 квітня о 18.00 та бажаємо усім командам удачі!