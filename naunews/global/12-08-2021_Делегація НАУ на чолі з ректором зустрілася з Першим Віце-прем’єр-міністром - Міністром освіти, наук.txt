Заголовок: Делегація НАУ на чолі з ректором зустрілася з Першим Віце-прем’єр-міністром - Міністром освіти, науки і технічного розвитку Республіки Сербія Бранко Ружичем
Дата: 12/08/2021
URL: https://nau.edu.ua/ua/news/2021/8/delegatsiya-nau-na-choli-z-rektorom-zustrilasya-z-vitse-prem’er-ministrom-ministrom-osviti-nauki-i-tehnichnogo-rozvitku-respubliki-serbiya-branko-ruzhichem.html
==================================================

Сьогодні, в рамках робочої поїздки до Республіки Сербія, відбулась зустріч членів делегації НАУ на чолі з ректором Максимом Луцьким із Першим Віце-прем’єр-міністром - Міністром освіти, науки і технічного розвитку Сербії Бранко Ружичем.
На зустрічі був присутній Посол України в Сербії Олександр Александрович.
Ректор НАУ Максим Луцький передав Бранко Ружичу вітальний адрес від Міністра освіти і науки України Сергія Шкарлета, в якому висловлено повагу, подяку за співпрацю, і яким запрошено Міністра освіти Сербії відвідати Україну.
В ході зустрічі Максим Луцький, як ректор провідного авіаційного університету України, висловив готовність до співпраці з навчальними закладами Сербії в рамках програми академічної мобільності студентів і викладачів.
Також, Максим Луцький поділився планами щодо зустрічі з очільниками окремих закладів вищої освіти Сербії й намірами про підписання міжуніверситетських Угод.