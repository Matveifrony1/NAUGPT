Заголовок: В НАУ відбувся науковий семінар «Розвиток авіаційного ринку: проблеми та тренди сучасності»
Дата: 13/03/2023
URL: https://nau.edu.ua/ua/news/2023/3/v-nau-vidbuvsya-naukoviy-seminar-rozvitok-aviatsiynogo-rinku-problemi-ta-trendi-suchasnosti.html
==================================================

09 лютого 2023 року на кафедрі економіки повітряного транспорту факультету економіки та бізнес-адміністрування (ФЕБА) НАУ відбувся науковий семінар «Розвиток авіаційного ринку: проблеми та тренди сучасності» за участі експерта авіаційної галузі Кирила Астахова.
До семінару долучились відомий авіаційний менеджер Кирило Звонарьов, заступниця декана Ольга Вовк, науково-педагогічні працівники кафедри та здобувачі вищої освіти першого (бакалаврського), другого (магістерського) та третього (освітньо-наукового) рівнів.
Зустріч розпочалась із вступного слова завідувачки кафедри Олени Ареф’євої, яка зазначила, що зустрічі з практиками сприяють формуванню фахових компетентностей.
Кирило Астахов під час свого виступу схарактеризував особливості розвитку авіаційного ринку в сучасних умовах, зокрема тенценції розвитку авіації ЄС, вплив кононакризи на авіаційну галузь та діяльність аеропорту «Бориспіль», особливості функціонування європейських аеропортів та сценарії виходу з кризи відповідно до прогнозу Євроконтроля.
Жваву дискусію викликали питання завідувачки кафедри економіки повітряного транспорту Олени Ареф’євої, доцентки кафедри економіки повітряного транспорту Катерини Антоненко, аспірантки Ірини Лункіної та здобувачки першого (бакалаврського) рівня вищої освіти Марії Михайленко.
Висловлюємо щиру вдячність спікеру та запрошеним гостям за можливість здобути новий досвід та сподіваємось на подальшу співпрацю!