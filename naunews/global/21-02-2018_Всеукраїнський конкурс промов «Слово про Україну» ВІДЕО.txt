Заголовок: Всеукраїнський конкурс промов «Слово про Україну» ВІДЕО
Дата: 21/02/2018
URL: https://nau.edu.ua/ua/news/1/2/vseukrainskiy-konkurs-promov-slovo-pro-ukrainu.html
==================================================

20 лютого 2018 року в Навчально-науковому юридичному інституті відбувся щорічний, відтепер Всеукраїнський конкурс промов «Слово про Україну», присвячений Дню Соборності.
У святковому заході взяли участь школярі закладів середньої освіти Волинської, Дніпропетровської, Донецької, Запорізької, Кіровоградської, Київської, Миколаївської, Полтавської, Сумської, Хмельницької, Чернігівської, Черкаської, Харківської областей та міста Києва (41 учасник).
Захід відкрила Ірина Сопілко, директор НН ЮІ, д.ю.н., доцент, Відмінник освіти України, академік Академії наук вищої школи України. Вона привітала присутніх зі святом єднання українського народу та побажала учасникам яскравих виступів і перемог.
З вітальним словом виступили також проректор з навчальної та виховної роботи Національного авіаційного університету,
доктор наук з державного управління, професор, заслужений працівник освіти України
Тамара Іванова та виконуюча обов’язки завідувача сектору організації державних заходів Міністерства культури України Вікторія Шевельова.
Протягом чотирьох годин школярі натхненно демонстрували свої вміння виголошувати промови та декламувати вірші під музично-танцювальний супровід, а оцінювали їх таланти: І. Сопілко - директор НН ЮІ, голова журі; Т. Іванова - проректор з навчальної та виховної роботи НАУ; В. Шевельова - виконуюча обов’язки завідувача сектору організації державних заходів Міністерства культури України; П. Горінов - голова Правління Всеукраїнської молодіжної громадської організації «Серце до серця», член Громадської ради Міністерства молоді та спорту України; Р. Калюжний - відповідальна особа за науково-методичну роботу НН ЮІ; Н. Троцюк - відповідальна особа за навчально-виховну роботу НН ЮІ; І. Бородін - завідувач кафедри теорії та історії держави і права; А. Гунько - голова студентської ради НН ЮІ.
Яскраве враження на журі та глядачів справили виступи Валерії Новосел, учениці Барвінківської загальноосвітньої школи (ЗОШ) №1 І-ІІІ ступенів Харківської обл. (І місце), Олексія Вдовиченка, учня Бужанської ЗОШ І-ІІІ ступенів Черкаської обл. (ІІ місце), Софії Сінельної, учениці Технічного ліцею № 1 Дніпропетровської обл. (ІІ місце), учнівської команди Спеціалізованої школи І-ІІІ ступенів з поглибленим вивченням англійської мови СШ № 92 ім. Івана Франка м. Києва (ІІ місце), Владислави Демченко та Христини Темченко, учениць Гоголівської ЗОШ І-ІІІ ступенів ім. Миколи Гоголя Полтавської області (ІІІ місце), Станіслава Раца, учня Охтирського центру професійно-технічної освіти Сумської обл. (ІІІ місце), Анни Железняк, учениці Новобілоуської ЗОШ І-ІІІ ступенів Чернігівської обл. (ІІІ місце), Катерини Псарьової, вихованки гуртка «Медіа культура» Центру дитячої та юнацької творчості № 5 Харківської міської ради (ІІІ місце), Єлизавети Чередніченко, учениці НВК «Гімназія ЗОШ І ступеня м. Костянтинівка (ІІІ місце), Ольги Люнчук, учениці Любомильської ЗОШ №3             І-ІІІ ступенів Волинської обл. (ІІІ місце), Вероніки Реймер, учениці Запорізької спеціалізованої школи-інтернату «Січовий колегіум» (номінація «Оригінальність промови»), Кирила Спірідонова, учня Київської спеціалізованої школи №159 І-ІІІ ступенів з поглибленим вивченням англійської мови (номінація «Красномовність»), Еріка Кучеренка, учня Технічного ліцею №11 з м. Дніпра (номінація «Майстер іміджу») та Анжели Сінецької, учениці Бужанської ЗОШ І-ІІІ ступенів Черкаської обл. (номінація «Найкраща презентація»).
Учасники заходу були зворушені креативним виступом та презентацією теми конкурсу дітей з особливими потребами Анастасії Пивоварчик та її групи підтримки із Запорізької спеціалізованої загальноосвітньої школи-інтернату «Джерело», які посіли І місце і здобули перемогу в номінації «Глядацькі симпатії».
До нових зустрічей та нових перемог у наступному навчальному році!