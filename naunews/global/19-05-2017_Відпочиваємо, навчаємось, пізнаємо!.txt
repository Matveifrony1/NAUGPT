Заголовок: Відпочиваємо, навчаємось, пізнаємо!
Дата: 19/05/2017
URL: https://nau.edu.ua/ua/news/2017/5/vidpochivaemo-navchaemos-piznaemo.html
==================================================

3-10 травня 2017 року студенти 3-4 курсів спеціальності «Переклад» Навчально-наукового гуманітарного інституту під керівництвом викладачів кафедри англійської філології і перекладу Л. Галій, М. Пилипчук і М. Рудіної стали учасниками міжнародного освітньо-культурного проекту «Культурно-освітній візит до Європи-2017». Захід відбувся у Вищій школі управляння та адміністрації міста Ополе (Польща) за сприяння ГО «Інтеграція без кордонів», «Unia Europejska» та консульства республіки Польща в Україні.
Студенти прослухали курс лекцій, присвячених відмінностям у системі вищої освіти України та країн Євросоюзу, професійному спрямуванні Європейських вишів та можливостям інтеграції українських професіоналів у європейське суспільство. Також відбулися виїзні сесії, присвячені розвитку системи освіти і виховання в Європейських університетах (м. Краків) та зустріч із студентською молоддю Угорщини (м. Будапешт).
Культурна складова проекту включала відвідування університетів різних європейських міст та ознайомлення із культурою та традиціями країн-учасниць Євросоюзу. Екскурсії та вільний час у Відні, Мілані та Венеції дав змогу учасникам проекту відчути атмосферу та ритм життя у інших містах та країнах, порівняти його із рідним, перейняти позитивний досвід та чіткіше побачити Європейські перспективи України.