Заголовок: Делегація Внутрішньо монгольського  технологічного університету в НАУ
Дата: 05/11/2018
URL: https://nau.edu.ua/ua/news/1/11/delegatsiya-vnutrishno-mongolskogo-tehnologichnogo-universitetu-v-nau.html
==================================================

05 листопада 2018 року в Національному авіаційному університеті відбулась робоча зустріч з делегацією Внутрішньо монгольського технологічного університету (КНР).
У зустрічі взяли участь ректор технологічного університету Yongming Xing, декан авіаційного коледжу Wu Wang та заступник декана авіаційного коледжу Jianfeng Han. Від Національного авіаційного університету –  проректор з навчальної роботи Артур Гудманян, директор ІМСО  В’ячеслав Тимохін, начальник відділу міжнародних зв’язків Олександр Іванов, заступник директора НН АКІ Олександр Сидоренко, зав. кафедри філологічних та природничих дисциплін Олена Корчук.
Артур Гудманян, представляючи Національний авіаційний університет, зазначив, що на даний момент університет активно розвиває та налагоджує співробітництво з китайськими партнерами, зокрема в сфері освіти.
У свою чергу, ректор Yongming Xing, презентував стратегічну діяльність університету та висловив зацікавленість у налагодженні співробітництва з НАУ в галузі підготовки фахівців авіаційної галузі обох країн.
Під час робочої зустрічі були обговорені питання розробки та впровадження спільних програм підготовки фахівців в авіаційній галузі за узгодженими напрямками; проведення академічних форумів (семінарів, курсів) для перепідготовки та підготовки фахівців ВМТУ, провідними фахівцями з НАУ; розробки програм рівноцінного обміну і підготовки студентів; організації фахівцями НАУ курсів підготовки викладачів ВМТУ за напрямками авіаційної галузі.
За вище зазначеними напрямками співробітництва Національним авіаційним університетом укладено Меморандум про взаєморозуміння з Внутрішньо монгольським технологічним університетом.