Заголовок: На Факультеті міжнародних відносин  проведено науково-методичний семінар
Дата: 28/02/2024
URL: https://nau.edu.ua/ua/news/2024/2/na-fakulteti-mizhnarodnih-vidnosin-provedeno-naukovo-metodichniy-seminar.html
==================================================

На Факультеті міжнародних відносин відбувся ІІІ науково-методичний семінар
«Права людини: відображення у медіапросторі»
. Організатор заходу —
кафедра реклами і зв’язків з громадськістю ФМВ
.
Участь у роботі семінару взяли
студенти та викладачі Факультету міжнародних відносин НАУ, Національного університету «Львівська політехніка», Чернівецького національного університету імені Ю.Федьковича, Херсонського державного університету та Тернопільського національного педагогічного університету імені В. Гнатюка.
Запрошеною гостею семінару стала журналістка сайту NV, експертка з висвітлення тем соціального спрямування
Олександра Горчинська.
Вона виступила з доповіддю
«Як медіа спілкуватися з людьми, які пережили травматичні події».
Олександра Горчинська порадила
звертати увагу на деталі, що допоможуть під час бесіди з героєм та не травмують його ще більше. Спікерка поділилася власним досвідом як правильно побудувати бесіду з людьми під час прямого ефіру та на які моменти потрібно звернути увагу до розмови.
Учасники семінару виступили з доповідями, що стосувалися питань ролі медіа та комунікації у дотриманні прав людини;  журналістики важких тем та права людини; гендерних ролей та стереотипів у публікаціях про війну. Також подискутували щодо свободи слова та доступу до інформації в умовах війни; агресію, дискримінацію та права людини в соціальних мережах та концепт прав людини в умовах розвитку штучного інтелекту.
За результатами роботи
ІІІ науково-методичного семінару буде видано збірку тез.