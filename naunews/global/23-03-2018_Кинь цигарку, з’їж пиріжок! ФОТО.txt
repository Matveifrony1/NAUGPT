Заголовок: Кинь цигарку, з’їж пиріжок! ФОТО
Дата: 23/03/2018
URL: https://nau.edu.ua/ua/news/1/3/kin-tsigarku-z’izh-pirizhok-foto.html
==================================================

Під таким гаслом Студрада НАУ сьогодні провела акцію спрямовану на пропаганду здорового способу життя серед студентів та працівників НАУ.
Акцію проводимо в місцях для куріння, - розповідає студент 2-го курсу НН АКІ Ігор Звєздов. – Її умови прості – людина, яка вийшла на перекур віддає нам цигарку, натомість, в якості нагороди за відмову від паління, отримує пиріжок.
В акції задіяно 4 групи активістів-студентів, які обмінюють цигарки на свіжі пиріжки у найбільш популярних серед курців місцях для паління. Самі активісти не палять і є прихильниками здорового способу життя.
Наша мета – здорова нація, - додає першокурсник Лев Труш, - або, принаймні, колектив Національного авіаційного університету.
Запрошуємо всіх курців взяти участь в студентській ініціативі і, хоча б на один перекур, відмовитися від шкідливої звички!.