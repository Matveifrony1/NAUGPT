Заголовок: Студенти Інституту аеропортів залучаються до досліджень ефективних технологій в будівництві
Дата: 11/04/2017
URL: https://nau.edu.ua/ua/news/2017/4/studenti-institutu-aeroportiv-zaluchayutsya-do-doslidzhen-efektivnih-tehnologiy-v-budivnitstvi.html
==================================================

6-7 квітня 2017 р. в Київському національному університеті будівництва і архітектури (КНУБА) відбулась ІІ Міжнародна науково-практична конференція
«Ефективні технології в будівництві»
.
Організатори конференції: Міносвіти України, Мінрегіон України, КНУБА, ДП  «Науково-дослідний інститут будівельного виробництва», Академія будівництва України, Представництво «Польська Академія наук».
Навчально-науковий інститут аеропортів НАУ був представлений викладачами, аспірантами  та студентами, які взяли участь у роботі секції «Архітектурно-конструктивні рішення будівель. Енергозбереження та екологія» та «Студентської наукової сесії».
На засіданні секції «Архітектурно-конструктивні рішення будівель. Енергозбереження та екологія» були представлені доповіді:
- «
Основні принципи перепланування прибуткових будинків Києва
» (Галина Агєєва, к.т.н., с.н.с., завідувач кафедри містобудування);
- «
Класифікація фонтанів за естетичними параметрами
»  (Оксана Церковна, аспірант).
Результати участі студентів в науково-дослідницької діяльності кафедри містобудування ННІАП були оприлюднені на «Студентської наукової сесії» в доповідях, підготовлених під керівництвом завідувача кафедри Галини Агєєвої:
- «
Екологічність як першочергова вимога до функціонування сучасних аеропортів
» (Ганна Волкова, студент, АР-503).
- «
Мембранні конструкції як засіб формоутворення висотних акцентів архітектури аеропортів
» (Аліна Захарченко, студентка, АР-408);
- «
LED
-технології для штучного освітлення будівель та споруд аеропортів
» (Вікторія Савченко, студентка, НУ «Львівська політехніка»).
Ганна Волковавідзначена Дипломом за кращу доповідь на «Студентській науковій сесії», Аліна Захарченко та Вікторія Савченко отримали цінні подарунки.
Тези доповідей опубліковані в матеріалах конференції та розміщені в
Інституційному репозиторії НАУ
.