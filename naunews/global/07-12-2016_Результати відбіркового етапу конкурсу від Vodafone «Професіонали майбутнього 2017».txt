Заголовок: Результати відбіркового етапу конкурсу від Vodafone «Професіонали майбутнього 2017»
Дата: 07/12/2016
URL: https://nau.edu.ua/ua/news/2016/12/rezultati-vidbirkovogo-etapu-konkursu-vid-vodafone-profesionali-maybutnogo-2017.html
==================================================

Як вже повідомлялося, триває традиційний конкурс від компанії Vodafone «Професіонали майбутнього 2017»! Цьогорічна тематика — «Управління якістю обслуговування (Е2Е QoS) і механізми пріоритезації трафіку в мережах 4G/5G для сервісів IoT». Хоча перший етап триває до 23 грудня, в Національному авіаційному університеті вже сформовано команду, яка, ми віримо, гідно представить університет на очному етапі.
Так, 2 грудня на кафедрі телекомунікаційних систем був проведений відбірковий етап. Він складався з двох частин: тестових завдань та представлення проектів учасників. Загалом в цьому етапі взяли участь 10 студентів 4 курсу кафедри ТКС. За результатами підрахунку балів було визначено 5 кращих: Ольга Скульська, Надія Дика, Ірина Третяк, Павло Чмих та Галина Червона. Саме вони працюватимуть протягом наступних чотирьох місяців над проектом, який оберуть самі. Куратором їх наукової роботи буде заступник директора ННІАН, доцент кафедри телекомунікаційних систем Роман Одарченко.
Побажаймо успіхів нашій команді!