Заголовок: Розпочалися випускні іспити
Дата: 22/05/2017
URL: https://nau.edu.ua/ua/news/2017/5/rozpochalisya-vipuskni-ispiti.html
==================================================

15-28 травня 2017 року на підготовчому відділенні громадян України ННІНО триватимуть випускні іспити слухачів. Це – завершальний етап підготовки і перевірки їхніх знань перед початком загальнонаціонального ЗНО випускників навчальних закладів освіти. Виконання тестових завдань, що відповідають вимогам УЦОЯО та програмам ЗНО, нададуть можливість випускникам краще зорієнтуватися у процедурі проходження ЗНО, випробувати свої сили та перевірити знання.
Протягом навчального року викладачі кафедри базових і спеціальних дисциплін сприяли підвищенню рівня знань та вмінь з навчальних предметів, допрофесійної підготовки, здійсненню правильного професійного вибору, розширювали світогляд слухачів.
Навчаючись у НАУ вони ознайомилися з матеріально-технічною базою, науково-педагогічним складом, цікавим студентським життям, науковою діяльністю молоді, умовами та особливостями вступу до університету, перспективами працевлаштування, а основне – остаточно визначитися з вибором майбутнього фаху та зробити перші кроки до навчання у вищій школі.
Немає сумніву, що отриманий в університеті життєвий досвід допоможе слухачам підготовчого відділення успішно скласти ЗНО та бути зарахованими до нашої студентської спільноти. Подальших успіхів вам, слухачі!