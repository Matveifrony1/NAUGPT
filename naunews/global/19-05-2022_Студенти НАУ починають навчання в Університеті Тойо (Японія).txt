Заголовок: Студенти НАУ починають навчання в Університеті Тойо (Японія)
Дата: 19/05/2022
URL: https://nau.edu.ua/ua/news/2022/5/studenti-nau-pochinayut-navchannya-v-universiteti-toyo-(yaponiya).html
==================================================

Студенти Національного авіаційного університету, які в рамках угоди про співпрацю між НАУ та Університетом Тойо будуть навчатися в університеті-партнері, вже дістались до Японії.
Наразі, студенти Факультету міжнародних відносин Ірина Ганусовська, Олександра Казімірова та Дмитро Соломко, а також студентка Факультету архітектури, будівництва та дизайну Ксенія Журавльова облаштовуються у кампусі Університету Тойо.
На наших здобувачів вищої освіти чекає зустріч з Надзвичайним та Повноважним Послом України в Японії Сергієм Корсунським, а вже з понеділка вони почнуть своє навчання в Університеті Тойо. Зокрема, вони відвідуватимуть академічні курси за звичайним навчальним планом та покращуватимуть знання з японської мови та культури за програмою Toyo NEST
Студенти НАУ висловлюють щиру вдячність за допомогу та створення сприятливих умов для їх навчання в японському університеті Міністру освіти і науки України Сергію Шкарлету та ректору Національного авіаційного університету Максиму Луцькому. «Щиро дякуємо Міністру Сергію Шкарлету та ректору Максиму Луцькому за кропітку роботу, завдяки якій ми маємо можливість та умови для нашого комфортного навчання в Університеті Тойо. Ми впевнені, що цей досвід та отримані знання допоможуть у нашому професійному житті, що своєю чергою допоможе у відродженні нашої країни» - підкреслили вони.