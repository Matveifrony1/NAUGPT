Заголовок: Благодійна масова фотосесія в НАУ
Дата: 14/11/2014
URL: https://nau.edu.ua/ua/news/2014/11/blagodijna-masova-fotosesiya-v-nau.html
==================================================

В останніх числах жовтня 2014 року в Національному авіаційному університеті відбувся  благодійний проект «Масова фотосесія». Мета проекту – допомога студентці Інституту економіки і менеджменту Ганні Беляневич, яка зараз потребує допомоги на лікування.
Організатором проекту виступив студент 3 курсу Інституту аеропортів напряму підготовки «Архітектура» Олександр Теличко, який зібрав небайдужих людей - молодих фотографів (для проведення фотосесії) та бажаючих хлопців та дівчат узяти участь в акції і отримати  чудові професійні фотографії.
У заході, що відбувся в мальовничій парковій зоні Пуща Водиця, взяли участь 11 моделей та 5 фотографів. Через погану погоду багато хто відмовився від фотосесії, але вона була успішно проведена, і кошти були забрані. Їх передали мамі дівчинки. Бажаємо Ганні скоріше одужати.
Всім небайдужим велика подяка.  Робіть добро один одному, і світ стане кращим.