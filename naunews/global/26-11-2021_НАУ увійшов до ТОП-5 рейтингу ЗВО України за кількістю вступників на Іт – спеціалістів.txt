Заголовок: НАУ увійшов до ТОП-5 рейтингу ЗВО України за кількістю вступників на Іт – спеціалістів
Дата: 26/11/2021
URL: https://nau.edu.ua/ua/news/2021/11/nau-uviyshov-do-top-5-reytingu-zvo-ukraini-za-kilkistyu-vstupnikiv-na-it-–-spetsialistiv.html
==================================================

За результатами вступної кампанії в Україні 2021 року найпопулярнішими ІТ-напрямами стали «комп’ютерні науки» та «інженерія програмного забезпечення».
Загалом у 2021 році випускники подали понад 1 млн електронних заяв до українських університетів. З них 18% припадає на технічні напрями. При цьому 14 з 30 випускників шкіл із найвищими результатами ЗНО (790+ балів за 4 предмети) обрали саме ці напрями для вступу.
Про це йдеться в дослідженні освітніх тенденцій від GlobalLogic - лідера у сфері цифрової інженерії, центральний офіс якої знаходиться у Кремнієвій долині у США, а інжинірингові та дизайн-центри розташовані по всьому світу
Найбільше заяв ІТ-студенти подали у 5 закладів вищої освіти в Україні :
КПІ ім. І. Сікорського,
Національний університет «Львівська політехніка»,
Національний авіаційний університет,
КНУ ім. Шевченка,
Харківський національний університет радіоелектроніки.
Факультет кібербезпеки, комп'ютерної та програмної інженерії Національного авіаційного університету було створено у 1965 році з метою концентрації процесів, пов’язаних з підготовкою IT-фахівців та проведенням наукових досліджень у галузі комп’ютерних технологій.
Майбутні фахівці вивчають професійні дисципліни, які дозволять їм опановувати сучасні інформаційно-комунікаційні системи та мережі, принципи функціонування програмно-апаратних засобів захисту інформаційних ресурсів, виконувати функції адміністраторів безпеки інформаційних мереж, баз даних та знань тощо.
Професійно-орієнтовані дисципліни, що викладаються на кафедрі, забезпечують широке коло знань з усіх аспектів підготовки висококваліфікованих фахівців з безпеки інформаційно-комунікаційних систем.