Заголовок: Прокуратура повернула у державну власність незаконно відчужені гуртожитки Національного авіаційного університету
Дата: 04/03/2021
URL: https://nau.edu.ua/ua/news/2021/3/prokuratura-povernula-u-derzhavnu-vlasnist-nezakonno-vidchuzheni-gurtozhitki-natsionalnogo-aviatsiynogo-universitetu.html
==================================================

За втручання Київської міської прокуратури повернуто у державну власність незаконно відчужені гуртожитки Національного авіаційного університету. Про це інформує прес-служба столичної прокуратури.
Зазначається, що приміщення двох гуртожитків по вул. Вітряні Гори у місті Києві площею понад 2 тис. кв. м та вартістю понад 24 млн гривень у 2016 році на підставі низки підроблених та нікчемних документів і договорів незаконно вибули із власності НАУ та були передані комерційній структурі.
Суди тривали з грудня 2016 року:
Подільський районний суд міста Києва 30.11.2017 та апеляційний суд міста Києва 21.03.2018 у задоволенні позову прокурора відмовили.
Не погоджуючись з вказаними судовими рішеннями, прокуратура оскаржила їх до Верховного Суду.
Суд касаційної інстанції підтримав позицію столичної прокуратури, скасував рішення апеляційного суду міста Києва та направив справу на повторний розгляд до суду апеляційної інстанції.
Постановою Київського апеляційного суду від 02.03.2021 позов прокурора задоволено. Вказані об’єкти нерухомості витребувано у державну власність на користь Міністерства освіти і науки України.
Коллектив НАУ дякує юристам, долученим до справи, та співробітникам органів прокуратури міста за державницьку позицію й їх високий професіоналізм.