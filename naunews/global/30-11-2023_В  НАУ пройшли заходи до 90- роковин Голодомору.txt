Заголовок: В  НАУ пройшли заходи до 90- роковин Голодомору
Дата: 30/11/2023
URL: https://nau.edu.ua/ua/news/2023/11/v-nau-proyshli-zahodi-do-90-rokovin-golodomoru.html
==================================================

24 та 27 листопада 2023 року на факультеті лінгвістики та соціальних комунікацій НАУ відбулися заходи, присвячені вшануванню жертв Голодомору.
Кафедра української мови та культури провела захід «Пам’ятаємо. Єднаємося. Переможемо», модераторкою якого виступила доцент кафедри Уляна Кошетар. У заході взяли участь студенти ФЛСК, АКФ, ФАЕТ, ФНСА, ФЕБІТ, ННІНО, ЮФ Національного авіаційного університету, а також студенти з Академії кіно та нових медіа.
Кафедра історії та документознавства організувала круглий стіл, у програмі якого прозвучали доповіді: «Голодомор 1932-1933 років: пам’ять поколінь Волочищини», «Голодомор 1932-1933 років у Запорізькій області» (Анна ПАСТЕРНАК, 101 ФЛСК), «Трагедія Голодомору 1932-1933 років у Миронівському районі Київської області», «Люди правди. Розповідь про тих, хто не мовчав», «Упокорення голодом на Вінниччині», «Гарет Джонс: журналіст, який тоді не мовчав», «Реакція США на голод в Україні 1932- 1933 років», «Трагедія Голодомору 1932-1933 років у творчості українських і зарубіжних митців». Модераторкою круглого столу виступила доцент кафедри Наталія Бем. Учасники круглого столу взяли участь в обговоренні доповідей та поділилися своїми думками щодо долі українського народу та розповіли про те, як зберігається пам’ять поколінь в кожній українській родині.
Ми пам’ятаємо кожен злочин проти нашого народу!
Віримо у Перемогу!
Слава Україні!