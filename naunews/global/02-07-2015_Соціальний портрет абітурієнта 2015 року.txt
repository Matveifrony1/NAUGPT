Заголовок: Соціальний портрет абітурієнта 2015 року
Дата: 02/07/2015
URL: https://nau.edu.ua/ua/news/2015/7/soczialnij-portret-abiturienta-2015-roku.html
==================================================

У квітні – червні 2015 року студенти СЛ – 312 Гуманітарного інституту під керівництвом доцента кафедри соціології І. Литовченко провели анкетування на тему «Соціальний портрет абітурієнта 2015 року» серед працівників педагогічного складу шкіл м. Київ та Київської області. Мета опитування – дослідити соціальні характеристики абітурієнта 2015 року.
Був проанкетований 71 респондент, з них – 4 директора, 11 завучів та 56 вчителів з 10 шкіл (СЗШ № 174, СЗШ № 230 І – ІІІ, спеціалізована школа з поглибленим вивченням іноземних мов № 323, Ірпінські СЗШ № 17 та № 12, гімназія № 59 ім. О.М. Бойченка, спеціалізована школа № 76 ім. О. Гончара, Березанська СЗШ № 1 і т.д.).
Результати проведеного дослідження дозволили зробити такі висновки:
основною причиною вступу до ВНЗ є: отримання знань – 39%, отримання диплому – 28% та самореалізація – 23%;
вирішальними чинниками при виборі ВНЗ є: вдало складене ЗНО (36%), позитивні відгуки про ВНЗ (28%), фінансове забезпечення батьків абітурієнта (18%);
більшість абітурієнтів на час складання ЗНО обрали напрямок своєї майбутньої професійної діяльності – 60%;
сучасних абітурієнтів найбільше хвилює матеріальне забезпечення (44%) та професійна перспектива – 37%;
значна частина випускників проводять свій вільний час за комп’ютером – 41%, спілкуючись з однолітками, переглядаючи відео та слухаючи музику;
найважливішою цінністю для абітурієнтів сьогодні є здобуття цікавої професії – 38%, бажання досягти матеріального достатку – 36%, зробити кар’єру – 26%;
в більшості шкіл м. Києва та Київської області проводиться профорієнтаційна робота з учнями старших класів – 97%;
вагому роль у профорієнтаційній діяльності та роботі з учнями відіграє класний керівник – 39%;
більшість абітурієнтів відвідують підготовчі курси та індивідуальні заняття щодо складання ЗНО – 63%.