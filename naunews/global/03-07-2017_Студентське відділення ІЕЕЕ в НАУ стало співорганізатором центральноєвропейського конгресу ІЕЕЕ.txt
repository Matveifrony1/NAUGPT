Заголовок: Студентське відділення ІЕЕЕ в НАУ стало співорганізатором центральноєвропейського конгресу ІЕЕЕ
Дата: 03/07/2017
URL: https://nau.edu.ua/ua/news/2017/6/studentske-viddilennya-ieee-v-nau-stalo-spivorganizatorom-tsentralnoevropeyskogo-kongresu-ieee.html
==================================================

IEEE National Aviation University Student Branch (студентське відділення ІЕЕЕ в НАУ) стало співорганізатором 4th IEEE Central European Student and Young Professionals Congress – CEuSYP 2017 (центральноєвропейський конгрес студентів та молодих фахівців ІЕЕЕ), що пройшов з 30 червня по 2 липня у Львові.
Учасниками конгресу були 50 студентів та молодих інженерів з України, Польщі, Литви, Хорватії, Туреччини та Нідерландів. Протягом 3 днів учасники обговорювали можливості ІЕЕЕ для розвитку своєї кар’єри, здобували нові навички проектної роботи, а також знайомилися з українською ІТ інфраструктурою у Львові. Зокрема відвідали лабораторію, що займається навігацією дронів без використання GPS luftronix, фаблаб, де розробляють проекти на перетині інженерії та дизайну Betalab та Львівську ІТ школу LITS.
Нагадаємо, що студентське відділення ІЕЕЕ працює в НАУ 2013 року і проводить освітні заходи для молодих інженерів, студентів. Останньою великою подією, організованою студентським відділенням ІЕЕЕ в НАУ, був хакатон Open Data & Local Media.
Члени ІЕЕЕ мають можливість отримувати фінансування на участь у міжнародних конференціях та на власні проекти. Щоб отримувати інформацію про діяльність ІЕЕЕ в НАУ, додавайтеся у
групу на фейсбуці
.
Про ІЕЕЕ
:
Інститут інженерів з електротехніки та електроніки (англ. Institute of Electrical and Electronics Engineers, IEEE) — міжнародна організація інженерів у галузі електротехніки, радіоелектроніки та радіоелектронної промисловості. Світовий лідер в галузі розроблення стандартів з електроніки та електротехніки. Штаб-квартира організації розташована в Піскатавей, Нью-Джерсі. IEEE керує діяльністю близько 38 товариств, серед яких Товариство Інженерів Аерокосмічних та Електронних Систем, Товариство Спеціалістів в Області Лазерів та Електрооптики, Товариство Інженерів по Робототехніці і Автоматиці, Товариство Інженерів з Самохідної Техніки та чимало інших. IEEE видає третину технічної літератури, що стосується застосування комп'ютерів, управління, електроінженерії, та понад 100 журналів, популярних у середовищі професіоналів, проводить на рік понад 300 великих конференцій. Одним з найвідоміших напрямків роботи організації є розроблення стандартів.