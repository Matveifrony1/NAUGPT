Заголовок: В університеті пройшло спеціальне навчання з пожежної безпеки
Дата: 07/09/2017
URL: https://nau.edu.ua/ua/news/2017/9/v-universiteti-proyshlo-spetsialne-navchannya-z-pozhezhnoi-bezpeki.html
==================================================

7 вересня 2017 року в Національному авіаційному університеті пройшло спеціальне навчання з пожежної безпеки на тему «Основні вимоги пожежної безпеки. Правила поведінки викладачів та студентів НАУ під час виникнення пожеж чи надзвичайних ситуацій техногенного та природного характеру».
Його учасниками стали понад 120 відповідальних за пожежну безпеку в підрозділах та окремих приміщеннях підрозділів, які  зібралися в навчальному ангарі корпусу № 11. Відкрив навчання начальник служби пожежної безпеки НАУ А. Ігнатко. Потім виступили професійні вогнеборці – провідний фахівець ВЦЗ М. Береговенко та начальник караулу В. Курманчук.
Фахівці дохідливо розповіли про необхідність виконання правил пожежної безпеки, пояснили як слід себе поводити при виникненні пожежі, що треба враховувати насамперед. Вони звертали увагу присутніх на, здається, зовсім неістотні дрібниці, які, як засвідчує практична діяльність пожежників, набувають фатального характеру, визначаючи, чи вдасться людині врятувати здоров’я, а то й життя.
Під час навчань відпрацьовувалися дії з евакуації з корпусу № 11 після виникнення пожежі, були проведені практичні заняття з гасіння умовної пожежі первинними засобами пожежогасіння. Пожежно-рятувальний підрозділ, який очолює начальник караулу В. Порєчний, продемонстрував професійні дії під час ліквідації пожежі.
Закінчилися навчання з підбиття підсумків, слухачі отримали відповіді на свої запитання. Загалом слід відзначити корисність такого заходу, адже здобуті учасниками знання сприятимуть підвищенню рівня пожежної безпеки Національного авіаційного університету, що є одним із необхідних чинників його успішної роботи.
Учасники навчань відзначили високий рівень проведення заходу, який забезпечив начальнику служби пожежної безпеки НАУ А. Ігнатко.
Насамкінець зазначимо, що навчання проводилося відповідно до вимог «Правил пожежної безпеки в університеті» та договору №ПП/1/3/104/566 від 28ю07ю2017 р. «Про надання платних послуг підрозділами ГУ ДСНС України у м. Києві» з метою вивчення співробітниками університету правил пожежної безпеки, а також навчання їх діям на випадок пожежі.