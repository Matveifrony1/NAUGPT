Заголовок: Творча студія «Алетея» запрошує
Дата: 04/03/2016
URL: https://nau.edu.ua/ua/news/2016/3/tvorcha-studiya-aleteya-zaproshue.html
==================================================

26 лютого 2016 року відбулося засідання творчої студії «Алетея». Модератори зустрічі – доценти кафедри філософії Навчально-наукового  Гуманітарного інституту Н. Сухова та Л. Мокляк. Для обговорення була обрана цікава й складна тема: «Трансформація культури Сходу в західноєвропейське суспільство».
У засіданні взяли участь студенти І курсу ННІЕМ. Вони представили ряд доповідей щодо морально-етичної проблематики таких релігійно-філософських систем, як конфуціанство, даосизм та японський синтоїзм, а також дослідили їхню літературну, медичну та релігійно-догматичну спадщину. Дискусія виявила труднощі у сприйнятті та розумінні деяких понять і філософсько-теоретичних положень, було відмічено неоднозначний вплив духовних систем Сходу на свідомість західноєвропейського соціуму.