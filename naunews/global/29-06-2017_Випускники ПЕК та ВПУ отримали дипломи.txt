Заголовок: Випускники ПЕК та ВПУ отримали дипломи
Дата: 29/06/2017
URL: https://nau.edu.ua/ua/news/2017/6/vipuskniki-pek-ta-vpu-otrimali-diplomi.html
==================================================

29 червня у Актовій залі Національного авіаційного університету відбулося урочисте вручення дипломів випускникам Промислово-економічного коледжу НАУ та Вищого професійного училища  НАУ.
Промислово-економічний коледж сьогодні готує висококваліфікованих спеціалістів  за технічними спеціальностями: “Розробка програмного забезпечення”, “Виробництво, обслуговування та ремонт електронної побутової апаратури”,  “Комп’ютерна обробка текстової, графічної та образної інформації”, за економічними - “Економіка підприємства”, “Бухгалтерський облік”, “Комерційна діяльність”, “Інформаційна діяльність підприємства” та бакалаврів за напрямом “Економіка підприємства”. Три роки тому до переліку спеціальностей додалося «Правознавство». У підготовці фахівців зі спеціальності “Розробка програмного забезпечення” коледж є одним з провідних у місті Києві.
Вище професійне училище, яке з 2002-го року входить до складу НАУ, готує кваліфікованих робітників – спеціалістів радіоелектронної галузі та металообробки.
«Сьогодні ви подолали перший ступінь навчання, - сказав, вітаючи випускників, в.о.ректора НАУ Володимир Ісаєнко. – Тепер ви можете йти працювати. Але тих з вас, хто хоче опанувати наступні ступені – бакалавра, магістра – ми запрошуємо до себе. Тож радо чекаємо вас 1 серпня у стінах НАУ».
Проректор з коропоративного управління НАУ Володимир Шульга подякував батькам випускників за те, що допомогли свого часу дітям зробити вірний вибір і побажав усім гарного свята.