Заголовок: «Тиждень психології в НАУ» розпочато
Дата: 21/04/2017
URL: https://nau.edu.ua/ua/news/2017/4/tizhden-psihologii-v-nau-rozpochato.html
==================================================

20 квітня 2017 року на кафедрі педагогіки та психології професійної освіти Навчально-наукового гуманітарного інституту стартував «Тиждень психології в НАУ».
Заходи розпочалися вітальними словами викладачів кафедри та співробітників лабораторії психології професійної діяльності. Оскільки головною концепцією тижня психології є формування лідерської, успішної особистості, то, для набуття відповідної атмосфери, студентам - майбутнім практичним психологам - і викладачам було запропоновано перегляд психологічної стрічки «Вуличний кіт на ім’я Боб», який демонструє самоствердження людини шляхом піклування про іншого. Завершився перегляд фільму жвавим дискусійним обговоренням.
Також цього дня ННГІ відвідала гостя - психоаналітичний психотерапевт, асоційований член Української асоціації психоаналітичної психотерапії (УАПП), член Європейської федерації психоаналітичної психотерапії (ЄФПП), психолог-тренер ГО «Ліга офіцерів» з психологічного виживання та професійного відновлення військовослужбовців, учасників бойових дій Олена Бутник, яка презентувала авторську лекцію «Професійна діяльність практичного психолога в умовах соціальної кризи в Україні». Олена Анатоліївна власним прикладом показала вагомість обраної студентами професії та додала ще більшої мотивації до здобуття практичних знань.
Тиждень психології (графік)