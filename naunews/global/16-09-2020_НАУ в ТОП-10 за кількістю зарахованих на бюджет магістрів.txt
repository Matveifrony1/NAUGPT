Заголовок: НАУ в ТОП-10 за кількістю зарахованих на бюджет магістрів
Дата: 16/09/2020
URL: https://nau.edu.ua/ua/news/2020/veresen/nau-v-top-10-za-kilkistyu-zarahovanih-na-byudzhet-magistriv.html
==================================================

Національний авіаційний університет увійшов в Топ-10 ЗВО за кількістю магістрів, зарахованих на бюджет. Наш університет посідає шосте місце – 918 вступників магістерського рівня на базі бакалавра зараховано на навчання за державний кошт. Загалом на бюджетну форму навчання на ОС «Магістр» в Україні зараховано 35837 вступників.
За
інформацією
Міністерства освіти і науки у ТОП-10 ЗВО України увійшли:
Київський національний університет імені Тараса Шевченка – 1472;
Національний технічний університет України “Київський політехнічний інститут імені Ігоря Сікорського” – 1335;
Національний університет “Львівська політехніка” – 1083;
Львівський національний університет імені Івана Франка – 1038;
Національний університет біоресурсів і природокористування України – 923;
Національний авіаційний університет – 918;
Національний технічний університет “Харківський політехнічний інститут” – 881;
Національний педагогічний університет імені М.П. Драгоманова – 617;
Тернопільський національний економічний університет – 563;
Національний університет “Запорізька політехніка” – 559.
У НАУ найбільша кількість магістрів, зарахованих на бюджет, на Факультеті кібербезпеки, комп’ютерної та програмної інженерії – 262 студенти.
У п’ятірку лідерів також входять Факультет аеронавігації, електроніки та телекомунікацій; Факультет екологічної безпеки, інженерії та технологій; Аерокосмічний факультет та Факультет транспорту, менеджменту і логістики.
Серед найпопулярніших спеціальностей у магістрів-вступників – «Кібербезпека», «Комп’ютерна інженерія», «Інженерія програмного забезпечення», «Комп’ютерні науки» та «Транспортні технології».