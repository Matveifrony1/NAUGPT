Заголовок: Новації законодавства «Про вищу освіту»
Дата: 13/12/2014
URL: https://nau.edu.ua/ua/news/2014/12/novaczii-zakonodavstva-pro-vishhu-osvitu.html
==================================================

9 грудня 2014 року відбулася лекція доцента кафедри цивільного права і процесу Юридичного інституту Ольги Лопушанської для школярів навчально-виховного комплексу № 209 «Сузір’я» м. Києва.
Під час лекції на тему «Новації законодавства «Про вищу освіту»», Ольга Лопушанська відзначила, що вітчизняне законодавство, норми якого регулюють питання освіти, зазнало суттєвих змін. Більше того, окремі його положення адаптуються до норм європейського співтовариства й наразі. Проте майбутній абітурієнт повинен знати свої освітні права для того, щоб ними скористатися і правильно обрати свій життєвий шлях.
Під час зустрічі були обговорені актуальні питання правового регулювання зовнішнього незалежного оцінювання, вступу до вищого навчального закладу та бюджетного фінансування освіти.