Заголовок: НАУ став співорганізатором  міжнародної науково-практичної конференції
Дата: 07/04/2023
URL: https://nau.edu.ua/ua/news/2023/4/nau-stav-spivorganizatorom-mizhnarodnoi-naukovo-praktichnoi-konferentsii.html
==================================================

В Європейському університеті пройшла ІХ Міжнародна науково-практична конференція «Актуальні питання забезпечення кібербезпеки та захисту інформації» в якій взяли участь більше 300 учасників, серед яких науково-педагогічні та наукові працівники закладів вищої освіти України та інших країн.
Відкрила конференцію президент Європейського університету, професор, голова Асоціації навчальних закладів України приватної форми власності Олена Іванівна Тимошенко. Також, із привітальними словами від співорганізаторів конференції виступили Заслужений діяч науки і техніки України, Лауреат Державної премії України в галузі науки і техніки, доктор технічних наук, професор, завідувач кафедри Безпеки інформаційних технологій факультету кібербезпеки та програмної інженерії НАУ Олександр Григорович Корченко, доктор габілітований, професор, проректор з міжнародних відносин Академії WSB Ребілас Рафал та голова правління «Trade House Ukraina» Олександр Петров.
Науковці, експерти, представники бізнес структур, фахівці-практики, аспіранти, студенти та молоді вчені представили свої доповіді за наступними напрямками:
• Організація кібербезпеки України в умовах війни: специфіка та виклики, загрози та методи протидії.
• Безпека комп’ютерних мереж та інтернет-ресурсів. Інженерно-технічний захист інформаційних систем.
• Безпека програмного забезпечення та даних. Криптографічні та стеганографічні засоби захисту інформації.
• Законодавче та адміністративне забезпечення кібербезпеки. Методи захисту інформації в системі економічної безпеки підприємства.
Від кафедри безпеки інформаційних технологій факультету кібербезпеки та програмної інженерії НАУ виступили доктори технічних наук Анатолій Давиденко та Олександр Корченко з доповідями про розробки наукової школи «Кібербезпека» НАУ.
Усі, без виключення, теми доповідей конференції були змістовними, цікавими та актуальними.