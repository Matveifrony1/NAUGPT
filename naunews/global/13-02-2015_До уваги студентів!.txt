Заголовок: До уваги студентів!
Дата: 13/02/2015
URL: https://nau.edu.ua/ua/news/2015/2/do-uvagi-studentiv.html
==================================================

Інформуємо, що МЗС Румунії виділило 85 стипендій для студентів із зарубіжних країн, що не є членами ЄС для безкоштовного навчання у 2015-2016 навчальному році  у вищих навчальних закладах Румунії.
Навчання проводитиметься за такими спеціальностями, як економіка, фінанси, сільське господарство, медицина, мистецтво, журналістика, політичні та суспільні науки.
Румунська сторона сплачує студентам I-IV курсів стипендію в розмірі 65 євро,  магістрам - 75 євро та аспірантам - 85 євро. Крім цього, всі стипендіати забезпечуються безкоштовними місцями в гуртожитках.
Обов'язковою умовою навчання в румунських ВНЗ є володіння румунською мовою. У разі, якщо кандидат не володіє румунською мовою він може бути зарахований на річні мовні підготовчі курси.
Особи, зацікавлені в отриманні вищої освіти в Румунії мають
до 05.03.2015 p.
надіслати до Міністерства освіти і науки України комплект необхідних документів, який повинен містити:
1. Заповнений
формуляр
заяви для занесення до списку стипендіатів для отримання освіти в Румунії (додається, на 7 арк.).
2. Заповнений
формуляр
заяви для отримання листа про включення до списку стипендіатів для отримання освіти в Румунії (додається, на 2 арк.).
3. Легалізовані копії документів про освіту (із легалізованими перекладами).
4. Легалізовану копію свідоцтва про народження та її легалізований переклад.
5. Легалізовану копію паспорта.
6. Медичну довідку про стан здоров'я.
7. Автобіографію.
8. 4 фотокартки паспортного формату.
Електронні версії документів необхідно надсилати на електронну пошту Міністерства
ukrainemon@gmail.com
, а також у паперовому варіанті на адресу: проспект Перемоги, 10, 01135, Київ, України (до Управління міжнародного співробітництва та європейської інтеграції).
Докладнішу інформацію про умови навчання в Румунії та список відповідних румунських ВНЗ можна отримати румунською,  англійською  та французькою мовами на сайті:
http://www.mae.ro/node/1794
.
Румунська сторона має повідомити до 25.06.2015 p.  про зарахування того чи іншого кандидата до вищого навчального закладу  Румунії.