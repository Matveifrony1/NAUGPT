Заголовок: Валідація Кафедри архітектури Інженерного факультету  Каїрського університету
Дата: 23/10/2017
URL: https://nau.edu.ua/ua/news/2017/10/validatsiya-kafedri-arhitekturi-inzhenernogo-fakultetu-kairskogo-universitetu.html
==================================================

16-19 жовтня 2017 р. місія ЮНЕСКО / Міжнародної Спілки архітекторів перебувала в Каїрському університеті з метою ре-валідації кафедри архітектури в системі міжнародної освіти. Така валідація дає право випускникам працювати в усьому світі та підвищує міжнародний рейтинг університету
В складі групи VCAE (Валідаційної Ради з архітектурної освіти): голова - професор Родні Харбер, Південна Африка; заступник голови, член МСА- професор Олена Олійник, зав. кафедри дизайну інтер’єру НАУ, Україна; член МСА - професор Хода Ель Масрі, Єгипет; репортер RIBA - професор Алекс Райт, Великобританія; член RIBA - архітектор Албена Атанассова, Великобританія; регіональный представник - професор Хасан Абдель Салам, Єгипет.
Валідація тривала три дні. Були проведені зустрічі з ректором, проректорами; деканом архітектурного департаменту, віце-деканами та викладачами дисциплін; з відділом аспірантури; студентами та керівниками практик. Члени групи докладно ознайомилися з робочими планами, портфоліо студентів і експозицією студентських творчих проектів та наукових робіт по роках.
Комісія відзначила високий рівень наукової та інженерної підготовки, коли обов’язковим є вивчення соціальних, теоретико-містобудівних та економічних дисциплін. Проте рівень архітектурної та художньої підготовки є трохи нижчим за рівень студентів-дизайнерів НАУ, особливо в перші роки. Цілком відсутня академічна художня підготовка, вся графіка має виключно прикладний характер.
Всі студенти-єгиптяни в Каїрському університеті навчаються безкоштовно, іноземці ж платять 3000 доларів за рік. Дуже високим є рівень наукової підготовки студентів. Каїрський університет друкує п’яту частину всієї іноземної літератури в країні, інженерний факультет випускає два власних журнали: архітектурний та інженерний. Архітектура тут теж не є основною спеціальністю, як у НАУ, але ректорат пішов на витрати покриття міжнародної валідації - для підняття престижу і залучення іноземців.
Напруженою робота комісії була дуже плідною та сприяла розширенню міжнародних зв’язків. Зав. кафедри дизайну інтер’єру НАУ, член комісії О. Олійникпровела окрему зустріч з деканом та заступниками деканів архітектурного факультету для підписання угоди про співробітництво. Були узгоджені всі пункти договору, який буде підписано найближчим часом.