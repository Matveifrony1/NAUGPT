Заголовок: Симпозіум «Управління авіаційним транспортом і логістика»
Дата: 29/09/2020
URL: https://nau.edu.ua/ua/news/2020/veresen/simpozium-upravlinnya-aviatsiynim-transportom-i-logistika.html
==================================================

У рамках IX Всесвітнього конгресу «Авіація в XXI столітті» в онлайн-форматі проведено симпозіум «Управління авіаційним транспортом та логістика», організований Факультетом транспорту, менеджменту і логістики.
Цього року доповіді на симпозіумі презентовано як авторськими колективами дослідників Національного авіаційного університету, так і низки ЗВО України. Співпраця представників різних галузей наук дозволила напрацювати спільний, унікальний погляд на процеси, які нині відбуваються в авіаційній індустрії.
Під час симпозіуму розглянуто актуальні питання вибору методів вирішення проблем галузі та інтерпретації отриманих результатів.  Професор Черкаського технологічного університету Євген Федоров презентував концепцію інтелектуалізації і математичну модель ощадних технологій виробництва в управлінні ланцюгами постачання в авіаційній промисловості. Професор Луцького національного технічного університету кафедри підприємництва, торгівлі та біржової діяльності Ігор Кривов’язюк запропонував оригінальний синтетичний підхід до аналізу ефективності логістики як чинника сприяння розвитку авіакомпаній на глобальному ринку авіаперевезень.