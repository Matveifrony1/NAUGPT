Заголовок: Науково-практичний семінар  «Відображення земної поверхні на цифрових топографічних картах та планах»
Дата: 23/05/2016
URL: https://nau.edu.ua/ua/news/2016/5/naukovo-praktichnij-seminar-vidobrazhennya-zemnoi-poverxni-na-czifrovix-topografichnix-kartax-ta-planax.html
==================================================

19 травня 2016 року на кафедрі землеустрою та кадастру Навчально-наукового інституту Екологічної безпеки пройшов студентський науково-практичний семінар «Відображення земної поверхні на цифрових топографічних картах та планах», який провела старший викладач кафедри Олена Бойко. В семінарі взяли участь студенти 2 курсу напряму підготовки «Геодезія, картографія та землеустрій».
Топографічні та кадастрові картографічні знімання та матеріали є головною складовою містобудівного та земельного кадастрів, технічної документації на земельні ділянки, оскільки містять геопросторові дані об’єктів на поверхні землі та відомості про місце знаходження об’єктів нерухомості, інженерні комунікації, межі земельних ділянок, їх розміри, обмеження (обтяження) на їх використання.
На науково-практичному семінарі студенти виступили з доповідями, в яких розглянули нормативно-правову базу та технологію створення цифрових топографічних та кадастрових карт, умовні знаки та вимоги до відображення об’єктів топографічних карт та планів (геодезичні пункти, будівлі, дороги, рослинність, гідрографія, рельєф та інші), вимоги до створення та кодування топографічної інформації, можливості сучасного програмного забезпечення, що  використовують при створенні картографічних матеріалів (MapInfo,  ArcGIS, AutoCAD) та інші.