Заголовок: Фахове планове заняття в дні ювілеїв Alma Mater
Дата: 16/10/2018
URL: https://nau.edu.ua/ua/news/1/10/fahove-planove-zanyattya-v-dni-yuvileiv-alma-mater.html
==================================================

«Ювілейний тиждень НАУ з нагоди святкування 85-річчя університету» співпав з 50-річним ювілеєм Факультету Аеропортів (тепер Навчально-науковий інститут Аеропортів).
На честь цього чергове заняття для студентів 2-го курсу з навчальної дисципліни «Типологія будівель та споруд» спеціальності 191 «Архітектура та містобудування» було проведене в 11-му навчальному корпусі НАУ.
Заняття провели  завідувачка кафедри містобудування Галина Агєєва, випускниця Факультету аеропортів Київського інституту інженерів цивільної авіації 1984 року, та інженер ангару Олександр Голембіовський.
Студенти відвідали ангар, побудований та введений у експлуатацію у 1982 році. До речі, в перебігу «робочих тижнів» на будівництві ангару працювали і студенти.
Ангар є одноповерховою спорудою, зблокованою з чотириповерховою прибудовою довкола її трьох сторін. В цілому будівля споруджена за типовим проектом так званої Авіаційної технічної бази (АТБ), де проводяться регламентні роботи технічного контролю і ремонту літаків.
Архітектурно-планувальні, конструктивні та інженерні рішення ангару з прибудованими навчально-виробничими корпусами дозволяють оцінити специфічність підходів до проектування та експлуатації великопрогонних будівель для технічного обслуговування повітряних суден та враховувати це під час виконання курсових та дипломних робіт.