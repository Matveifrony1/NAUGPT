Заголовок: Фахівці Факультету архітектури, будівництва та дизайну Національного авіаційного університету приймають участь у розробці Державних будівельних норм
Дата: 23/10/2021
URL: https://nau.edu.ua/ua/news/2021/10/fahivtsi-fakultetu-arhitekturi-budivnitstva-ta-dizaynu-natsionalnogo-aviatsiynogo-universitetu-priymayut-uchast-u-rozrobtsi-derzhavnih-budivelnih-norm.html
==================================================

21 жовтня у Міністерстві розвитку громад та територій України під головуванням тимчасово виконуючого обов’язки генерального директора Директорату технічного регулювання у будівництві Олени Воскобійник відбулася робоча нарада з питань розробки нової редакції Державних будівельних норм (ДБН) закладів охорони здоров’я.
В рамках включення у 2021 році Національного авіаційного університету до переліку базових організацій з нормування у будівництві, фахівці Факультету архітектури, будівництва та дизайну (ФАБД) НАУ виконують роботи з підготовки ДБН закладів охорони здоров’я.
Відповідальний виконавець робіт, кандидат архітектури Сергій Буравченко презентував для обговорення технічне завдання на розроблення ДБН.
Науковий керівник проекту, декан ФАБД НАУ, доктор історичних наук Віктор Карпов та завідувач кафедри комп’ютерних технологій будівництва та реконструкції аеропортів факультету, доктор технічних наук Олександр Лапенко розповіли про алгоритм виконання робіт.
Також, у робочій нараді взяли участь представники Міністерства охорони здоров’я України, базових організацій та наукових установ.