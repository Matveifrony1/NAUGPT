Заголовок: Державні вимоги – у нормативну базу університету
Дата: 02/02/2018
URL: https://nau.edu.ua/ua/news/1/2/derzhavni-vimogi-–-u-normativnu-bazu-universitetu.html
==================================================

31 січня 2018 року відбулось перше засідання постійної експертної групи, створеної для оперативного реагування на зміни нормативно-правової бази, яка регламентує діяльність закладів вищої освіти, зокрема, діяльність науково-педагогічних працівників (НПП), шляхом імплементації державних вимог у нормативну базу університету.
Відкрив засідання голова постійної експертної групи – в.о.ректора Володимир Ісаєнко. У своїй доповіді Володимир Ісаєнко висвітлив основні завдання, функції, права та обов’язки групи, зокрема:
-          моніторинг чинного законодавства з питань регламентації діяльності НПП та прогнозування наслідків при їх застосуванні в університеті;
-          аналіз існуючих вимог до діяльності НПП, які зафіксовані в нормативних документах університету;
-          розробка рекомендацій, процедур та планів з імплементації правових норм у нормативну базу університету;
-          запровадження дієвого прозорого механізму морального та матеріального заохочення працівників університету;
-          сприяння у проведенні роз'яснювальної роботи керівниками навчальних структурних підрозділів університету поміж НПП, особливо щодо механізмів та очікуваних результатів змін нормативної бази університету;
-          моніторинг громадської думки, зокрема, щодо впроваджених ініціатив адміністрації університету.
Володимир Миколайович наголосив що за результати роботи експертна група зобов’язана оприлюднювати проекти рішень для обговорення усіма стейкхолдерами.
Відповідно до порядку денного постійна експертна група завершила перше своє засідання ухваленням важливих для університету рішень, найважливішими з яких є:
Задля дебюрократизації освітнього процесу та з метою оптимізації документообігу НПП відділам – управління персоналом, моніторингу якості вищої освіти та документообігу сформувати перелік документів університету, які є основними з питань планування та звітування науково-педагогічних працівників.
Керівникам структурних підрозділів, що відповідають за розробку нормативних документів університету, проаналізувати існуючу нормативно-правову базу МОН та КМ України та внести відповідні зміни у нормативні документи НАУ.
Оптимізувати внутрішню нормативно-правову базу університету шляхом розробки типових посадових інструкцій відповідно до номенклатури посад працівників університету та типових положень про кафедру, факультет, інститут, навчальну лабораторію.
З метою актуалізації Положення про «Рейтинг НПП НАУ» відділу моніторингу якості вищої освіти організувати його обговорення поміж фахової університетської спільноти та внести запропоновані зміни, що стосуються питання врахування студентської думки.
Врахувати при доопрацюванні Положення про «Рейтинг НПП НАУ» пропозиції щодо мінімізації адміністративного впливу при розрахунку вагового коефіцієнту у «Рейтингу НПП НАУ».
Начальнику інформаційно-обчислювального центру забезпечити доопрацювання автоматизованої системи «Рейтинг НПП НАУ» та провести її апробацію на базі одної з кафедр університету.
Відділу моніторингу якості вищої освіти підготовити проект процедури проведення опитування груп стейкхолдерів щодо якості надання освітньої послуги з метою включення отриманих результатів як окремої складової системи «Рейтинг НАУ».
З метою оперативного прийняття рішень щодо ефективного функціонування внутрішньої системи забезпечення якості вищої освіти, освітньої діяльності та розробки механізмів приведення у відповідність показників діяльності університету вимогам міжнародних рейтингів та стандартів створити Раду з якості університету.