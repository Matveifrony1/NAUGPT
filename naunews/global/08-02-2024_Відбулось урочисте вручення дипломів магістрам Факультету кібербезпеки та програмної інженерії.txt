Заголовок: Відбулось урочисте вручення дипломів магістрам Факультету кібербезпеки та програмної інженерії
Дата: 08/02/2024
URL: https://nau.edu.ua/ua/news/2024/2/vidbulos-urochiste-vruchennya-diplomiv-magistram-fakultetu-kiberbezpeki-ta-programnoi-inzhenerii.html
==================================================

6 лютого 2024
року в актовій залі Національного авіаційного університету відбувся урочистий захід з нагоди
вручення дипломів випускникам магістратури Факультету кібербезпеки та програмної інженерії.
На початку заходу учасники  вшанували пам’ять загиблих захисників України завдяки яким сьогодні є можливість навчатися, отримувати дипломи, радіти новим досягненням та підкорювати нові омріяні вершини. Також присутні вшанували пам’ять хвилиною мовчання загиблих студентів, випускників, співробітників університету і всіх Героїв, які віддали найцінніше — своє життя, щоб наше життя продовжувалось.
З вітальним словом до магістрів звернувся Голова комісії з реорганізації НАУ, в.о. ректора
Володимир Шульга
, побажавши їм очікуваної перемоги, нових успіхів та досягнень. Пан Володимир також вручив дипломи з відзнакою кращим випускникам факультету.
В.о. проректора з гуманітарної політики та інновацій
Марина Петченко
привітала магістрів та вручила грамоти Національного авіаційного університету студентам, які досягли високих результатів у навчанні, наукових дослідженнях та перемогли в конкурсі дипломних проєктів.
Зі побажаннями миру, злагоди та нових здобутків у професійній самореалізації до випускників звернулися в.о. декана факультету
Олександр Пономаренко
та завідувачі випускових кафедр. Вони особисто вручили дипломи магістра кожному випускнику.
Хай ваш життєвий шлях, шановні магістри, буде світлим, успішним і щасливим! Рідний університет завжди радий Вас бачити, чекаємо на нові зустрічі!