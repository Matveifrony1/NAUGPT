Заголовок: Презентація нової  монографії
Дата: 19/04/2016
URL: https://nau.edu.ua/ua/news/2016/4/prezentacziya-novoi-monografii.html
==================================================

18 квітня 2016 року на кафедрі реконструкції аеропортів та автошляхів Інституту аеропортів відбулася презентація нової наукової монографії «Reinforced concrete and stone structures»( англ.  «Залізобетонні та кам’яні конструкції»). Її автори - доктори технічних наук, професори Валерій Першаков, Андрій Бєлятинський та кандидат технічних наук, доцент Олександр Пилипенко. Книга побачила світ у рейтинговому видавництві «Scholar’s Press», м. Саарбрюккен, Німеччина (394 с., 2016 р.). Видання було рекомендоване до друку в  Університеті Саарланд м. Саарбрюккен за спеціальністю «Цивільна інженерія» (02Т). Завідувач кафедри реконструкції аеропортів та автошляхів Андрій Бєлятинський привітав викладачів кафедри реконструкції аеропортів та автошляхів Навчально-наукового інституту Аеропортів НАУ з цією подією.
Книга висвітлює особливості методів розрахунку, конструювання і експериментального дослідження залізобетонних та кам’яних конструкцій, особливості методів розрахунку конструкцій при будівництві аеропортів. Вона може бути корисною для науково-педагогічних працівників і інженерів, докторантів, аспірантів і студентів технічних вузів, які навчаються за спеціальністю 192 «Будівництво та цивільна інженерія», та всім, хто цікавиться проектуванням і будівництвом аеропортів.
Докладніша бібліографічна інформація щодо книги знаходиться у Німецькій Національній Бібліотеці ФРН у містах Берлін, Лейпциг та Франкфурт на Майні:
http://dnb.d-nb.de
.