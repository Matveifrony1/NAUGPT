Заголовок: Виставка літератури з повітряного та космічного права
Дата: 19/02/2019
URL: https://nau.edu.ua/ua/news/2019/2/vistavka-literaturi-z-povitryanogo-ta-kosmichnogo-prava.html
==================================================

В навчальній лабораторії методичного супроводження освітнього процесу Юридичного факультету відбулось відкриття тематичної виставки наукової та методичної літератури з повітряного та космічного права.
У відкритті виставки взяв участь старший науковий співробітник Міжнародного центру космічного права Інституту держави та права НАН України ім. В.М. Корецького Василь Семеняка. Він наголосив, що космічна галузь, наразі, переживає «друге дихання» в українській науці. Світові тенденції до комерціалізації використання космічного простору поставили перед українськими науковцями нові цілі та завдання, наблизивши питання космічних технологій до широкого їх застосування сучасним суспільством. Відтак, юридична спільнота має долучитися до підтримання цього процесу, адже відносини в цій сфері вже потребують не тільки законодавчого врегулювання, але й щоденного юридичного супроводження.
Студенти мають унікальну можливість ознайомитись з фундаментальними напрацюваннями видатних вчених-фундаторів космічного права в Україні, погортати сторінки видань, що вийшли багато років тому, але й досі не втратили своєї актуальності.
На виставці також представлено сучасні наукові та навчальні видання у галузі повітряного та космічного права, серед яких і праці науково-педагогічних працівників Юридичного факультету.