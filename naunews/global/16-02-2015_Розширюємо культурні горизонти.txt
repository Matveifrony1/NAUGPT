Заголовок: Розширюємо культурні горизонти
Дата: 16/02/2015
URL: https://nau.edu.ua/ua/news/2015/2/rozshiryuemo-kulturni-gorizonti.html
==================================================

Під час зимових канікул викладач кафедри української мови та культури Н. Сенчило, з метою розбудови міжнародних та культурних зв’язків, здійснила поїздку до Стамбула, де пройшла стажування на факультеті літератури Стамбульського університету. Тут вона ознайомилася з сучасними культурознавчими та літературознавчими дослідженнями сусідньої країни.
Викладач також здійснила екскурсію до музею заснованого турецьким нобелівським лауреатом з літератури Орханом Памуком. Назва музею походить від однойменного всесвітньовідомого роману письменника «Музей невинності». Твір перекладено і українською мовою (перекладачі О. Кульчинський та Г. Рог). «Музей невинності» (Mazumiyet Müzesi) у 2014 році був визнаний  «Найкращим музеєм Європи».