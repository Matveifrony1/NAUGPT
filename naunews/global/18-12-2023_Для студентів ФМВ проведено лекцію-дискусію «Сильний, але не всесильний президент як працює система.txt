Заголовок: Для студентів ФМВ проведено лекцію-дискусію «Сильний, але не всесильний президент: як працює система стримувань і противаг у США?»
Дата: 18/12/2023
URL: https://nau.edu.ua/ua/news/2023/12/dlya-studentiv-fmv-provedeno-lektsiyu-diskusiyu-silniy-ale-ne-vsesilniy-prezident-yak-pratsyue-sistema-strimuvan-i-protivag-u-ssha.html
==================================================

Керівниця напрямку національної аналітики Центру спільних дій Оксана Заболотна провела для студентів Факультету міжнародних відносин лекцію-дискусію щодо державного устрою США.
Під час лекції «Сильний, але не всесильний президент: як працює система стримувань і противаг у США?» спікерка проаналізувала плюси й мінуси президентсько-республіканської форми правління в США, адміністративно-територіального устрою, самостійності 50 штатів, двопартійної політичної системи.
Спікерка нагадала, що президент США одночасно є і главою виконавчої влади, і держави. А ще поділилась цікавим фактом, що сьогодні у світі 43 країни без премʼєр-міністра, але жодна не змогла повторити історію унікальної американської моделі успіху. Також Оксана Заболотна розповіла про особливості функціонування інституту президента США та американської виборчої системи.
Лекторка разом зі студентами обговорила особливості державного устрою України, врахувавши історичний досвід становлення і розвитку української державності та можливість  вровадження американської системи управління в нашій країні.