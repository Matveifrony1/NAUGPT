Заголовок: Навчання з пожежної безпеки
Дата: 22/03/2019
URL: https://nau.edu.ua/ua/news/2019/3/navchannya-z-pitan-pozhezhnoi-bezpeki.html
==================================================

В НАУ проведено навчання з пожежної безпеки та тренування з евакуації на випадок пожежі із залученням підрозділів ГУ ДСНС України у місті Києві.
Заступник начальника відділу цивільного захисту Солом’янського РУ ГУ ДСНС України Ігор Онуфрієць детально розповів співробітникам та студентам університету як діяти при виникненні пожежі. А провідний фахівець цього відділу Христина Прищепа проінформувала про наслідки пожеж, що виникають у столиці. Учасникам навчань продемонстрували фільм про масштабну пожежу одного з київських складів та наглядно показали як правильно користуватися засобами пожежогасіння.
Були відпрацьовані дії під час пожежі, надзвичайних ситуацій техногенного та природного характеру. Здійснено евакуацію людей при виникнення пожежі та продемонстровано показове гасіння осередку вогнища вогнегасниками.