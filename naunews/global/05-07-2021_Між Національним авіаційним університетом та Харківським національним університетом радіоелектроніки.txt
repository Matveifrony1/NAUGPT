Заголовок: Між Національним авіаційним університетом та Харківським національним університетом радіоелектроніки підписано Меморандум про співпрацю
Дата: 05/07/2021
URL: https://nau.edu.ua/ua/news/2021/7/mizh-natsionalnim-aviatsiynim-universitetom-ta-harkivskim-natsionalnim-universitetom-radioelektroniki-pidpisano-memorandum-pro-spivpratsyu.html
==================================================

5 липня, між Національним авіаційним університетом в особі ректора Максима Луцького та Харківським національним університетом радіоелектроніки в особі Проректора з інноваційно-корпоративної роботи та адміністрування Василя Россіхіна, підписано меморандум про співпрацю.
Головною метою меморандуму є співпраця, спрямована на забезпечення ефективного співробітництва в проектах та програмах у сфері освіти, науки і можливостей для студентів та науково-педагогічного складу.
Основні напрямки співпраці:
- обмін результатами наукових досліджень та розробок, навчальними матеріалами, публікаціями, та досвідом в реалізації новітніх технологій навчання;
- організація та проведення спільних конференцій, семінарів, симпозіумів та науково-дослідної діяльності;
- консультативно-методична та організаційна підтримка.
Обидві сторони підтвердили зацікавленість в розширенні співпраці освітнього та науково-дослідного спрямування.