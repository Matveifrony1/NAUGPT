Заголовок: Міжнародна наукова співпраця Юридичного факультету із Сухумським державним  університетом
Дата: 29/05/2024
URL: https://nau.edu.ua/ua/news/2024/5/mizhnarodna-naukova-spivpratsya-yuridichnogo-fakultetu-iz-suhumskim-derzhavnim-universitetom.html
==================================================

16 травня 2024 року
науково-педагогічні працівники Юридичного факультету на запрошення Сухумського державного університету (м. Тбілісі, Грузія)
взяли участь у Міжнародній науковій конференції «Політика Європейського Союзу щодо корпоративної соціальної відповідальності».
Конференцію організовано у рамках реалізації
проєкту напряму Жана Моне (програма ЄС — ERASMUS +)
,
мета якого
— активізація євроінтеграційного дискурсу, сприяння досконалості євроінтеграційних студій, залучення закладів вищої освіти до дослідження євроінтеграційних процесів та поширення ідей Об’єднаної Європи.
Даний
захід відбувався
у рамках
нещодавно
укладеного Меморандуму про співпрацю між Національним авіаційним університетом та Сухумським державним університетом
.
З вітальним словом
до учасників конференції звернувся ректор Сухумського державного університету, професор
Зураб Хонелідзе
та представив актуальну доповідь на тему «Європейський вибір Грузії».
У ході заходу
науково-педагогічними працівниками, представниками бізнесу з Грузії, Німеччини, Литви, України та інших країн світу
обговорені питання європейського розвитку Грузії,
економічних та правових аспектів євроінтеграції, уроків для ЄС в умовах повномасштабної російсько-української війни, впровадження соціального бізнесу у Литві, конституційних прав та соціальної відповідальності у сфері охорони здоров'я, досвіду країн ЄС щодо вимірювання бідності та інші.
Завідувач кафедри теорії та історії держави і права Олена Макеєва
була залучена до наукового комітету конференції та
виступила із доповіддю
«Правове регулювання корпоративної соціальної відповідальності: європейські та національні стандарти».
Під час таких заходів
зміцнюється  міжнародне наукове співробітництво,
набувається досвід європейської співпраці, що сприяє позитивному іміджу Юридичного факультету Національного авіаційного університету на міжнародному рівні.