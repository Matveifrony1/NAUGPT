Заголовок: Перший проректор НАУ відвідав з робочим візитом "Криворізський фаховий коледж НАУ"
Дата: 27/09/2023
URL: https://nau.edu.ua/ua/news/2023/9/pershiy-prorektor-nau-vidvidav-z-robochim-vizitom-krivorizskiy-fahoviy-koledzh-nau.html
==================================================

Нещодавно у відокремленому структурному підрозділі " Криворізський фаховий коледж НАУ " відбулось урочисте нагородження працівників коледжу згідно наказу ректора НАУ Максима Луцького.
На знак вдячності та визнання зусиль, вкладених у розвиток університету, працівникам були вручені грамоти та подяки від Національного авіаційного університету. Крім того, вони отримали нагрудні знаки "За сумлінну працю" та "Ветеран НАУ".
В урочистостях, окрім адміністрації та співробітників коледжу взяли участь Олексій Михальченко, перший проректор НАУ, Сергій Бондарчук, начальник управління кадрів та документообігу, Ольга Михайленко, начальник відділу з організації корпоративного управління, та Едуард Цирулік, начальник відділу з питань запобігання та виявлення корупції.
Ці відзнаки свідчить про вагомий внесок працівників коледжу в загальний успіх та прославлення університету. Колектив вітає нагороджених та пишається їхніми високими досягненнями та відданістю справі освіти.