Заголовок: Триває профорієнтаційна робота на Юридичному факультеті НАУ
Дата: 20/05/2022
URL: https://nau.edu.ua/ua/news/2022/5/trivae-proforientatsiyna-robota-na-yuridichnomu-fakulteti-nau.html
==================================================

Протягом останніх місяців науково-педагогічні працівники Юридичного факультету (ЮФ) Національного авіаційного університету провели профорієнтаційні заходи в закладах загальної середньої освіти м. Києва та регіонів України.
Так, для старшокласників ЗОШ №189 м. Києва був організований профорієнтаційний тематичний захід «Бути юристом – це велика честь і велика відповідальність». Він спрямований на актуалізацію фахового вибору випускників, з’ясування їх мотивації до майбутньої професії.
З учнями 10-А класу Гімназії №154 (Загальноосвітній навчально-виховний заклад І-ІІІ ступенів) Святошинського району міста Києва та випускниками Сарненського ліцею № 1 ім. Т.Г. Шевченка Рівненської області проведено зустрічі, основною метою яких стало роз’яснення пріоритетності правової освіти в авіаційній галузі, її актуальність та затребуваність.
Тематичні бесіди відбулись, також, і в Спеціалізованій школі №159 з поглибленим вивченням англійської мови м. Києва, Академічному ліцеї №5 Обухівської міської ради Київської області та Стрільському ліцеї Сарненської міської ради Рівненської області. До уваги старшокласників представлено матеріали, в яких висвітлені проблеми гарантій прав дитини в умовах введення воєнного стану, обмеження конституційних прав і свобод громадян на період дії воєнного стану, а також забезпечення і захисту інформаційних прав в сучасному житті.
Проведено профорієнтаційну роботу з учнями 11-го класу Городенківського ліцею ім. Антона Крушельницького та Солобковецького закладу загальної середньої освіти І-ІІІ ступенів Солобковецької сільської ради Хмельницького району Хмельницької області. Крім іншого, вони дізнались про особливості навчання на ЮФ НАУ, об'єднання студентів і аспірантів (ТОСА), Первинна профспілкова організація студентів та аспірантів (ППОСА) та різнобічне студентське життя в університеті.
Вебінар на тему «Основні нормативні документи щодо гарантій забезпечення прав людини» відбувся для випускників Андрушівського ліцею №1 Житомирської області. Школярів ознайомлено з теоретичними основами міжнародних стандартів прав людини, національними стандартами прав людини, способами та механізмами їх захисту.
Під час проведення профорієнтаційних зустрічей майбутні абітурієнти мали можливість поспілкуватися з представниками відбіркової комісії ЮФ НАУ, ознайомитися з особливостями діяльності факультету та специфікою навчання за ОПП «Правознавство» та «Правоохоронна діяльність», а також дізнатися про зміни у вступній кампанії під час воєнного стану.