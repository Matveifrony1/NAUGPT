Заголовок: Факультет міжнародних відносин НАУ отримав захисні маски для боротьби з COVID-19 від китайських партнерів
Дата: 12/10/2021
URL: https://nau.edu.ua/ua/news/2021/10/fakultet-mizhnarodnih-vidnosin-nau-otrimav-zahisni-maski-dlya-borotbi-z-covid-19-vid-kitayskih-partneriv.html
==================================================

Офіційний представник Нанкінського університету, директор Школи китайської мови Хао Тунцай передав декану Факультету міжнародних відносин (ФМВ) Національного авіаційного університету Юрію Волошину партію захисних масок для боротьби з COVID-19.
Хао Тунцай зазначив, що дружні зв’язки між Нанкінським університетом та НАУ і надалі будуть розвиватися задля надання студентам професійних навичок для їх подальшого становлення, як фахівців. Також, він висловив сподівання на перспективу співпраці у сфері стажування і стипендій для студентів.
Юрій Волошин подякував за надану допомогу та зауважив, що отримані захисні маски будуть обов’язково розподілені між структурними підрозділами факультету.