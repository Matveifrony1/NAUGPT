Заголовок: Як серце чує – так і життя мине
Дата: 02/06/2015
URL: https://nau.edu.ua/ua/news/2015/6/yak-sercze-chue-–-tak-i-zhittya-mine.html
==================================================

28 травня 2015 року старший викладач кафедри іноземних мов і прикладної лінгвістики Гуманітарного інституту Наталія Березнікова зі студентами були запрошені завідувачем відділом науково-освітньої роботи Тамарою Сидоренко до Національного музею літератури України на творчій вечір Надії Боянівської «Як серце чує – так й життя мине». Музичний захід був присвячений духовній глибини Григорія Сковороди та Омара Хайяма. Надія Боянівська разом із друзями виконала пісні на тексти українського філософа Григорія Сковороди і перського мудреця Омара Хайяма. Музику до цих творів написав Андрій Шусть. Студенти прослухали незрівняні співи Надії Боянівської та гармонічний музикальний супровід клавішних (Андрій Шусть), віолончелі (Анна Гончарова, гітари (Петро Гордієнко) та блок-флейти (Наталя Байдак). Під час концерту Надія Боянівська поділилася зі слухачами своїм розумінням життєвих цінностей філософа та педагога Григорія Сковороди. Студенти були в захваті від життєстверджуючих музикальних творів, виконаних Надією Боянівською та її друзями-музикантами.