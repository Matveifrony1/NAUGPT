Заголовок: Розпочато прийом оригіналів документів до НАУ
Дата: 27/07/2019
URL: https://nau.edu.ua/ua/news/2019/7/rozpochato-priyom-originaliv-dokumentiv-do-nau.html
==================================================

Із самого ранку Приймальна комісія Національного авіаційного університету приймає оригінали документів від вступників на бюджетну форму навчання. Найбільшою популярністю користуються Аерокосмічний факультет, Факультет транспорту, менеджменту та логістики,  Факультет аеронавігації, електроніки та телекомунікацій, Факультет кібербезпеки, комп’ютерної та програмної інженерії.
Серед абітурієнтів, які принесли сьогодні документи, відбувся розіграш призів. Головний приз від ректора Володимира Ісаєнка отримав майбутній спеціаліст з телекомунікацій та радіотехніки Данило Бонз.
Звертаючись до майбутніх першокурсників та їх батьків, Володимир Ісаєнко зазначив: «Наш університет є унікальним осередком авіакосмічної освіти і науки, який забезпечує потреби авіаційної та космічної галузі як України, так і багатьох країн світу». Він побажав вступникам успіху у навчанні та щасливих студентських років.