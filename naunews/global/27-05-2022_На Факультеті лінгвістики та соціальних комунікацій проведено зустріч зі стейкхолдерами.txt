Заголовок: На Факультеті лінгвістики та соціальних комунікацій проведено зустріч зі стейкхолдерами
Дата: 27/05/2022
URL: https://nau.edu.ua/ua/news/2022/5/na-fakulteti-lingvistiki-ta-sotsialnih-komunikatsiy-provedeno-zustrich-zi-steykholderami.html
==================================================

25 травня, за ініціативи кафедри англійської філології і перекладу Факультету лінгвістики та соціальних комунікацій (ФЛСК) Національного авіаційного університету, відбувся круглий стіл зі стейкхолдерами кафедри.
На заході були присутні:
- директор перекладацької компанії Translatel Олександр Бондаренко;
- фахівець відділу Європейського права та міжнародної інтеграції Інституту законодавства Верховної Ради України Анна Кондратова.
Метою зустрічі було обговорення переліку вибіркових дисциплін, що пропонуватимуться студентам магістратури на 2022-2023 навчальний рік.
Передусім, стуйкхолдери відзначили високий рівень підготовки здобувачів освітньої програми, з якими вони співпрацювали в межах практики та щорічної «Літньої школи перекладу». Окремо обговорювалися питання переліку та змісту вибіркових дисциплін та необхідність їхнього узгодження з вимогами ринку праці. Зокрема, було запропоновано поєднати вивчення CAT технологій з галузевими напрямками перекладу, а саме авіаційною, технічною складовими.
Роботодавці надали методичні поради щодо навчання здобувачів предметної компетентності у різних видах спеціального перекладу та приділяти більше уваги реферативному перекладу в межах юридичного перекладу документів ЄС та Ради Європи. Гості також висловили свою думку стосовно нефахових вибіркових дисциплін, зазначивши, що доцільно було б запропонувати здобувачам курси з тайм-менеджменту, фінансових аспектів роботи перекладача, психології успішного бізнесу.
Дякуємо учасникам за слушні пропозиції та корисні поради.