Заголовок: До НАУ завітали представники молодіжної європейської організації  AEGEE
Дата: 17/11/2017
URL: https://nau.edu.ua/ua/news/2017/10/do-nau-zavitali-predstavniki-molodizhnoi-evropeyskoi-organizatsii-aegee.html
==================================================

9 листопада 2017 року за підтримки відділу по роботі зі студентами НН ГМІ була проведена зустріч із представниками молодіжної європейської організації  AEGEE. Активним учасником цієї організації в Києві є випускник Навчально-наукового гуманітарного інституту Олександр Левчишин.
AEGEE – одна із найбільших молодіжних організацій в Європі. Її представниками є близько 13000 студентів, які активно діють в 200 містах 40 країнах Європи і представляють різні культури. AEGEE – це організація, діяльність якої направлена на європейську інтеграцію, культурний обмін та популяризацію неформальної освіти.
AEGEE-Київ – найактивніше представництво у Східній Європі, що налічує близько 150 учасників. Вони беруть участь в культурних обмінах, літніх університетах, семінарах і дослідженнях інших європейських осередків організації, а також в організації власних заходів.
Представники молодіжної організації розповіли студентам інституту  про можливості поїздок закордон, освітніх програм, обмінів. Усе це сприяє підвищенню їх участі у громадському житті та можливість участі в міжнародних проектах, неформальній освіті, культурних обмінах.