Заголовок: Представники ННІРО взяли участь в обговоренні проєкту «Інакша освіта: політика та сучасна освітня концепція»
Дата: 27/02/2025
URL: https://nau.edu.ua/ua/news/2025/2/predstavniki-nniro-vzyali-uchast-v-obgovorenni-proektu-inaksha-osvita-politika-ta-suchasna-osvitnya-kontseptsiya.html
==================================================

В Українському інституті майбутнього (UIF) відбулася чергова експертна дискусія в рамках циклу досліджень «Інакша освіта» на тему
«Політика та сучасна освітня концепція».
Заступниця директора ННІРО
Людмила Лахтіонова взяла участь
в онлайн-дискусії.
Спікером виступив
Віталій Хромець
, автор дослідження, доктор філософських наук та експерт з розробки освітнього законодавства.
«Наша освіта має бути максимально насиченою і збагаченою, і ми не повинні відкидати попередні аспекти розвитку освіти в ті часи, коли вона реагувала на попередні виклики», —
зазначив Віталій Хромець.
Під час дискусії учасники
обговорили ключові питання:
Вплив політичних рішень на формування майбутнього освіти;
Створення інноваційного освітнього середовища в умовах війни;
Розвиток адаптивного інтелекту та креативності у нового покоління;
Забезпечення якісної та доступної освіти для всіх українських дітей
«Інакша освіта» — це новий спосіб мислення, що спонукає знаходити нетривіальні рішення в глобальних і локальних процесах, адаптуючись до викликів сучасності.
На завершення
Людмила Лахтіонова подякувала спікеру
за проведене глибинне дослідження та змістовну презентацію, підкресливши важливість таких ініціатив для розвитку української освіти в сучасних умовах.