Заголовок: Здобувачі вищої освіти НАУ відвідали судові засідання Київського апеляційного суду
Дата: 11/04/2023
URL: https://nau.edu.ua/ua/news/2023/4/zdobuvachi-vishchoi-osviti-nau-vidvidali-sudovi-zasidannya-kiivskogo-apelyatsiynogo-sudu.html
==================================================

Протягом березня-квітня 2023 року здобувачі вищої освіти груп ПР-202Б, ПР-204Б, ПР-303Б, ПР-304Б Юридичного факультету НАУ разом із доцентом кафедри цивільного права і процесу Максимом Дибанем та старшим викладачем кафедри цивільного права і процесу Юлією Белугою відвідали в судових засіданнях Київського апеляційного суду.
Майбутні правники, як вільні слухачі у судових засіданнях, при розгляді цивільних, цивільно-процесуальних, сімейних та трудових справ за участю судді Галини Мостової, мали змогу ознайомитись з організацією судового процесу та на власні очі побачити, якими правами та обов’язками володіють сторони.
Спілкуючись із працівниками суду студенти також отримали інформацію про процедуру розгляду справ без участі сторін, оскільки Київський апеляційний суд з’ясовує чи не порушено норми процесуального права і чи не виявлені нові обставини щодо застосування норм матеріального права.
Студенти висловили слова вдячності працівникам суду та судді Галині Мостовій за можливість наочно побачити перебіг судового процесу в суді апеляційної інстанції та поспостерігати за майстерною роботою досвідчених юристів.