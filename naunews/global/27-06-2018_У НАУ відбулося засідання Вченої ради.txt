Заголовок: У НАУ відбулося засідання Вченої ради
Дата: 27/06/2018
URL: https://nau.edu.ua/ua/news/1/6/u-nau-vidbulosya-zasidannya-vchenoi-radi.html
==================================================

26 червня у конференц-залі НАУ відбулося засідання Вченої ради, де були присутні близько сімдесяти її членів. Вів засідання ректор НАУ – Володимир Ісаєнко.
Передували початку Вченої  ради приємні моменти традиційного урочистого нагородження працівників НАУ, які були представлені до   державних нагород та відомчих заохочувальних відзнак Міністерства освіти та науки України. Отримав нагороду, в особі директора, й Київський коледж комп’ютерних технологій та економіки НАУ - за впровадження ІТ технологій у навчальний процес.
Продовженням поважного зібрання стала заява ректор НАУ про те, що згідно з листом-реєстрацією кворум є і можна розпочинати засідання Вченої ради.
Одним із найважливіших на порядку денному було питання щодо обрання за конкурсом 80 претендентів на посади: начальника територіально відокремленого структурного підрозділу – Васильківського коледжу НАУ, професорів кафедр, доцентів, старших викладачів, асистентів Факультету економіки та бізнес-адміністрування, доцентів, старших викладачів, викладачів Центру міжнародної освіти.
Представникам Вченої ради було роздано роздруковані об’єктивні дані претендентів на заміщення вакантних посад науково-педагогічних працівників. Паралельно вчений секретар Галина Єнчева зачитувала й оголошувала більш детальну інформацію про претендентів. Згодом відбулося таємне голосування.
На порядку денному розглядалося ще чимало різноманітних питань, кожне із яких було представлено доповідачем. Зокрема, Оксана Білоус винесла на суд Вченої ради питання: про створення навчальних та навчально-наукових лабораторій у структурі НАУ; про затвердження Положення про виявлення та запобігання академічному плагіату в НАУ; про затвердження кандидатур студентів на призначення академічних стипендій Президента України, Кабміну на І семестр 2018-2019 н.р. та ВРУ на 2018-1019 н.р.
Доповідачами по іншим питанням були Оксана Вовк, Галина Єнчева, Анжела Гай, Артур Гудманян, Кирило Ніколаєв, Єгор Часновський та Володимир Харченко.
Згодом також розглядалися питання: про затвердження докторських та кандидатських дисертацій; про внесення змін до складу редакційної колегії наукового журналу «Захист інформації» та збірника наукових праць «Науковий вісник Льотної академії. Серія: Педагогічні науки»; про рекомендації до друку цілої низки навчальних посібників, підручників, словника-довідника, монографій, збірників наукових праць та наукових журналів.