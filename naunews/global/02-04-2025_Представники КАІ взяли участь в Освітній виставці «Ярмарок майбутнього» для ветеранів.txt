Заголовок: Представники КАІ взяли участь в Освітній виставці «Ярмарок майбутнього» для ветеранів
Дата: 02/04/2025
URL: https://nau.edu.ua/ua/news/2025/4/predstavniki-kai-vzyali-uchast-v-osvitniy-vistavtsi-yarmarok-maybutnogo-dlya-veteraniv.html
==================================================

28 березня 2025 року,
відповідно до меморандуму про співпрацю між Державним університетом «Київський авіаційний інститут» та Київ Мілітарі Хаб — Центром комплексної підтримки учасників бойових дій,
представники КАІ взяли участь
у Освітній виставці «Ярмарок майбутнього: кваліфікаційно-фахова розбудова України».
Захід, організований Київ Мілітарі Хаб у партнерстві з Київським міським центром зайнятості, відбувся у Vcentri HUB Дніпровського району столиці. Виставка стала дієвою платформою, що з’єднала
ветеранів, які прагнуть здобути освіту чи змінити фах
, з освітніми закладами, готовими забезпечити відповідні можливості.
У заході взяли участь
представники трьох підрозділів
Київського авіаційного інституту:
Навчально-наукового інституту неперервної освіти;
Центру ветеранського розвитку;
Консультативного центру приймальної комісії.
Фахівці університету
надавали відвідувачам вичерпну інформацію про освітні програми різних рівнів,
механізми пільгового вступу для ветеранів та членів їхніх родин, можливості безоплатного навчання, програми перекваліфікації та доступні освітні гранти.
Освітня виставка, що була
першим подібним заходом,
спеціально організованим для ветеранів, ветеранок та їхніх родин, викликала значний інтерес — її відвідало близько 500 учасників. Представники КАІ відзначили
високу зацікавленість аудиторії
питаннями здобуття сучасної освіти та професійної перекваліфікації.
Захід успішно виконав свою місію, ставши ефективним містком між ветеранською спільнотою, яка прагне розвиватися через освіту, та освітніми інституціями, готовими забезпечити цей розвиток.