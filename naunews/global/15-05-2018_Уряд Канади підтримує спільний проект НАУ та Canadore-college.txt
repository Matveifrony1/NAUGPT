Заголовок: Уряд Канади підтримує спільний проект НАУ та Canadore-college
Дата: 15/05/2018
URL: https://nau.edu.ua/ua/news/1/5/uryad-kanadi-pidtrimue-spilniy-proekt-nau-ta-canadore-college.html
==================================================

Уряд Канади надає великого значення реалізації спільного українсько-канадського проекту, започаткованого Національним авіаційним університетом та Canadore-college (Онтаріо, Канада). Завтра, 16 травня, у Посольстві Канади в Україні відбудеться офіційна церемонія підписання Двосторонньої Угоди про співпрацю між Національним авіаційним університетом та Канадор-коледжем.
Про це заявив президент Канадор-коледжу Джордж Бартон під час двосторонніх переговорів 15 травня 2018 року в Національному авіаційному університеті.
Переговори між делегацією Канадор-коледжу та керівництвом НАУ відбулися в рамках підготовки до реалізації  програми «пакетного» навчання в авіаційній та інших галузях, які включатимуть обмін і підготовку студентів (в тому числі й бакалаврів і магістрів).
З канадської сторони у переговорах взяли участь президент Канадор-коледжу Д. Бартон, менеджер Invest development corporation NorthBay В.Шеховцов, з української - ректор НАУ В. Ісаєнко,  перший проректор І.Довбань, проректор
з міжнародної діяльності і освіти
О. Запорожець, проректор з наукової роботи  В. Харченко, проректор з
з навчальної роботи
А. Гудманян, проректор з економіки та господарської діяльності Р. Вінецька,  директор ІКАО Г. Суслова, начальник відділу міжнародних зв’язків В. Тимохін, заступник начальника відділу міжнародних зв’язків О. Іванов, директор центру інноваційного розвитку та лідерства К. Бабікова, проректор з молодіжної політики та інноваційного навчання О. Вовк, начальник інформаційно-аналітичного відділу О.Дмитрашківський.
«Наша перша зустріч відбулась наприкінці липня 2017 року і менше ніж за рік ми прийшли до підписання Двосторонньої угоди між НАУ та Канадор-коледжем, а також  Меморандуму між НАУ, Канадор-коледжем, ДП «Антонов» та Аеропортом Норт Бей, - зазначив ректор НАУ Володимир Ісаєнко під час зустрічі з канадськими колегами. - Ця угода є ключем для укладання Меморандуму за участі НАУ та потужних українських авіавиробників (ДП «Антонов» та «Авіалінії Антонов»), що відкриває широкі перспективи для української цивільної авіації на північноамериканському континенті».
За словами ректора Національного авіаційного університету, цей проект має великі перспективи стати міжнаціональним, оскілки його складові цікавлять і розробників, і виробників, і експлуатантів авіатехніки обох країн.
«Від намірів співпрацювати у підготовці фахівців авіаційного напрямку, як інженерних кадрів, так і пілотів, ми переходимо до наступного спільного етапу - формуванню спільних авіаційних, бізнесових і наукових проектів», - сказав В.Ісаєнко.
Президент Канадор-коледжу Джордж Бартон відзначив особливу зацікавленість канадської сторони у спільній підготовці льотного складу та можливостями сервісного обслуговування літаків Ан-2.
«Я упевнений, що об’єднуючи сильні сторони наших навчальних закладів ми зможемо створити ще більш успішні спільні навчальні проекти і програми, які відкриють нові можливості, насамперед, для студентів, котрі обирають свій кар’єрний шлях в галузі авіації та авіабудівництва», - заявив президент Канадор-коледжу Джордж Бартон.
Він також запевнив, що усі проекти, які реалізовуватимуться в рамках Угоди між Національним авіаційним університетом та Канадор-коледжем користуватимуться всебічною підтримкою уряду Канади.
«Вагу документів, які ми підготували і завтра підпишемо у присутності Посла Канади в Україні, не можна недооцінити, оскільки присутність Посла підкреслює увагу, яку надає уряд Канади спільним проектам між навчальними закладами Канади і України. Я упевнений, що і у майбутньому наші проекти користуватимуться всебічною підтримкою уряду Канади», - відзначив Д.Бартон.
У перший день перебування в Україні канадська делегація ознайомилася з науковою, навчальною та виробничою базою НАУ, музеєм університету, з матбазою наших партнерів – 410-го авіаремонтного заводу, ДП «Антонов», аеропорту «Гостомель».