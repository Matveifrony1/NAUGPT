Заголовок: "Жоден "скаржник" із групи М.Луцького не був і не буде звільнений без попереднього інформування комісії МОН України в період її роботи", - перший проректор з адміністрування Андрій Майснер
Дата: 19/05/2016
URL: https://nau.edu.ua/ua/news/2016/5/zhoden-skarzhnik-iz-grupi-mluczkogo-ne-buv-i-ne-bude-zvilnenij-bez-poperednogo-informuvannya-komisii-mon-ukraini-v-period-ii-roboti-pershij-prorektor-z-administruvannya-andrij-majsner.html
==================================================

В зв'язку з прагненням адміністрації НАУ довести Комісії МОН України безпідставність скарг і заяв представників групи М.Луцького (які писались синхронно в одні й ті ж самі дати) щодо ситуації в НАУ, 12 травня 2016 року під час публічного засідання Андрій Майснер завірив членів комісії в тому, що жоден із скаржників не буде звільнений з роботи в період комісійного розгляду скарг і заяв. Якщо ж закон вимагатиме цього – то лише  після поінформування комісії.
Керівництво НАУ чітко і принципово дотримується взятого на себе зобов'язання.
У той же час організована група осіб на чолі із екс-першим проректором М.Луцьким продовжує намагатися маніпулювати громадською думкою, викривляти дійсність і дезінформувати як трудовий колектив, так і членів комісії МОН України.
Такий собі екс-працівник відділу кадрів і документообігу НАУ Р. Герасименко, один із "скаржників", та інші члени групи М.Луцького 19.05.2016 розповсюдили в мережі Інтернет інформацію про нібито порушення узятих зобов'язань адміністрацією НАУ та його звільнення 17 травня 2016 року.
Ця інформація є завідомо неправдивою та вчергове свідчить про дискредитаційну кампанію проти НАУ і трудового колективу з боку організованого угруповування з екс-керівників університету та їх поплічників. Р. Герасименко, який був за два місяці попереджений про звільнення в зв'язку зі скороченням посади і реорганізацією відділу, звільнений ще за два дні до першого засідання комісії, а саме 10 травня 2016 року, в установленому законодавством порядку.
Судячи з усього, відповідне угруповування продовжує маніпуляції та намагається викривленням інформації ввести в оману Комісію МОН. Є сподівання, що члени Комісії усвідомлюють це і готові приймати лише об'єктивні, аргументовані і прозорі рішення, виходячи з доконаних фактів, офіційних документів тощо.