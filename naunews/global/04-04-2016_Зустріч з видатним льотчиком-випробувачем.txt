Заголовок: Зустріч з видатним льотчиком-випробувачем
Дата: 04/04/2016
URL: https://nau.edu.ua/ua/news/2016/4/zustrich-z-vidatnim-lotchikom-viprobuvachem.html
==================================================

25 березня 2016 року відбулась зустріч студентів 4 курсу кафедри авіаційної психології Навчально-наукового Гуманітарного інституту з Валерієм Валентиновичем Мігуновим, видатним льотчиком-випробувачем, який усе своє життя присвятив авіації. Ще за часів СРСР він був відзначений зіркою Героя та званням заслуженого льотчика-випробувача. Зустріч Валерія Валентиновича зі студентами-психологами стала вже традицією, і щороку відбувається вона саме на тому етапі навчального процесу, коли студенти безпосередньо знайомляться з особливостями льотної роботи як в навчальних аудиторіях, так і на тренажерній техніці. На прохання студентів Валерій Валентинович навів численні приклади із свого професійного досвіду польотів на понад 60 типах військових та цивільних літальних апаратів, підняв із глибин своєї пам’яті історії про власні психологічні перемоги, поділився прикладами пережитих подій при зустрічі із небезпеками та ризиками, представив увазі студентів кіно- та фото- матеріали авіаційних подій, пов’язаних з людським фактором.
Ця зустріч виявилась надзвичайно корисною для студентів, але, як зізнався Валерій Валентинович, і для нього самого, адже для професіонала немає більшого щастя за можливість передавати свій досвід. І це гостро відчули майбутні психологи, це відбилось у їх запитаннях, невимовному блиску в очах, словах вдячності, гордості і бажанні обов’язково досягати вершин у своїй професії.