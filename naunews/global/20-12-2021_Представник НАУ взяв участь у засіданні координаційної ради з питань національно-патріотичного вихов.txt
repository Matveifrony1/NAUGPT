Заголовок: Представник НАУ взяв участь у засіданні координаційної ради з питань національно-патріотичного виховання
Дата: 20/12/2021
URL: https://nau.edu.ua/ua/news/2021/12/predstavnik-nau-vzyav-uchast-u-zasidanni-koordinatsiynoi-radi-z-pitan-natsionalno-patriotichnogo-vihovannya.html
==================================================

Проректор з гуманітарної політики та інновацій Національного авіаційного університету Світлана Тімкіна взяла участь у засіданні координаційної ради з питань національно-патріотичного виховання при Солом’янській районній в місті Києві державній адміністрації, на якому розглядались питання національно-патріотичного виховання дітей та молоді як важливої ланки освітнього процесу.
На заході були присутні представники:
- Солом’янської районної в місті Києві державної адміністрації;
- Департаменту молоді та спорту виконавчого органу Київської міської ради (Київської міської державної адміністрації);
- Всеукраїнської профспілки військових;
- правоохоронних органів та учасників бойових дій міста Києва;
- шкіл району.
Під час засідання, Світлана Тімкіна представила доповідь на тему: «Формування у здобувачів Національного авіаційного університету високої патріотичної свідомості, готовності до захисту національних інтересів і традицій».
На завершення заходу учасники обговорили подальшу співпрацю і розвиток національно-патріотичного виховання в майбутньому.