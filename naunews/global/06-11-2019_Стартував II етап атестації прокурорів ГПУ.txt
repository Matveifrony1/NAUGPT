Заголовок: Стартував II етап атестації прокурорів ГПУ
Дата: 06/11/2019
URL: https://nau.edu.ua/ua/news/2019/11/rozpochavsya-ii-etap-atestatsii-prokuroriv-gpu.html
==================================================

На базі НАУ розпочався другий етап атестації прокурорів Генеральної прокуратури України (ГПУ), який триватиме до 8 листопада 2019 року включно. Тестування на загальні здібності та навички складається з двох блоків: абстрактно-логічного та вербального, кожен з яких включає 30 запитань.
Тест проводиться в рамках атестації прокурорів на виконання Закону України «Про внесення змін до деяких законодавчих актів України щодо першочергових заходів із реформи органів прокуратури».
До другого етапу атестації допущено 795 прокурорів ГПУ, які успішно пройшли перший – тестування на знання та вміння у застосуванні закону. Учасників для проходження тесту поділено на 10 груп.
Рішення про успішність чи неуспішність проходження прокурором атестації за її результатами ухвалює кадрова комісія. Другу кадрову комісію очолює перший заступник Генерального прокурора Віталій Касько.