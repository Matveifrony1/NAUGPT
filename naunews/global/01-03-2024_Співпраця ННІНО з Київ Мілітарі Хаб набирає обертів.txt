Заголовок: Співпраця ННІНО з Київ Мілітарі Хаб набирає обертів
Дата: 01/03/2024
URL: https://nau.edu.ua/ua/news/2024/3/spivpratsya-nnino-z-kiiv-militari-hab-nabirae-obertiv.html
==================================================

У рамках Меморандуму про партнерство та співпрацю
22 лютого 2024 року
в Навчально-науковому інституті неперервної освіти НАУ відбулася робоча зустріч з
Романом Ушевим
, заступником директора Комунальної бюджетної установи «Київський міський центр допомоги учасникам антитерористичної операції» — Київ Мілітарі Хаб.
Під час зустрічі
обговорювалися напрямки
подальшої співпраці, зокрема організація та участь у вступній кампанії 2024 року для ветеранів і родин загиблих Героїв, проходження практики студентів Інституту та сприяння працевлаштуванню випускників НАУ.
Світлана Мізюк
, тимчасово виконуюча обов’язки директора ННІНО, урочисто вручила
Роману Ушеву
благодійний подарунок — збірку казок «Надзвичайні історії про малюків», рекомендовану для допомоги дітям у подоланні стресів і травм війни. Авторка цієї чудової книжки —
Наталія Оксаніч-Дьяченко
, практична психологиня, казкотерапевтка, волонтерка та слухачка курсів підвищення кваліфікації ННІНО.
Сподіваємося, що плідна співпраця НАУ та Київ Мілітарі Хаб сприятиме допомозі ветеранам, їхнім родинам та наближенню перемоги України у війні з російським окупантом.