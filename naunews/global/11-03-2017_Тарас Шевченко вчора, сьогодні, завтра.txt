Заголовок: Тарас Шевченко: вчора, сьогодні, завтра
Дата: 11/03/2017
URL: https://nau.edu.ua/ua/news/2017/3/taras-shevchenko-vchora-sogodni-zavtra.html
==================================================

9 березня 2017 року, в рамках святкування Шевченківського березня у НАУ, в Навчально-науковому гуманітарному інституті відбувся круглий стіл з нагоди 203-річниці від дня народження Тараса Григоровича Шевченка. Організатором заходу виступила кафедра української мови та культури. З вітальним словом до учасників звернулися відповідальний за науково-методичну діяльність НН ГМІ С. Ягодзінський, а також завідувач кафедри української мови та культури І. Бурлакова.
На наукову подію завітали гості: кандидат філологічних наук, вчений секретар з Інституту літератури ім. Т. Г. Шевченка НАН України О. Полішук, яка презентувала цікаву доповідь «Тарас Шевченко в українській літературі та українських мистецьких практиках останніх десятиліть»; член Київського кобзарського цеху, фольклорист В. Жовань; викладачі з Коледжу інформаційних технологій та землевпорядкування НАУ В. Максимчук та І. Слинько разом зі студентами.
Метою заходу було окреслити роль і значення поета, письменника, художника, тонкого знавця людської психології й справжнього патріота для його сучасників та прийдешніх поколінь через призму наукової інтерпретації багатогранного творчого доробку великого Кобзаря.
У засіданні круглого столу, окрім студентів Навчально-наукового гуманітарного інституту, взяли участь студенти різних інститутів нашого університету. Учасники підготували наукові доповіді, що охоплювали широкий спектр шевченкознавчої тематики. Зокрема М. Гловін окреслив тему «Творчість Тараса Шевченка у світовій культурі», Б. Анна - «Постать Тараса Шевченка у культурному просторі сучасної України», В. Хлусова – «Сучасна трансформація творчості Т. Г. Шевченка», Д. Ніколаєва – «Великий Кобзар як творець української мрії» та багато інших.
Учасники круглого столу переконались, що проведення подібних зустрічей значно розширює світогляд, дає можливість побачити щось нове у давно вивченому та   знайомому.