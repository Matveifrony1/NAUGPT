Заголовок: Студенти НАУ взяли участь у запливі через річку Дніпро з олімпійською чемпіонкою Яною Клочковою
Дата: 17/09/2021
URL: https://nau.edu.ua/ua/news/2021/9/studenti-nau-vzyali-uchast-u-zaplivi-cherez-richku-dnipro-z-olimpiyskoyu-chempionkoyu-yanoyu-klochkovoyu.html
==================================================

В четвер, 16 вересня відбувся масовий заплив киян через річку Дніпро, який організувала «золота рибка», чотириразова олімпійська чемпіонка, яка здобула Україні найбільшу кількість золотих медалей, Яна Клочкова.
Заплив було присвячено одразу декільком подіям - річниці отримання Клочковою її першого золота, Дню плавання та 30 річниці Незалежності України.
У заході могли брати участь всі бажаючі, хто відчував в собі сили та натхнення дістатися з правого на лівий берег Дніпра.
До заходу приєдналися ентузіасти, спортсмени, зірки та близько півсотні охочих.
За підтримки проректора з гуманітарної політики
та інновацій НАУ Світлани Тимкиної участь в запливі змогли взяти і студентки 2 курсу Факультету архітектури, будівництва та дизайну НАУ:
1. Харченко Світлана
2. Пилипенко Діана
Частина гостей не пірнали у воду, проте прийшли підтримати цей спортивно - соціальний захід. Так і представники різних факультетів НАУ на чолі з активісткою Лук’янець Єлизаветою вболівали та допомагали нашим плавчиням на березі.
Безпеку на воді забезпечували професійні рятувальники.