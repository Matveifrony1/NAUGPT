Заголовок: Дебют першокурсника – 2015
Дата: 12/10/2015
URL: https://nau.edu.ua/ua/news/2015/10/debyut-pershokursnika-–-2015.html
==================================================

8 жовтня  2015 року з нагоди святкування Дня юриста в актовій залі відбувся традиційний конкурс «Дебют першокурсника - 2015», який організували студентська рада Навчально-наукового Юридичного інституту та творче об’єднання  студентів та аспірантів.
Свої таланти перед глядачами продемонстрували три команди, які показали високий рівень підготовки, креативність, стильні образи і впевненість на сцені. Першокурсники за 20–25 хвилин проявили свої таланти у таких категоріях: візитка, спів, танець, КВН або театральна постановка. Усі ці окремі номери команди об’єднували в один виступ, тематика та жанр яких кардинально відрізнялися.
Творчі номери студентів оцінювали члени журі: Ірина Сопілко - директор Навчально-наукового Юридичного інституту; Дмитро Сєрков – голова творчого об’єднання студентів та аспірантів НАУ; Паша Остріков – екс-голова творчого об’єднання студентів та аспірантів ЮІ, випускник ЮІ 2013 р.; Юлія Тимошенко – екс-голова творчого об’єднання студентів та аспірантів ІМВ, випускниця ІМВ 2013 р.; Марія Рощук - голова профбюро НН ЮІ.
Журі визначило переможців.
1 місце зайняла група ПР-103, 2 місце - група ПР-101, 3 місце - група ПР-102.
Дирекція інституту та профспілковий комітет НАУ нагородили переможців дипломами та солодкими подарунками. Всім учасникам побажали подальших перемог, а глядачі і вболівальники оплесками подякували командам за чудово проведений час.
Вітаємо переможців!