Заголовок: Планові ремонтні роботи до нового навчального року
Дата: 24/07/2020
URL: https://nau.edu.ua/ua/news/2020/lipen/planovi-remontni-roboti-do-novogo-navchalnogo-roku.html
==================================================

В університеті ведуться планові ремонтні роботи до нового навчального року. Розпочато малярні роботи в навчальних корпусах університету, в тому числі, в приміщеннях Аерокосмічного факультету й Факультету лінгвістики  та соціальних комунікацій. Замінено покриття підлоги в аудиторії кафедри екології Факультету екологічної безпеки, інженерії та технологій.
Тривають ремонтні роботи на інженерних мережах у гуртожитках № 4 і № 6 та бойлеру у гуртожитку №3. Проведено чистку зовнішньої каналізаційної мережі усіх корпусів університету.
Біля входу до Приймальної комісії відремонтовано сходи. Після ремонту тепломережі заасфальтовано проїзну частину дороги біля 1 та 12 корпусів.
Розпочато підготовку до опалювального сезону. Зокрема, співробітники служби головного механіка здійснюють перевірку тепломереж в навчальних корпусах та гуртожитках університету, а також виготовляють заготовки змінних сантехнічних елементів.