Заголовок: Паління – шкідлива звичка!
Дата: 01/04/2015
URL: https://nau.edu.ua/ua/news/2015/4/palinnya-–-shkidliva-zvichka.html
==================================================

30 березня 2015 року старший викладач кафедри теорії та історії держави і права Юридичного інституту Оксана Миронець провела виховний захід з учнями старших класів Броварської загальноосвітньої школи I-III ступенів № 1 на тему: «Паління – шкідлива звичка!».
Старшокласникам була надана інформація про історію куріння, його негативний вплив на здоров’я молоді, а також їх майбутніх дітей, хімічний склад цигарок. Оксана Миронець зауважила, що за даними Всесвітньої організації охорони здоров’я у світі 1,1 млрд. людей курять і це є однією із основних причин смертності. У 80-90% випадків це є причиною виникнення хронічних захворювань органів дихання, у 85% - раку легень, а у 30% - серцево-судинних захворювань. Куріння – чинник ризику виникнення гострих чи хронічних захворювань органів дихання, тому боротьба з ним повинна бути складовою частиною державної політики в Україні.
Наприкінці заходу школярі одержали докладну інформацію про умови вступу на навчання в Національний авіаційний університет, а також були запрошені на День відкритих дверей, який відбудеться в Юридичному інституті 25 квітня 2015 року.