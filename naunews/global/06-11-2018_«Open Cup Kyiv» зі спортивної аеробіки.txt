Заголовок: «Open Cup Kyiv» зі спортивної аеробіки
Дата: 06/11/2018
URL: https://nau.edu.ua/ua/news/1/11/open-cup-kyiv-zi-sportivnoi-aerobiki.html
==================================================

3-4 листопада 2018 року в Києві на базі НТУУ «КПІ» ім. І. Сікорського відбувся І Міжнародний турнір зі спортивної аеробіки «OPEN CUP KYIV».
У змаганнях взяли участь понад 300 спортсменів з Туреччини, Білорусії, Молдови і України (Київ, Запоріжжя, Одеса, Бердянськ, Тернопіль, Харків, Житомир, Гірник, Селідово, Черкаси, Мирноград).
Протягом двох днів спортсмени виступали в таких програмах: індивідуальні виступи (чоловіки, жінки), пари, трійки, групи, аеростеп, аероденс і аерофанк.
Під керівництвом Світлани Оргєєвої, тренера, старшого викладача кафедри фізичного виховання та спортивної підготовки ННГМІ збірна команда НАУ зі спортивної аеробіки «Авіатор» стала двічі бронзовими призерами змагань у програмах аеростеп і аерофанк.
Бажаємо успіхів на Кубку України в Запоріжжі!