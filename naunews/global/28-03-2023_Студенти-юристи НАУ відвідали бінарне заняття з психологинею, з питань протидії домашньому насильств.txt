Заголовок: Студенти-юристи НАУ відвідали бінарне заняття з психологинею, з питань протидії домашньому насильству
Дата: 28/03/2023
URL: https://nau.edu.ua/ua/news/2023/3/studenti-yuristi-nau-vidvidali-binarne-zanyattya-z-psihologineyu-z-pitan-protidii-domashnomu-nasilstvu.html
==================================================

З метою поєднання теоретичної та практичної підготовки здобувачів вищої освіти другого (магістерського) рівня освіти зі спеціальності 081 «Право» та 262 «Правоохоронна діяльність» Юридичного факультету, 20 березня 2023 року доцент кафедри кримінального права і процесу Ірина Літвінова разом із психологинею, тренеркою Національної Тренерської Мережі, PSS координаторкою в проєкті «LEAP» БО «БФ «АДРА Україна» з питань протидії домашньому насильству Нелею Тройчук провели бінарне заняття з дисципліни «Протидія домашньому насильству в Україні».
«Свобода від насильства – основне право людини. Домашнє насильство – один із найчастіших злочинів, які вчиняються щодня», розпочинаючи захід зазначила пані Неля.
У контексті правозастосовної практики спікер проаналізувала окремі питання протидії домашньому насильству, окрему увагу зосереджено на законодавстві про запобігання та протидію домашньому насильству, що складається з системи відповідних правових актів: Конституції України, Закону України «Про запобігання та протидію домашньому насильству», Стамбульської конвенції, відомчих нормативно-правових актів.
Зазначені нормативно-правові акти визначають зміст діяльності органів державної влади по виявленню фактів домашнього насильства, припиненню цих дій, наданню допомоги особам, що опинилися в складних життєвих ситуаціях, здійснення допомоги жертвам насильства у сім’ї, проходження колекційної програми.
Залучення практичних працівників до проведення занять суттєво підвищує ефективність освітнього процесу, адже здобувачі мають змогу отримати відповіді від кваліфікованих фахівців і використовувати їхній досвід у майбутній роботі.