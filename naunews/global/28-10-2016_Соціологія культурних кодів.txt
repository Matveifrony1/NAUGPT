Заголовок: Соціологія культурних кодів
Дата: 28/10/2016
URL: https://nau.edu.ua/ua/news/2016/10/sotsiologiya-kulturnih-kodiv.html
==================================================

25 жовтня 2015 року кафедра соціології та політології Навчально-наукового гуманітарного інституту організувала міжвузівський круглий стіл «Соціологія культурних кодів: проблеми та перспективи». Співорганізаторами наукового заходу були Інститут міжнародних відносин Київського національного університету імені Тараса Шевченка, факультет соціології Київського національного університету імені Тараса Шевченка, Державний університет телекомунікацій.
Доповідачами та модераторами дискусії виступили: доктор соціологічних наук, професор, завідувач кафедри соціології та політології ННГМІ НАУ О. Хомерікі (Тема доповіді: «Культурні коди в системі вищої освіти»); аспірантка факультету соціології Київського національного університету імені Тараса Шевченка А. Тащенко  («Культурні коди як засіб соціальної ідентифікації повсякденних практик»); доктор соціологічних наук, професор Інституту міжнародних відносин Київського національного університету імені Тараса Шевченка Ю. Романенко («Культурні коди як предмет соціо-системологічних досліджень»).
У дискусії взяли участь викладачі кафедри соціології та запрошені доктори наук, зокрема доктор соціологічних наук, професор кафедри галузевої соціології факультету соціології Київського національного університету імені Тараса Шевченка Ю. Яковенко; доктор філософських наук, професор, зав. кафедри національної безпеки Національної Академії Служби безпеки України В. Остроухов; доктор соціологічних наук, професор кафедри галузевої соціології факультету соціології Київського національного університету імені Тараса Шевченка М. Туленков; доктор соціологічних наук, професор Класичного приватного університету м. Запоріжжя Я. Зоська.