Заголовок: Наукова комунікація – шлях до інновацій та співпраці
Дата: 26/05/2017
URL: https://nau.edu.ua/ua/news/2017/5/naukova-komunikatsiya-–-shlyah-do-innovatsiy-ta-spivpratsi.html
==================================================

У квітні-травні 2017 року викладачі кафедри історії та документознавства
Навчально-наукового гуманітарного інституту стали активними
співорганізаторами та учасниками низки міжнародних науково-практичних
конференцій.
Завідувач кафедри історії та документознавства Ірина Тюрменко як член
Організаційного комітету та модератор секції «Роль архівних установ,
музеїв та виставок у збереженні та популяризації історико-культурної
спадщини» взяла участь у роботі конференції «Південь України:
етноісторичний, мовний, культурний та релігійний виміри». Вона
проходила на базі кафедри українознавства, історико-правових та
мовних дисциплін Одеського національного морського університету
28-29 квітня 2017 р. На засіданні круглого столу відбувся обмін думками
українських, румунських та молдавських науковців з питань природи і
сутності процесу декомунізації, важливості повернення до національних
символів і традицій та розслідування злочинів тоталітарних режимів.
18-20 травня 2017 р. завідувач кафедри історії та документознавства
І. Тюрменко, доценти кафедри Л. Божук та В. Юрченко вже котрий рік
поспіль долучились до роботи 6-ї Міжнародної наукової конференції
«Інформація, комунікація, суспільство-2017», яка проходила у місті
Славсько Львівської області на базі кафедри соціальних комунікацій
та інформаційної діяльності Національного університету «Львівська
політехніка». В рамках конференції працювало вісім секцій. Викладачі
кафедри, зокрема, взяли участь у роботі секцій «Соціальні комунікації»,
«Бібліотечна, архівна та музейна діяльність в умовах розвитку
інформаційного суспільств» і «Документознавство та інформаційна
діяльність у сучасних наукових дослідженнях». Учасники конференці
ї поділилися результатами своїх наукових досліджень, навчально
-методичними розробками та взяли участь у жвавій дискусії, присвяченій
актуальним проблемам у галузі соціальних комунікацій, інформаційно
ї діяльності, консолідації інформації, документознавства, електронного
урядування, прикладної лінгвістики.