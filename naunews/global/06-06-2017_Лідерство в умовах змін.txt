Заголовок: Лідерство в умовах змін
Дата: 06/06/2017
URL: https://nau.edu.ua/ua/news/2017/6/liderstvo-v-umovah-zmin.html
==================================================

«Будуємо майбутнє НАУ, в якому успішний кожен!» - під таким гаслом у НАУ пройшли заняття Літньої школи для студентів НАУ «Лідерство в умовах змін».  Два дні поспіль студенти Національного авіаційного університету мали змогу взяти участь у інтерактивних заняттях у рамках школи, в яких викладання навчального матеріалу поєднується із груповими тренінгами, дискусіями мозковими штурмами, діловими іграми.
Учасники Літньої школи отримали можливість визначити свої сильні та слабкі риси, оцінити можливості власного лідерського потенціалу та засвоїти техніки його розвитку, отримати навички формування команди тощо.
Загалом на першій сесії «Школи лідерства», яка відбулася 1-2 червня, були розглянуті 4 блоки питань: «Позиціонування лідерських якостей», «Ефективна комунікація лідера», «Подолання спротиву змінам та попередження конфліктів у групі», «Самоменеджмент лідера, регуляція власного емоційного стану».  Кожен учасник отримав сертифікат.
Центр організаційного розвитку та лідерства НАУ започатковує серію соціально-психологічних, економічних семінарів-тренінгів на тему лідерства і ефективного управління в умовах змін. Тож слідкуйте за подальшими оголошеннями. Участь у роботі Літньої школи є безкоштовною.