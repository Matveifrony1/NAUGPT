Заголовок: ВИСТАВКИ-КОНКУРСИ «АСОЦІАТИВНА КОМПОЗИЦІЯ» ТА «АРХІТЕКТУРА СВІТУ»
Дата: 25/04/2017
URL: https://nau.edu.ua/ua/news/2017/4/vistavki-konkursi-asocziativna-kompozicziya-ta-arhitektura-svitu.html
==================================================

24 квітня 2017р. в 9 корпусі Національного авіаційного університету відбулися 2 виставки-конкурси «Асоціативна композиція» та фотовиставка «Архітектура світу».
На першій виставці-конкурсі «Асоціативна композиція» були представлені глибинно-просторові асоціативні композиції за мотивами стилів готика, бароко, модерн, конструктивізм, а також тематичні композиції створені студентами  101 та 201 груп під керівництвом старшого викладача кафедри дизайну інтер’єру ННІАП О.І.Сідорової.    Роботи, представлені на виставці, є результатом творчих вправ, розроблених О.І.  Сідоровою для стимуляції творчих процесів та розвитку об’ємно-просторового та асоціативного мислення майбутніх дизайнерів.
Відвідувачі виставки-конкурсу відзначили яскраві оригінальні проектні рішення, надзвичайну фантазію та високу професійну майстерність студентів.
На другій виставці-конкурсі були представлені фотографії на тему «Архітектура світу» - роботи студентів гр.101, 102, 103 (організатор фотовиставки В. В. Грабовчак).
Лауреатами виставки-конкурсу « Асоціативна композиція» виявились студентки гр.101: Аліна Дубиняк, Марія-Юлія Сідорова, Ганна Пишна, Христина Шепелюк.
Вітаємо переможців!