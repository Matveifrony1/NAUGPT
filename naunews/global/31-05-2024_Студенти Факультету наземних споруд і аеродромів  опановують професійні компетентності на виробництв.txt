Заголовок: Студенти Факультету наземних споруд і аеродромів  опановують професійні компетентності на виробництві
Дата: 31/05/2024
URL: https://nau.edu.ua/ua/news/2024/5/studenti-fakultetu-nazemnih-sporud-i-aerodromiv-opanovuyut-profesiyni-kompetentnosti-na-virobnitstvi.html
==================================================

28 травня 2024 року
студенти та викладачі кафедри комп’ютерних технологій будівництва та реконструкції аеропортів Факультету наземних споруд і аеродромів
відвідали виробничі корпуси та тренінг-центр ТОВ
«Ruukki Україна»
— провідного постачальника сучасних огороджувальних конструкцій на основі сталі.
Під час заходу
студенти мали нагоду ознайомитися з інноваційними та екологічними розробками компанії
у сфері покрівельних технологій. Покрівельні системи Ruukki забезпечують захист від сонячної радіації та корозії. Компанія постійно вдосконалює свою продукцію, пропонуючи споживачам передові технологічні рішення.
Надзвичайно цікавою була
екскурсія робочими цехами,
оснащеними автоматизованими європейськими технологічними лініями для виготовлення металочерепиці, фальцевої та модульної покрівлі Ruukki. Головний механік
Валерій Ходос детально та професійно розповів присутнім про
особливості виробничого процесу та монтажу елементів покрівлі Ruukki.
Під час навчального тренінгу, проведеного менеджером з розвитку продуктів
Василем Яременком
, студенти не лише дізналися про історію компанії, але й
отримали важливі для майбутньої професії теоретичні знання
щодо технічних характеристик, довговічності та надійності покрівельних матеріалів. Захоплення викликав практичний кейс від директора виробництва Володимира Петровича Книша із визначення товщин цинкового та полімерного покриття.
Навіть повітряна тривога не завадила цікавій екскурсії, адже відвідувачі провели цей час у технічно оснащеному та комфортному укритті, спорудженому за сучасними вимогами безпеки.
Кафедра комп’ютерних технологій будівництва та реконструкції аеропортів ФНСА вдячна керівництву та співробітникам ТОВ «Ruukki Україна» за надану
можливість ознайомитися
з передовими технологіями виробництва та продукцією компанії, а також за корисні інформаційні матеріали та лабораторні зразки.