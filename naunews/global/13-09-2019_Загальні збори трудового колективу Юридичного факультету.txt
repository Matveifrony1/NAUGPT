Заголовок: Загальні збори трудового колективу Юридичного факультету
Дата: 13/09/2019
URL: https://nau.edu.ua/ua/news/2019/9/zagalni-zbori-trudovogo-kolektivu-yuridichnogo-fakultetu.html
==================================================

Відбулися загальні збори трудового колективу Юридичного факультету. Декан Ірина Сопілко виступила зі звітом за 2018-2019 навчальний рік. Вона зазначила, що за звітний період зросла кількість наукових публікацій науково-педагогічних працівників і студентів. Завдяки розвитку міжнародного співробітництва факультету підписано договори про співпрацю з 12 країнами, зокрема, з США, Китаєм, Швецією, Словенією, Грузією, Туреччиною та ін. Десять науково-педагогічних працівників факультету стажувалися за кордоном. Декан факультету відзначила успіхи студентів у науковій роботі, які отримали іменні стипендії та призові місця.
Участь в загальних зборах взяла начальник відділу моніторингу якості вищої освіти НАУ Оксана Білоус, яка звернула увагу співробітників факультету на акредитацію освітніх програм через НАЗЯВО згідно нових вимог. Розглядалося питання налагодження співпраці зі стейкхолдерами як необхідної умови забезпечення якості освітнього процесу.
На зборах обговорено перспективи наукової та освітньої співпраці на 2019-2020 навчальний рік, участь студентів у спільних самітах та конференціях, можливості активної співпраці у сфері студентського самоврядування, здобуття додаткової спеціальності тощо.