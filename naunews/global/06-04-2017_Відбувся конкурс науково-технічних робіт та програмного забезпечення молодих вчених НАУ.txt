Заголовок: Відбувся конкурс науково-технічних робіт та програмного забезпечення молодих вчених НАУ
Дата: 06/04/2017
URL: https://nau.edu.ua/ua/news/2017/4/vidbuvsya-konkur-naukovo-tehnichnih-robit-ta-programnogo-zabezpechennya-molodih-vchenih-nau.html
==================================================

6 квітня у НАУ ХАБІ пройшов конкурс науково-технічних робіт та програмного забезпечення молодих вчених НАУ. Журі конкурсу дуже складно було зробити остаточний вибір, адже усі проекти - надзвичайно цікаві. Члени журі мали виставити бали одразу по кількох критеріях:  актуальність, інноваційність, практичне значення, реалізація, презентація розробки.
По сукупності балів перше місце у конкурсі зайняв Олександр Човгун з проектом антени для БПЛ. Окремим «бонусом» його виступу став зроблений власноруч ноутбук, який коштує майже в чотори рази дешевше, аніж аналогічні за технічними характеристиками моделі.
Друге місце розділили  між собою Даніїл Крант, автор годинника-дісплею, та Назарій Овчарчин, розробник корисного додатку на смартфон. На годиннику «Назви час» не лише висвітлюється  час, написаний словами, а й є можливість фіксувати, наприклад, сповіщення з соцмереж, що передаються з телефона. Годинник Даніїла Кранта за технічними показниками вигідно відрізняється від аналогів китайського виробництва. А додаток до смартфона Назарія Овчарчина допомагає стабілізувати написи на екрані, якщо пристрій рухається та вібрує. Це стане в нагоді, наприклад, у машині, літаку, а ще допоможе читати тексти людям із хворобою Паркінсона.
Третє місце поділили між собою Ксенія Танцюра, розробниця ультразвукового локатора, що допоможе фіксувати та оминати перешкоди, наприклад, безпілотникам, та Павло Чмих, програміст, що розробив захищений месенджер для обміну повідомленнями.
Вітаючи переможців, ми розуміємо, що насправді ними стали усі учасники конкурсу. Так, дуже цікавими були програмне забезпечення, що дозволяє передавати зображення у зашифрованому вигляді, способ передачі інформації за допомогою інфрачервоних променів, створення своєрідного «гібриду» електродвигуна та електрогенератора, програми, що  прокладає треки з GPS, фіксуючи одразу кілька параметрів – маршрут, зупинки , швидкість. Окремо зацікавив додатог  до смартфона «Глобарі», що допоможе в офлайн-режимі знайти цікаву екскурсію, прокласти індивідуальний маршрут, вибрати памятки культури та навіть місця, де можна поїсти.