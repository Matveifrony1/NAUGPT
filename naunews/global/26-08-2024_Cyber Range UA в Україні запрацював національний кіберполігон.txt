Заголовок: Cyber Range UA: в Україні запрацював національний кіберполігон
Дата: 26/08/2024
URL: https://nau.edu.ua/ua/news/2024/8/cyber-range-ua-v-ukraini-zapratsyuvav-natsionalniy-kiberpoligon.html
==================================================

Відтепер українські кіберспеціалісти з усіх державних установ, підприємств критичної інфраструктури, приватного сектору та академічної спільноти зможуть проходити тренування та покращувати свої навички активної протидії кіберзагрозам на
кіберполігоні Cyber Range UA
. Його мета – якісна підготовканового покоління українських кіберспеціалістів, які захищатимуть цифрові кордони країни.
Cyber Range UA
створений за ініціативи Національного координаційного центру кібербезпеки (НКЦК) при РНБО України, є спільним проєктом НКЦК РНБО України, Національного авіаційного університету, українського постачальника програм з кібернавчання Cyber Unit Technologies, реалізованим за підтримки CRDF Global в Україні та Державного департаменту США. До формування архітектури та концепції роботи полігону були долучені представники НКЦК, СБУ, Нацбанку, ЗСУ, Укренерго, а також фахівці компанії IBM, яка має великий досвід побудови кіберполігонів для державних та приватних замовників по всьому світу.
Cyber Range UA – це віртуальне середовище для емуляції інфраструктур та кібератак, доступне для всіх кіберспеціалістів країни. Одночасно на кіберполігоні можуть тренуватися кілька десятків спеціалістів із захисту інформації. Поділені на різні команди, вони вчитимуться реагувати на інциденти в умовах, максимально наближених до реальних. Наразікіберполігон має 15 сценаріїв і їх кількість буде постійно збільшуватися. Кожен сценарій – віртуальна симуляція реальних кібератак, з якими Україна стикнулася впродовж останніх років. Зокрема, кіберполігон симулює складні АРТ-атаки російських хакерських груп, які щоденно атакують Україну.
«
Кіберполігон був створений за ініціативою НКЦК як важливий компонент виконання Стратегії кібербезпеки України. Для НКЦК, як національного координатора, пріоритетом є посилення спроможностей національної системи кібербезпеки та забезпечення ефективної взаємодії між різними секторами та суб'єктами. Саме тому Cyber Range UA функціонуватиме як відкрита платформа, і ми запрошуємо представників академічної спільноти, приватного сектору та державних органів долучатися до створення якісних і доступних навчальних програм у сфері кібербезпеки. Це надасть можливість майбутнім кіберфахівцям удосконалювати свої навички, сприяючи появі в Україні нових інноваційних продуктів та проєктів у цій сфері»
, – сказав заступник Секретаря Ради національної безпеки і оборони України Сергій Демедюк.
В першу чергу на Cyber Range UA будуть проходити тренування представники державних установ, підприємств критичної інфраструктури та студенти Національного Авіаційного Університету, проте Cyber Range UA буде доступний і для приватних компаній та інших навчальних закладів. Такий підхід дозволить забезпечити обмін досвідом та взаємодію між різними секторами та суб’єктами забезпечення кібербезпеки для вдосконалення національної системи кібербезпеки.
Першими з освітньої спільноти проходитимуть тренування на новому кіберполігоні студенти спеціальності «Кібербезпека та захист інформації» Національного Авіаційного Університету.
«НАУ як провідний defence tech університет країни, має готувати не тільки інженерів, які створюють та програмують БпЛА, але і потужних І
Т-фахівців. Це колосальна перевага для наших студентів – навчатися на ультрареалістичних сценаріях на рівні з провідними українськими фахівцями з кібербезпеки, та на практиці бачити специфіку активної протидії кіберзагрозам у різних секторах. Завдяки Cyber Range UA НАУ стане центром, що об’єднає фахівців з кібербезпеки усіх рівнів та місцем, де готують кращих кіберспеціалістів»,
- в.о. ректора НАУ Ксенія Семенова.
На відміну від існуючих кіберполігонів, які обмежені в навчальних програмах і курсах та, здебільшого, орієнтовані на підготовку фахівців виключно для конкретних державних органів чи приватних компаній, Cyber Range UA створювався як відкрита платформа, до якої можуть доєднатися як нові учасники навчань, так і зовнішні тренери й розробники сценаріїв. Такий підхід дозволить на комерційній основі надавати послуги приватним компаніям, водночас забезпечити безплатне навчання для фахівців державного сектору та студентів. Це сприятиме постійному оновленню та розвитку кіберполігону та створить усім кіберспеціалістам країни рівні можливості навчання та підвищення кваліфікації.
«
Відкриття кіберполігону - наш наймасштабніший спільний проєкт з НКЦК РНБО. Ми довго готувалися, і сьогодні з гордістю можемо урочисто його відкрити. Віримо, що цей проєкт стане новим трендом, сприятиме навчанню та посиленню оборонної здатності не лише державних службовців, а й студентів вищих оборонних навчальних закладів. Це важливий крок, і ми вдячні НКЦК РНБО за можливість реалізувати настільки масштабний і значущий проєкт, а також Національному авіаційному університету за наданий простір для розміщення кіберполігону.
Цей проєкт є результатом нашої тривалої підготовки, адже ми прагнули створити дійсно якісний продукт. Окрема подяка нашим партнерам з Cyber Unit, які продемонстрували приклад ефективного державно-приватного партнерства, що стрімко розвинулося за останні два роки. Державні установи, приватний сектор і провідні вищі навчальні заклади об’єднали свої зусилля для розробки цього інноваційного інструменту. Далі буде, адже попереду ще багато роботи
», - Михайло Верич, регіональний директор CRDF Global
Cyber Range UA – унікальне віртуальне середовище в тому числі і тому, що розробники полігону і розробники сценаріїв – українські компанії, що спеціалізуються на активній протидії кіберзагрозам.
«
Тут використовуються сценарії, які ми бачимо з реальних атак російських хакерів
. Постійні тренування на таких сценаріях дозволять нам відбивати більше реальних атак у майбутньому. Ми також запрошуємо до співпраці розробників додаткових нових сценаріїв та тренерів, які мають бажання відпрацьовувати симуляції атак на полігоні Cyber Range UA
», - Єгор Аушев, CEO Cyber Unit Technologies, к.ф-м.н., доцент кафедри кібербезпеки НАУ.
Кіберполігон було протестовано під час Incident Response Days 3.0 22-23.08.2024.