Заголовок: Навчання фахівців аеродромних служб
Дата: 28/04/2016
URL: https://nau.edu.ua/ua/news/2016/4/navchannya-faxivcziv-aerodromnix-sluzhb.html
==================================================

22 квітня завершилося навчання на двотижневих курсах підвищення кваліфікації «Аеродромне забезпечення польотів» для фахівців аеродромних служб аеропортів, які були організовані Навчально-науковим інститутом післядипломного навчання. Слухачі курсів – представники Національного бюро з розслідування авіаційних подій та інцидентів з цивільними повітряними суднами; Аеропорту «Ужгород»; Міжнародного аеропорту «Одеса»; Аеродрому «Бородянка»; Міжнародного аеропорту «Львів» ім. Данила Галицького»; Аеродрому «Київ-Південний»; Міністерства оборони України; Аеропорту «Житомир»; Кременчуцького льотного коледжу; Міжнародного аеропорту «Київ» (Жуляни); Комунального підприємства «Херсонські авіалінії», а також фахівці з-за кордону: Грузії (Агентство цивільної авіації та Об’єднання аеропортів Грузії); Киргизстану (Агентство цивільної авіації) та Казахстану (Казаеронавігація).
Крім проходження навчальної програми курсів, слухачі ознайомились з університетом, побували в музеї та ангарі НАУ, ознайомилися з експозицією Державного музею авіації. Виїзне заняття було проведено в аеропорту «Бориспіль».
Під час отримання свідоцтв про підвищення кваліфікації слухачі подякували за високий рівень організації курсів.