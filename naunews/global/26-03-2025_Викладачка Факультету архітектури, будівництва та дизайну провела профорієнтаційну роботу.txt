Заголовок: Викладачка Факультету архітектури, будівництва та дизайну провела профорієнтаційну роботу
Дата: 26/03/2025
URL: https://nau.edu.ua/ua/news/2025/3/vikladachka-fakultetu-arhitekturi-budivnitstva-ta-dizaynu-provela-proforientatsiynu-robotu.html
==================================================

25 березня 2025 року
доцентка кафедри комп’ютерних технологій будівництва ФАБД
Валентина Грабовчак
провела профорієнтаційну зустріч для учнів старших класів Гореницького ліцею Бучанського району.
Метою заходу було
ознайомлення майбутніх абітурієнтів з освітніми можливостями Факультету архітектури, будівництва та дизайну.
Під час презентації
Валентина Грабовчак детально представила спеціальності факультету:
022 «Дизайн», 191 «Архітектура та містобудування», 192 «Будівництво та цивільна інженерія», 193 «Геодезія та землеустрій» та 186 «Видавництво та поліграфія».
Особлива увага була приділена
різноманітним освітнім програмам факультету, перспективам працевлаштування випускників, значенню творчого підходу та інновацій у професійній діяльності, а також практичній складовій навчання, включаючи роботу в спеціалізованих майстернях та участь у реальних проєктах.
Презентація супроводжувалася демонстрацією інформаційних матеріалів та творчих робіт студентів.
Доцентка також розповіла про міжнародну діяльність факультету,
участь у грантових проєктах та співпрацю з вітчизняними й закордонними університетами.
Школярі активно долучилися до дискусії, отримали вичерпні відповіді на свої запитання щодо особливостей навчання на факультеті, майбутніх кар'єрних можливостей та корисні поради щодо підготовки до вступу.
Такі профорієнтаційні заходи відіграють
важливу роль у підвищенні обізнаності учнів
про спектр освітніх можливостей та допомагають їм зробити усвідомлений вибір майбутньої професії відповідно до власних здібностей та інтересів.