Заголовок: Студенти НАУ продовжують стажування у Європейській організації публічного права
Дата: 15/08/2022
URL: https://nau.edu.ua/ua/news/2022/8/studenti-nau-prodovzhuyut-stazhuvannya-u-evropeyskiy-organizatsii-publichnogo-prava.html
==================================================

Здобувачі вищої освіти Факультету міжнародних відносин (ФМВ) Національного авіаційного університету Дар’я Зотенко, Наталія Калашнікова, Діана Старова та Юлія Фанта продовжують стажування у Європейській організації публічного права (EPLO), яке проходить завдяки підписаній раніше Угоді про співробітництво між НАУ та EPLO (Афіни, Греція).
У рамках програми стажування студенти опанували курс шостої міграційної літньої школи (Migration Summer School) на базі Європейської школи права та управління (ELGS).
Під час лекційних та практичних занять учасники програми отримали базові знання від провідних професорів та викладачів школи. Вони мали змогу поспілкуватися з ключовими вченими та експертами у галузі міжнародної міграції Теодоросом Фускасом, Мауріціо Амброзіні, Дімітріосом Георгіадісом, Анастасією Халкіа.
Також, слухачі відвідали Відкритий пункт тимчасового перебування біженців та Відкритий волонтерський заклад для допомоги людям, які потребують тимчасового притулку (місто Афіни).
По завершенню літньої школи студенти отримали сертифікати учасників.