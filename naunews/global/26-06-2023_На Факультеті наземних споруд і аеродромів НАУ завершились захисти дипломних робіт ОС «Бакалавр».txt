Заголовок: На Факультеті наземних споруд і аеродромів НАУ завершились захисти дипломних робіт ОС «Бакалавр»
Дата: 26/06/2023
URL: https://nau.edu.ua/ua/news/2023/6/na-fakulteti-nazemnih-sporud-i-aerodromiv-nau-zavershilis-zahisti-diplomnih-robit-os-bakalavr.html
==================================================

З 19 по 23 червня на Факультеті наземних споруд і аеродромів НАУ пройшли захисти дипломних робіт бакалаврів спеціальностей 191 «Архітектура та містобудування», 192 «Будівництво та цивільна інженерія», 193 «Геодезія та землеустрій» та 022 «Дизайн».
Студенти освітньої програми «Землеустрій та кадастр» спеціальності 193 «Геодезія та землеустрій» цього року висвітлювали питання використання рекреаційних і санаторно-курортних земель для післявоєнної реабілітації військових, використання альтернативних видів електроенергії, проблеми будівництва шкіл у післявоєнний період на землях територіальних громад, проблеми щодо відновлення якості земель після антропогенної катастрофи на Каховській ГЕС та низку питань екологобезпечного землекористування та використання земель авіаційного транспорту.
Результати роботи Державної екзаменаційної комісії спеціальності 192 «Будівництво та цивільна інженерія», ОПП «Промислове і цивільне будівництво» та ОПП «Автомобільні дороги і аеродроми» показали, що професорсько-викладацький склад кафедр готує висококваліфікованих спеціалістів, які володіють глибокими теоретичними знаннями і практичними навичками у сфері проєктування, будівництва будівель різного призначення із використанням сучасних ВІМ технологій та експлуатації автомобільних доріг та аеродромів.
Студенти ОПП «Промислове і цивільне будівництво», які навчались на англомовному проєкті, захищали дипломні роботи англійською мовою.
Студенти спеціальності 022 «Дизайн» продемонстрували свій набутий професіоналізм упродовж чотирьох років навчання та представили на високому науково-практичному рівні дипломні роботи.
Теми дипломних робіт студентів спеціальності 191 «Архітектура та містобудування» є надзвичайно актуальними і представлені на професійному рівні у галузі архітектури та містобудування.
Студенти всіх спеціальностей показали високий рівень написання і захисту кваліфікаційних робіт, ґрунтовно відповідали на запитання екзаменаторів. Позитивно вразили цікаві презентації бакалаврів і сучасний підхід до вирішення наявних проблем.
Вітаємо випускників з захистом! Бажаємо професійного зростання!