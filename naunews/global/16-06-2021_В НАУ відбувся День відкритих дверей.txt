Заголовок: В НАУ відбувся День відкритих дверей
Дата: 16/06/2021
URL: https://nau.edu.ua/ua/news/2021/6/v-nau-vidbuvsya-den-vidkritih-dverey.html
==================================================

11 червня для майбутніх абітурієнтів в онлайн-форматі відбувся День відкритих дверей в Національному авіаційному університеті.
Відповідальний секретар Приймальної комісії Зозуля С.В. розповів про особливості навчання та умови прийому в 2021 році для здобуття вищої освіти.
У заході взяли активну участь декани та провідні викладачі всіх факультетів Університету. Викладацький колектив поділився досвідом і знаннями, презентував діяльність факультетів університету, розповів про переваги навчання в НАУ, про досягнення та дозвілля студентів – одного з найпрестижніших вищих навчальних закладів в Україні.
У заході також взяли участь партнери з питань профорієнтації: Литвин В.В., начальник відділу розвитку персоналу управління кадрового забезпечення та розвитку персоналу ГУ ДПС у Київській області та Лемешко С.С., начальник відділу розвитку персоналу управління кадрового забезпечення та розвитку персоналу Центрального міжрегіонального управління ДПС по роботі з великими платниками податків.
Петровська Т.В., директор Центру допрофесійної підготовки та обдарованої учнівської молоді ІРО НАУ запросила учасників заходу на профорієнтаційні заходи, що допоможуть майбутнім абітурієнтам усвідомлено визначитися з вибором вишу.
На Дні відкритих дверей були присутні учні навчально-виховних комплексів, гімназій, ліцеїв та шкіл з різних областей України, Авіакосмічного ліцею.
Крім того захід відвідали студенти Київського фахового коледжу комп’ютерних технологій та економіки НАУ, Коледжу інформаційних технологій та землевпорядкування НАУ, Васильківського фахового коледжу НАУ, Криворізького коледжу НАУ, Слов’янського коледжу НАУ, Фахового коледжу інженерії та управління НАУ та інші.
У НАУ чекають на вас, наші майбутні студенти!