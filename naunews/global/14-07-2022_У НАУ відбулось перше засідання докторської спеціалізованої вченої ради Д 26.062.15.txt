Заголовок: У НАУ відбулось перше засідання докторської спеціалізованої вченої ради Д 26.062.15
Дата: 14/07/2022
URL: https://nau.edu.ua/ua/news/2022/7/u-nau-vidbulos-pershe-zasidannya-doktorskoi-spetsializovanoi-vchenoi-radi-d-2606215.html
==================================================

У Національному авіаційному університеті було проведено установче засідання докторської спеціалізованої вченої ради, утвореної наказом Міністерства освіти і науки України №530 від 06 червня 2022 року.
Докторська рада Д 26.062.15 має право присуджувати наукові ступені кандидата та доктора наук зі спеціальності 13.00.04 «Теорія і методика професійної освіти».
До складу ради входять:
Голова спеціалізованої вченої ради – завідувач кафедри педагогіки та психології професійної освіти Факультету лінгвістики та соціальних комунікацій (ФЛСК) Національного авіаційного університету, доктор педагогічних наук, професор Ельвіра Лузік.
Заступник голови – проректор з міжнародного співробітництва Національного авіаційного університету, доктор педагогічних наук, професор Ірина Зарубінська.
Вчений секретар – декан ФЛСК НАУ, кандидат педагогічних наук, доцент Наталія Ладогубець.
Члени ради:
завідувач відділу, Інститут педагогіки НАПН України, доктор педагогічних наук, професор Наталія Арістова;
завідувач кафедри, Національна академія Служби безпеки України, доктор педагогічних наук, професор Георгій Артюшин;
професор кафедри педагогіки та психології професійної освіти ФЛСК, доктор педагогічних наук, професор Лілія Барановська;
професор кафедри, Національний педагогічний університет імені М. П. Драгоманова, доктор педагогічних наук, професор Валентина Бобрицька;
завідувач кафедри соціальних технологій ФЛСК, доктор педагогічних наук, професор Олена Котикова;
професор кафедри іноземних мов та перекладу, доктор педагогічних наук, доцент Наталія Мельник;
завідувач кафедри авіаційної англійської мови факультету аеронавігації, електроніки та телекомунікацій, доктор педагогічних наук, професор Наталія Пазюра;
заступник начальника управління - начальник науково-дослідного відділу, Національний університет оборони України імені Івана Черняховського, доктор педагогічних наук, доцент Віталій Рахманов;
професор кафедри педагогіки та психології професійної освіти ФЛСК, доктор педагогічних наук, професор Валентина Семиченко.
Наталія Ладогубець оголосила присутніх на засіданні та ознайомила їх із Наказом МОН України щодо утворення ради.
Під час засідання обговорили особливості функціонування докторської ради згідно з сучасними нормативними документами та окреслили плани роботи ради на найближчий час з урахуванням воєнного стану.