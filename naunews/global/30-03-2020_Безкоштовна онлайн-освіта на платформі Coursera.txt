Заголовок: Безкоштовна онлайн-освіта на платформі Coursera
Дата: 30/03/2020
URL: https://nau.edu.ua/ua/news/2020/berezen/bezkoshtovna-onlayn-osvita-na-platformi-coursera.html
==================================================

Національний авіаційний університет зареєстровано на платформі онлайн-освіти Coursera. Викладачі, студенти та співробітники університету отримали безкоштовний доступ до понад 3800 курсів та 400 спеціалізацій від найкращих партнерів Coursera.
Доступ до курсів освітньої платформи Coursera триватиме до 31 липня й поновлюватиметься щомісячно. НАУ може зарахувати 5000 користувачів (здобувачів, академічних та адміністративних працівників), які отримають можливість пройти не більше 5 курсів кожен. Наразі пропонуються курси в таких галузях: інженерія, гуманітарні науки, медицина, біологія, суспільні науки, математика, бізнес, інформатика та інші. Усі курси мають бути завершені до 30 вересня 2020 року.
Найголовнішою перевагою освітнього проекту Coursera є те, що, на відміну від інших онлайн проектів, пропонуються не окремі відео або лекції, а повні навчальні курси. У разі успішного складання підсумкових екзаменів користувач отримує сертифікат про проходження курсу.
Для реєстрації необхідно звернутися до своїх деканатів/директоратів, які централізовано надаватимуть інформацію Оксані Білоус, начальнику відділу моніторингу якості вищої освіти, що супроводжуватиме процес.
Покрокова інструкція за
посиланням
.