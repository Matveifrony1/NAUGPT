Заголовок: Юридичні обов’язки неповнолітніх
Дата: 28/11/2016
URL: https://nau.edu.ua/ua/news/2016/11/yuridichni-obov’yazki-nepovnolitnih.html
==================================================

25 листопада 2016 року у  ЗСШ № 159 Солом’янського району м. Києва доценти кафедри конституційного та адміністративного права Навчально-наукового Юридичного інституту Ірина Устинова та Ольга Гусар провели для старшокласників брейн-ринг на тему «Юридичні обов’язки неповнолітніх».
Школярам у доступній презентаційній формі були роз’яснені основні права та обов’язки неповнолітніх та проведене невеличке змагання в цікавій командній формі. За результатами брейн-рингу його переможці отримали грамоти від дирекції Навчально-наукового Юридичного інституту.
Наприкінці заходу представники Національного авіаційного університету відповіли на численні запитання старшокласників щодо умов навчання в НАУ та НН ЮІ.