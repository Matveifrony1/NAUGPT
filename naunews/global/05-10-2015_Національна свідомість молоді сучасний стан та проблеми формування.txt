Заголовок: Національна свідомість молоді: сучасний стан та проблеми формування
Дата: 05/10/2015
URL: https://nau.edu.ua/ua/news/2015/10/naczionalna-svidomist-molodi-suchasnij-stan-ta-problemi-formuvannya.html
==================================================

30 вересня 2015 року в Навчально-науковому Юридичному інституті відбувся методичний семінар для наставників та командирів академічних груп «Національна свідомість молоді: сучасний стан та проблеми формування».
Мета даного заходу - надання методичної допомоги наставникам груп у формуванні національної свідомості студентів.
У роботі семінару взяли участь: директор Інституту - Ірина Сопілко, начальник відділу гуманітарного розвитку та соціальних комунікацій НАУ - Олена Калініченко, відповідальна особа за роботу зі студентами - Ніна Троцюк, старший наставник НН ЮІ - Олена Макеєва, наставники  та командири груп.
Під час проведення заходу обговорювалися проблеми формування національної свідомості молоді в умовах сучасного державотворення, форми і напрями національно-патріотичного виховання студентів, роль культури у формуванні національної свідомості.
У ході підведення підсумків семінару були накреслені шляхи удосконалення виховної роботи зі студентами, спрямовані на посилення патріотичного виховання молоді – формування нового українця, що діє на основі національних та європейських цінностей.