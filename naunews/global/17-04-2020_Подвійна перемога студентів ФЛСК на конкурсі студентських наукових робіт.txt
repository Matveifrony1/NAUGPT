Заголовок: Подвійна перемога студентів ФЛСК на конкурсі студентських наукових робіт
Дата: 17/04/2020
URL: https://nau.edu.ua/ua/news/2020/kopiya-berezen/podviyna-peremoga-studentiv-flsk-na-konkursi-studentskih-naukovih-robit.html
==================================================

Студентів Факультету лінгвістики та соціальних комунікацій Микиту Бойченко та Вероніку Синчук нагороджено дипломами І та ІІІ ступенів Всеукраїнського конкурсу наукових студентських робіт у галузі «Педагогічна та вікова психологія».
Микита Бойченко представив на конкурс роботу «Копінг-стратегії ґеймерів дорослого віку», керівник дипломної роботи –доцент кафедри педагогіки та психології професійної освіти Олена Шевцова. Вероніка Синчук презентувала роботу «Я-концепція як чинник вибору студентами стилю поведінки в конфлікті». Керівник дипломної роботи – старший викладач кафедри педагогіки та психології професійної освіти Наталія Проскурка.
Підведення підсумків Всеукраїнського конкурсу студентських наукових робіт у 2019/2020 н.р. за результатами ІІ туру відбувалось в умовах карантину в режимі on-line на базі Державного закладу «Південноукраїнський національний педагогічний університет імені К. Д. Ушинського». На підставі рецензування та відкритого обговорення наукових робіт конкурсна комісія присудила нашим студентам призові місця.
Вітаємо та бажаємо подальших наукових досягнень!