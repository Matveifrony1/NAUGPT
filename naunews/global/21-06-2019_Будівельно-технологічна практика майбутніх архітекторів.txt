Заголовок: Будівельно-технологічна практика майбутніх архітекторів
Дата: 21/06/2019
URL: https://nau.edu.ua/ua/news/2019/6/budivelno-tehnologichna-praktika-maybutnih-arhitektoriv.html
==================================================

Cтуденти 3 курсу спеціальності 191 «Архітектура та містобудування» Факультету архітектури, будівництва та дизайну (ФАБД) проходили будівельно-технологічну практику під час ремонту в Навчально-спортивному оздоровчому центрі. Керівники практики – завідувачка кафедри містобудування ФАБД Галина Агєєва та доцент кафедри Марія Тимошенко.
У складі  бригади малярів  Виробничо-ремонтної служби (начальник Микола Михалко) студенти мали можливість ознайомитися з організацією та процесом малярних робіт на будівельних майданчиках, особливостями виконання оздоблювальних робіт, дотриманням технологічних вимог до обладнання, матеріалів, обробки вертикальних та горизонтальних поверхонь, техніки безпеки тощо.
За безпосередньої участі студентів були виконані підготовчі, штукатурні та малярні роботи на вхідній групі корпусу №18, вестибюлях, коридорах корпусів №17, 18, частки головного фасаду корпусу №17.
Будівельно-технологічна практика є обов’язковим компонентом освітньо-професійної програми підготовки майбутніх архітекторів для набуття професійних навичок та вмінь стосовно реалізації проектних рішень.