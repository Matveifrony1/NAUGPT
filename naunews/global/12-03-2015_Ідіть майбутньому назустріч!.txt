Заголовок: Ідіть майбутньому назустріч!
Дата: 12/03/2015
URL: https://nau.edu.ua/ua/news/2015/3/idit-majbutnomu-nazustrich.html
==================================================

6 березня 2015 року доктор педагогічних наук професор кафедри англійської філології і перекладу Гуманітарного інституту Олена Ковтун та магістр Валерія Шуманьова провели профорієнтаційний захід у київській спеціалізованій школі ІІ-ІІІ ступенів № 159 з поглибленим вивченням англійської мови.
У ході презентації Гуманітарного інституту, проведення якої організував директор школи Василь Кравченко, були висвітлені питання, пов’язані зі вступом та навчанням на спеціальності «Переклад». Зважаючи на те, що в школі поглиблено вивчають англійську мову, багато хто з майбутніх абітурієнтів вирішив неодмінно стати перекладачем.