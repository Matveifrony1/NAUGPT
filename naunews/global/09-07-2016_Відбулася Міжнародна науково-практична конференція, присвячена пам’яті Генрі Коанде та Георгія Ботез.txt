Заголовок: Відбулася Міжнародна науково-практична конференція, присвячена пам’яті Генрі Коанде та Георгія Ботезата
Дата: 09/07/2016
URL: https://nau.edu.ua/ua/news/2016/7/vidbulasya-mizhnarodna-naukovo-praktichna-konferentsiya-prisvyachena-pam’yati-genri-koande-ta-georgiya-botezata.html
==================================================

7 липня 2016 року на базі Навчально-наукового центру новітніх технологій та інституту ICAO Національного авіаційного університету, відбулася Міжнародна науково-практична конференція присвячена 130-ій річниці з дня народження відомих вчених: засновника першого в світі проекту літака на реактивній тязі Генрі Коанде та Георгія Ботезата – автора теорії гвинта і творця військових вертольотів.
З привітальним словом до членів конференції виступили: Тимчасово Повірений у справах Амбасади Румунії в Україні Ангел Георгія, Тимчасово Повірений у справах Амбасади Республіки Молдова в Україні Олег Хинку, Голова відділу з національностей Київської міської державної адміністрації Ольга Власенко.
З доповіддю на тему «Генрі (Анрі) Коандє – один з піонерів авіації світу, першовідкривач ефекту Коанди, творець першого у світі проекту літака на реактивній тязі «Coande -1910» виступив директор Навчально-наукового центру новітніх технологій, професор Василь Казак.
Зі змістовною доповіддю на тему «Георге Ботезат – один з засновників вертольотобудування у світі, автор теорії гвинта, математик» виступив Академік НАН України, професор Іван Варзар.
Міжнародна науково-практична конференція пройшла на високому рівні активності обговорення матеріалів доповідей та зацікавленості. Присутні висловили щиру вдячність професору В. Казаку та професору І. Варзар за змістовні та цікаві доповіді.