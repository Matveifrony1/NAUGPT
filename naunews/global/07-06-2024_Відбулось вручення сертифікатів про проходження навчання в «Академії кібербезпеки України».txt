Заголовок: Відбулось вручення сертифікатів про проходження навчання в «Академії кібербезпеки України»
Дата: 07/06/2024
URL: https://nau.edu.ua/ua/news/2024/6/vidbulos-vruchennya-sertifikativ-pro-prohodzhennya-navchannya-v-akademii-kiberbezpeki-ukraini.html
==================================================

6 червня
у залі Вченої ради НАУ відбулася урочиста подія —
вручення сертифікатів учасникам першої «Академії кібербезпеки України».
Цей проєкт, реалізований спільно з Національним університетом «Києво-Могилянська академія», словацькими партнерами EMA та компанією ESET за фінансової підтримки Програми сприяння громадській активності «Партнерство заради розвитку» Державного департаменту США..
Головна мета проєкту
— залучити молодь до практичних аспектів кібербезпеки. Учасники отримали унікальну можливість здобути актуальні знання та навички від провідних фахівців ESET. Програма складалася з двох компонентів: «Hard Skills» та «Soft Skills».
Під час занять з «Hard Skills»
студенти вивчали реальні кейси та опановували методи протидії кібератакам — нагальну потребу в умовах гібридної війни. А
«Soft Skills» допомагали розвинути
універсальні навички, необхідні для ефективної командної роботи, тайм-менеджменту та презентації результатів.
20 студентів
з Факультету комп’ютерних наук та технологій і Факультету аеронавігації, електроніки та телекомунікацій
успішно завершили навчання
і отримали бажані сертифікати.
Церемонію відвідали:
Ксенія Семенова,
в.о. ректора НАУ;
Сергій Гнатюк,
в.о. проректора з наукової роботи НАУ;
Ядвіга Гетун та Кері Петерсон,
представниці посольства США;
Вероніка Філіпек та Мар’ян Власаті
, представники агенції EMA;
Андрій Чуботару
, Директор із захисту кінцевих точок ESET;
Луціан Кософрет та Александру Реут
, ментори з компанії ESET;
Євгенія Кириленко,
менторка Soft Skills;
Тетяна Охріменко
, координаторка проєкту від НАУ;
Трохим Бабич,
координатор від НаУКМА.
Цей проєкт став
черговим кроком у зміцненні кібербезпеки України та підготовці нового покоління фахівців
, готових протистояти викликам цифрової доби. Адже саме молоді спеціалісти виступають гарантом технологічної незалежності та кібербезпеки нашої держави.