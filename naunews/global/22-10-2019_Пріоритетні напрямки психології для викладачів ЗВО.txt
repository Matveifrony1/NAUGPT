Заголовок: Пріоритетні напрямки психології для викладачів ЗВО
Дата: 22/10/2019
URL: https://nau.edu.ua/ua/news/2019/10/prioritetni-napryamki-psihologii-dlya-vikladachiv-zvo.html
==================================================

На кафедрі авіаційної психології Факультету лінгвістики та соціальних комунікацій відбулося урочисте вручення свідоцтв про успішне завершення курсу підвищення кваліфікації «Пріоритетні напрямки психології для викладачів ЗВО».
З 3 червня по 15 жовтня 2019 у рамках проекту «45 +» слухачі курсу пройшли комплексне навчання та отримали вичерпні знання з різних напрямків психології. По завершенню курсу вони успішно захистили дипломні випускові роботи, в яких були представлені актуальні теми, а також склали випускний іспит «на відмінно». У складі комісії: директор Інституту неперервної освіти Ірина Дейнега, завідувач кафедри авіаційної психології Любов Помиткіна та доцент кафедри авіаційної психології Оксана Лич.
Викладачі курсу та члени комісії урочисто привітали випускників проекту та побажали втілювати набуті знання з різних галузей психології та використовувати отримані навички у навчально-виховному процесі та практичній психологічній діяльності.