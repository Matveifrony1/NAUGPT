Заголовок: Круглий стіл ДК «Укроборонпром» у НАУ
Дата: 19/04/2017
URL: https://nau.edu.ua/ua/news/2017/4/krugliy-stil-dk-ukroboronprom-u-nau.html
==================================================

19 квітня у Національному авіаційному університеті  відбулося засідання круглого столу з представниками ДК «Укроборонпром».  Відкриваючи засідання, в.о.ректора Володимир Ісаєнко окреслив основні моменти стратегічного бачення інноваційного розвитку НАУ. «Університет є унікальним навчальним закладом в плані підготовки кадрів для авіатранспорту, - зазначив він. – Тут представлений увесь комплекс авіаційних спеціальностей, і деякі з них присутні лише  у НАУ».
Але окрім того, ВНЗ має дуже високий науковий потенціал. Єдиним слабким місцем є проміжний етап між розробками і виробництвом, тому співпраця  з  «Укроборонпромом" у галузі новітніх розробок є дуже важливою. Нині український бізнес надає перевагу закупівлі готових розробок, аніж вкладанню грошей у науковий пошук, і цей підхід треба міняти. Залучення студентів  до реальних процесів розробки та реалізації проектів дозволить їм набути унікального досвіду. А стратегічною перевагою такого підходу стане не лише укріплення оборонного потенціалу України, а й запобігання відтоку за кордон інтелектуального потенціалу країни.
Нагадаємо, що 19 квітня у НАУ також було підписано Меморандум про співпрацю між  університетом та "Лігою оборонних підприємств України". До складу "Ліги" входять вже 30 підприємств, що працюють на воєнну промисловість.