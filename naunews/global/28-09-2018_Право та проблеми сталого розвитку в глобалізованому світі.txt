Заголовок: Право та проблеми сталого розвитку в глобалізованому світі
Дата: 28/09/2018
URL: https://nau.edu.ua/ua/news/1/9/pravo-ta-problemi-stalogo-rozvitku-v-globalizovanomu-sviti.html
==================================================

25-26 вересня 2018 року директор Навчально-наукового юридичного інституту, д.ю.н., доцент, а
кадемік Академії наук вищої школи України
Ірина Сопілко та доцент кафедри теорії та історії держави і права Вікторія Череватюк взяли участь у  роботі ІІ Харківського  міжнародного юридичного  форуму «Право та проблеми сталого розвитку в глобалізованому світі», який  проходив
у Національному  юридичному  університеті імені Ярослава Мудрого.
Спеціальна тема цьогорічного Форуму – розвиток права в умовах цифрової економіки. На пленарному засіданнів  Палаці студентів Національного юридичного університету імені Ярослава Мудрого  з вітальним словом до присутніх звернулися:Василь Тацій--ректор Національного юридичного університету іменіЯрослава Мудрого,Лілія Гриневич-  Міністр освіти і науки України, Юлія Світлична-  Голова
Харківської обласної державної адміністрації
, Станіслав Шевчук- ГоловаКонституційного Суду України,Валентина Данішевська-  Голова Верховного Суду,Танел Керікмяе-Директор Талліннської школи права факультету бізнесу і управління, Талліннський Технологічний університет(Естонія), Олександр Водянников -   Координатора проектів ОБСЄ в Україні,Девід Вон-керівник Програми USAID «Нове правосуддя».
У роботі чотирьох панельних дискусій взяли  участь відомі дослідники та практики із США, Німеччини, Італії, Литви, Естонії, Польщі та інших держав, судді Конституційного Суду України та Верховного Суду, співробітники представництва ЄС, місій ОБСЄ та ОСЕР, інших організацій. Було проведено тренінги з актуальних питань корпоративного права та права інтелектуальної власності, серія майстер-класів з прав людини та ґендерної рівності, зустрічі з представниками Уряду та органів юстиції й прокуратури.
У рамках Форуму,  під час засідання робочої  групи Міністерства освіти і науки України за головування Міністра освіти і науки Лілії Гриневич, затвердили Концепцію розвитку юридичної освіти, яка покликана створити модель уніфікованого правника, що передбачає формування компетентностей, необхідних для професій судді, прокурора, адвоката, нотаріуса.
Крім того,  у ході роботи круглого столу‐дискусії  «Єдиний державний кваліфікаційний іспит, як передумова доступу до правничої професії: зарубіжний досвід та способи впровадження в Україні», модератором якого  виступив  заступник Міністра освіти і науки України Юрій Рашкевич,  були напрацьовані рекомендації стосовно ключових напрямів проекту Середньострокового плану пріоритетних дій Уряду до 2020 року по запровадженню єдиного державного кваліфікаційного іспиту як способу атестації осіб, які здобувають ступінь магістра права.