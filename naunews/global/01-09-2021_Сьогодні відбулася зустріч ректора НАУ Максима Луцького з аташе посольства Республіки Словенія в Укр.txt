Заголовок: Сьогодні відбулася зустріч ректора НАУ Максима Луцького з аташе посольства Республіки Словенія в Україні паном Денисом Цурановичем
Дата: 01/09/2021
URL: https://nau.edu.ua/ua/news/2021/9/sogodni-vidbulasya-zustrich-rektora-nau-maksima-lutskogo-z-atashe-posolstva-respubliki-sloveniya-v-ukraini-panom-denisom-czuranovichem.html
==================================================

Ректор Національного авіаційного університету Максим Луцький провів зустріч з аташе посольства Республіки Словенія в Україні паном Денисом Цурановичем та радником з економічних питань при Посольстві Республіки Словенія в Україні паном Тарасом Притулою.
Максим Луцький ознайомив гостей з науково-освітнім потенціалом університету та науковими інноваціями. Також, представники посольства відвідали Музей авіації, де ознайомилися з історією становлення й розвитку університету, та єдиним в Україні тренажером «АLX» у 9-му корпусі університету, який дозволяє моделювати практично всі класи та типи літаків і є симулятором польоту, на якому реалізуються умови будь-якого аеропорту світу.
У ході зустрічі обговорювалися питання розширення міжнародної діяльності університету. Зокрема, налагодження співпраці з Люблянським університетом та Агенцією цивільної авіації Словенії.