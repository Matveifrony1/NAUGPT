Заголовок: Науково-практичний семінар «Комп’ютерне топографічне та землевпорядне креслення»
Дата: 25/05/2015
URL: https://nau.edu.ua/ua/news/2015/5/naukovo-praktichnij-seminar-komp’yuterne-topografichne-ta-zemlevporyadne-kreslennya.html
==================================================

12 травня 2014 року на кафедрі землеустрою та кадастру Інституту екологічної безпеки пройшов студентський науково-практичний семінар «Комп’ютерне топографічне та землевпорядне креслення», який провели завідувач кафедри Мирон Ковальчук, старший викладач кафедри Олена Бойко та завідувач лабораторії Уляна Довгінка. В семінарі взяли участь студенти 2 курсу напряму підготовки «Геодезія, картографія та землеустрій».
Студенти виступили з доповідями, в яких розглянули нормативно-правову базу та технологію створення цифрових топографічних та кадастрових карт, умовні знаки та вимоги до відображення об’єктів топографічних карт і планів, вимоги до створення та кодування топографічної інформації, можливості сучасного програмного забезпечення, що використовують при створенні картографічних матеріалів (MapInfo, ArcGIS, AutoCAD) та інші.
Топографічні та кадастрові картографічні знімання та матеріали  є головною складовою містобудівного та земельного кадастрів, технічної документації на земельні ділянки, оскільки містять геопросторові дані об’єктів на поверхні землі та відомості про місце знаходження об’єктів нерухомості, інженерні комунікації, межі земельних ділянок, їх розміри, обмеження (обтяження) на їх використання.