Заголовок:День Конституції України

Дата: ----------
URL: https://lib.nau.edu.ua/item/?post_id=402
==================================================
День Конституції України
28 червня 1996 Верховна Рада України прийняла нову Конституцію України – першу Конституцію незалежної української держави.Депутати працювали над проєктом, залишаючись у сесійній залі всю ніч з 27 на 28 червня. Парламентарії врахували зауваження Президента України, а також підтримали всі спірні статті проєкту – про державні символи в України, про державну українську мову, про право приватної власності в Україні.Наша Конституція справді зорієнтована на людину, гуманістичні цінності та правові відносини між суспільством і державою. Такою вона є, зокрема, тому, що, попри досвід життя в тоталітарній системі та наявність колоніального минулого, українським землям був властивий пошук норм і засад, які б регулювали взаємодію між населенням і владою. Власне, це також робить нас частиною Європи.
Сьогодні, в умовах повномасштабного російського вторгнення і численних злочинів окупантів, усі ми по новому оцінюємо значення цінностей, закладених у Конституції України. Основний Закон є ядром консолідації Українського народу. Громадяни України, які сьогодні чинять спротив російському вторгненню, виконують конституційний обов’язок. Ми успішно протистоїмо агресору, що зневажає юридичні норми, міжнародне право. За підтримки закордонних партнерів наближаємо нашу Перемогу.
Співробітники Науково-технічної бібліотеки підготували тематичну віртуальну виставку зі списком літератури “Конституція України – паспорт держави”