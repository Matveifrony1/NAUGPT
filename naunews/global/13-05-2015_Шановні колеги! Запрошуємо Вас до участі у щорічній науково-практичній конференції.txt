Заголовок: Шановні колеги! Запрошуємо Вас до участі у щорічній науково-практичній конференції
Дата: 13/05/2015
URL: https://nau.edu.ua/ua/news/2015/5/shanovni-kolegi-zaproshuemo-vas-do-uchasti-u-shhorichnij-naukovo-praktichnij-konferenczii.html
==================================================

Запрошуємо Вас до участі у щорічній науково-практичній конференції «Інтелектуальна та емоційна складові навчання іноземних мов: новітні тенденції і виклики для вищої школи»
Конференція присвячується 10-річчю заснування Інституту міжнародних відносин Національного авіаційного університету.
Проблематика роботи конференції:
Особливості інтелектуального та емоційного компонентів процесу засвоєння іноземної мови студентами ВНЗ. Сучасні педагогічні технології. Інновації в освіті. Професійна успішність випускника вищого навчального закладу в суспільстві. Проблеми та перспективи формування сучасного освітнього середовища.
Оволодіння системою мови, що вивчається (фонетичний, лексичний, граматичний, прагматичний рівні), як необхідна передумова для забезпечення ефективного мовлення. Врахування фактору інтерференції рідної мови при навчанні іноземної. Використання даних порівняльно-типологічного аналізу рідної мови та мови, що вивчається, для забезпечення оптимального оволодіння іноземною мовою.
Сучасні тенденції та новітні технології іншомовної освіти в Україні. Формування, контроль та оцінювання іншомовної компетентності студентів. Іноземні мови у немовних ВНЗ: методичні ресурси навчання іноземних мов професійного спрямування; шляхи ефективного формування професійно орієнтованої комунікативної компетентності.
Конференція відбудеться 5 червня 2015 р. в 7-му корпусі Національного авіаційного університету (м. Київ пр. Відрадний 4, к. 7.307).
З усіх питань щодо конференції звертатися до Василишиної Наталі Максимівни.
Контактні телефони: + 38 044 406-78-15; +38068 593 0727
E-mail: filologyN@gmail.com