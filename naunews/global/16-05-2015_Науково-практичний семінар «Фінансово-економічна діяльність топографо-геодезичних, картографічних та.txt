Заголовок: Науково-практичний семінар «Фінансово-економічна діяльність топографо-геодезичних, картографічних та землевпорядних підприємств»
Дата: 16/05/2015
URL: https://nau.edu.ua/ua/news/2015/5/naukovo-praktichnij-seminar-finansovo-ekonomichna-diyalnist-top.html
==================================================

29 квітня на кафедрі землеустрою та кадастру Інституту екологічної безпеки пройшов науково-практичний семінар «Фінансово-економічна діяльність топографо-геодезичних, картографічних та землевпорядних підприємств».
Семінар провели зі студентами 4 курсу напряму підготовки «Геодезія, картографія та землеустрій» Олена Бойко, заступник директора Інституту аеропортів та  асистент кафедри Наталія Іщенко.
На семінарі були розглянуті питання фінансово-економічної діяльності топографо-геодезичних підприємств, їх основні та оборотні фонди, оплата праці в землевпорядкуванні, кредитування підприємств в Україні, формування фінансового плану та фінансової звітності підприємств, питання організації грошових розрахунків та аналіз фінансового стану підприємства та інші нагальні питання.