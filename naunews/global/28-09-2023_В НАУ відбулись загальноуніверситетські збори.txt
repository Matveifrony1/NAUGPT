Заголовок: В НАУ відбулись загальноуніверситетські збори
Дата: 28/09/2023
URL: https://nau.edu.ua/ua/news/2023/9/v-nau-vidbulis-zagalnouniversitetski-zbori.html
==================================================

28 вересня 2023 року в актовій залі першого корпусу Національного авіаційного університету відбулися загальноуніверситетські збори, де зібралися представники викладацької, наукової, адміністративної та студентської спільноти університету.
Під час зустрічі обговорювалося питання, щодо розміщеного в ЗМІ проєкту розпорядження Кабінету Міністрів України про реорганізацію Національного авіаційного університету.
В результаті прийнято рішення щодо підготовки звернення до Президента України, Голови Верховної Ради України, Прем’єр-міністра України, Міністра освіти і науки України щодо недопущення знищення шляхом реорганізації потужного авіаційного закладу освіти України, який постійно займає провідні позиції в українських та світових рейтингах ЗВО та позбавлення його статусу Національного та з наступними проханнями:
1. Зупинити розгляд Кабінетом Міністрів України проєкту розпорядження «Про реорганізацію Національного авіаційного університету».
2. Направити вказаний проєкт до трудових колективів Національного авіаційного університету та Льотної академії НАУ для демократичного розгляду та погодження.
3. З залученням відповідних фахівців здійснити комплексне вивчення можливих наслідків реорганізації та прийняття обґрунтованих висновків щодо доцільності реорганізації у запропонованому проєктом вигляді.
Звернення прийняте зборами працівників та студентів Національного авіаційного університету 28.09.2023 р. і затверджене рішенням Вченої ради університету.