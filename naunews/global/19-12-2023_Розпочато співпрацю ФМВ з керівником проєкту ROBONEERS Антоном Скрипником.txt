Заголовок: Розпочато співпрацю ФМВ з керівником проєкту ROBONEERS Антоном Скрипником
Дата: 19/12/2023
URL: https://nau.edu.ua/ua/news/2023/12/rozpochato-spivpratsyu-fmv-z-kerivnikom-proektu-roboneers-antonom-skripnikom.html
==================================================

Факультет міжнародних відносин відвідав засновник та CEO української ІТ-компанії «Kindgeek», керівник проєкту ROBONEERS
Антон Скрипник
.
Під час зустрічі з деканом ФМВ
Юрієм Волошиним
гість обговорив напрямки співпраці та можливості стажування для студентів ФМВ.
Антон Скрипник зустрівся зі студентами та викладачами факультету. Він розповів про
проєкт ROBONEERS
, що є відповіддю громадянського суспільства, науковців та фахівців.
ІТ-галузі, спрямований на застосування новітніх технологій у галузі безпеки та оборони.
Він зазначив, що головна мета діяльності ROBONEERS – розробка дистанційних систем та засобів протиповітряної оборони, дистанційного відстеження цілей та методики їх ураження, що допоможе нашим військовим успішно виконувати свої завдання.
Спікер розповів про нові розробки сучасної військової техніки, зокрема, про
дистанційно керований вогневий комплекс «Шабля»
, що використовується для знищення живої сили, бронетехніки та БПЛА.
Також він презентував наземні роботизовані комплекси, що було розроблені компанією. Один з них, наземна дистанційно керована платформа Camel може використовуватися як для підвозу матеріально-технічних засобів підрозділам тактичної ланки управління, так і для евакуації особового складу підрозділу тактичної ланки.