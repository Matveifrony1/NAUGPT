Заголовок: Засідання ректорату Національного авіаційного університету
Дата: 19/01/2018
URL: https://nau.edu.ua/ua/news/1/1/zasidannya-rektoratu-natsionalnogo-aviatsiynogo-universitetu.html
==================================================

15 січня 2018 року відбулося засідання ректорату Національного авіаційного університету. У своєму виступі в. о. ректора НАУ В. Ісаєнко висвітлив ряд питань, що стосувалися формування бюджету навчального закладу, планування роботи в підрозділах (тижневе, місячне, піврічне, річне), міжнародних зв’язків та англомовного проекту, наукової діяльності, а також підготовки навчального процесу і акредитації та ліцензування спеціальностей.
У обговоренні наведеної інформації виступили проректор з навчальної та виховної роботи Т. Іванова та директор НН АКІ С. Дмитрієв.
Були прийняті рішення про те, що директори інститутів протягом календарного року перевірятимуть наявність планів у підлеглих структурних підрозділах та контролюватимуть їх виконання. Проректор з міжнародного співробітництва В. Чепіженко має підготувати інформацію про діючі міжнародні проекти (співпраця з університетами, наукова діяльність, академічна мобільність).
Було також вирішено після проведення аналізу відповідними посадовими особами внести пропозиції щодо зміни системи заохочення викладачів-учасників англомовного проекту.
Проректор з наукової роботи В. Харченко має підготувати та надати інформацію про виконання наукових проектів у 2017 році кафедрами університету, про проекти, подані до МОНУ, та підготовку до міжнародних проектів.
Була заслухана інформація головного лікаря АМЦ В. Петліна про епідеміологічну ситуацію із захворювання на кір. І хоча випадків захворювання в НАУ не зафіксовано, зважаючи на неї, було вирішено доручити директорові студмістечка П. Станку узгодити із студентською радою Студмістечка питання регулювання візитів гостей до гуртожитків.
Окрім того, було обговорене питання про можливість запровадження дистанційного навчання. Така можливість не була підтримана учасниками наради, оскільки навчання на технічних спеціальностях вимагає проведення лабораторних робіт у спеціальних лабораторіях. До того ж, за графіком навчального процесу в університеті розпочинає роботу Державна атестація здобувачів вищої освіти у формі дипломних проектів (робіт) у засіданнях екзаменаційних комісій. А окрім того, НАУ має певні зобов’язання як перед зарубіжними партнерами, так і перед студентами-контрактниками.
На засіданні також ішла мова про хід ремонтних робіт у спорудах НАУ.
При заслуховуванні питання підготовки до сесії було вирішено, що відділ по боротьбі з корупцією проведе відповідну профілактичну роботу.
Пройшло обговорення плану закупівель на 2018 рік.
Було ухвалене рішення про надання звіту про закупівлі, виконані у 2017 році.
Змістовною була інформація про роботу служби безпеки та пожежної безпеки університету.
Було прийняте рішення про створення організаційного комітету для відзначення 85-річчя від дня заснування Національного авіаційного університету. Для цього директорів інститутів зобов’язали подати кандидатури з числа керівників авіаційної галузі та випускників НАУ до оргкомітету з відзначення історичної дати.