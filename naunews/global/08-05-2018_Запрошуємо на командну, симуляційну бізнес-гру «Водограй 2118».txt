Заголовок: Запрошуємо на командну, симуляційну бізнес-гру «Водограй: 2118»
Дата: 08/05/2018
URL: https://nau.edu.ua/ua/news/1/5/vodogray-2118-–-komandna-simulyatsiyna-biznes-gra.html
==================================================

24 травня з 10 до 19 год. у приміщенні КМЦ (НаУКМА): м. Київ, вул. Іллінська, 9 відбудеться командна, симуляційна бізнес-гра «Водограй: 2118».
На гру запрошуються студенти, стартапи (ті, що формуються, та існуючі), працівники великих бізнесів, які прагнуть краще розумітися на бізнес-процесах і розвивати навики підприємця.
Що ж це за гра? Її основне завдання продемонструвати учасникам ключові функції бізнесової компанії, їх взаємозв’язки та взаємозалежності, а також показати на практиці дію клієнтоорієнтовного підходу.
Ментори гри – досвідчені галузеві експерти з провідних міжнародних і українських компаній.
Кожного учасника очікують вісім годин практичного занурення в бізнес-симуляцію! Прокачай свої лідерські та комунікаційні навики та зрозумій бізнес ізсередини!
Гра проводиться за підтримки НАУКМА та Центру розвитку підприємництва при КМА (середовище для розвитку підприємницького мислення серед молоді).
Реєстрація здійснюється за посиланням...
Бажаємо творчого натхнення й досягнення плідних результатів під час бізнес-гри «Водограй: 2118».
Отож, якщо ти – прогресивний, інноваційний, талановитий і хочеш впевнено себе почувати на ринку питної води, то приєднайся до команди в пошуку інноваційних рішень.
Адже вчені попереджають: запаси питної води на Землі можуть вичерпатися за якихось 25 років через зростання населення планети (наразі землян– 7,6 мільярда, а їх щорічний приріст становить близько 83 мільйонів осіб). А вже за 10 років значний дефіцит прісної води відчує більш як половина країн планети. А потреба людей щодня випивати 2 літри чистої питної води залишається незмінною за будь-яких обставин.
Виходить, що вихід із цієї ситуації треба шукати вже сьогодні.