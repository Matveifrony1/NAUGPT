Заголовок: Відбулась зустріч керівництва Асоціації «Аеропорти України» цивільної авіації з представниками НАУ
Дата: 11/08/2023
URL: https://nau.edu.ua/ua/news/2023/8/vidbulas-zustrich-kerivnitstva-asotsiatsii-aeroporti-ukraini-tsivilnoi-aviatsii-z-predstavnikami-nau.html
==================================================

10 серпня керівництво Асоціації «Аеропорти України» цивільної авіації (ААУЦА) у співпраці з керівництвом кафедри аеропортів Аерокосмічного факультету Національного авіаційного університету (НАУ) обговорили питання, спрямовані на підвищення якості підготовки фахівців з напрямку авіаційної наземної техніки (АНТ), згідно з сучасними вимогами освітніх програм.
Під час зустрічі були вирішені актуальні питання, пов’язані з підготовкою студентів та викладачів, організацією практик та стажування у іноземних партнерів ААУЦА. Однією з ключових тем стала спільна ініціатива щодо створення нових підручників, які охоплювали б спецтехніку та обладнання, що використовується під час наземного обслуговування в аеропортах та авіапідприємствах. Ці підручники планується зробити на основі актуальних даних та найсучасніших зразків авіаційної наземної техніки (АНТ), які використовуються в аеропортах світу.
На засіданні було прийнято рішення про початок процесу пошуку та збору інформації від провідних світових компаній, які спеціалізуються на розробці та виробництві АНТ. Для реалізації цього завдання буде використано можливості та зв’язки ААУЦА.
Ця ініціатива спрямована на підвищення якості підготовки фахівців з авіаційної наземної техніки, забезпечуючи їх актуальними знаннями та практичним досвідом у сфері організації авіаційних перевезень. Під кінець зустрічі завідувач кафедри технології аеропортів, професор Олександр Тамаргазін подарував президенту ААУЦА Петру Липовенко, підготовлений науковцями кафедри та випущений у 2017 році, підручник «Технічна експлуатація авіаційної наземної техніки».
Така унікальна книга сьогодні потрібна не тільки студентам, а й спеціалістам аеропортів які експлуатують АНТ.