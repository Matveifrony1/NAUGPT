Заголовок:Багатоцільовий безпілотний комплекс М-6-3 «ЖАЙВІР»

Дата: ----------
URL: https://nau.edu.ua/ua/menu/science/naukova-robota/naukovi-rozrobki/bagatotsiloviy-bezpilotniy-kompleks-m-6-3-zhajvir.html
==================================================
Багатоцільовий безпілотний комплекс М-6-3 «ЖАЙВІР»
  

 

Призначення та сфера застосування

Безпілотний комплекс М-6-3 «Жайвір» призначений для застосування під час вирішення наступних задач: аерофотознімання, відеоспостереження в реальному часі з повітря, патрулювання лінійних та площинних об’єктів, термінове перевезення невеликих вантажів. Потенційними користувачами безпілотного комплексу є цивільні авіакомпанії, силові та спеціальні структури України. 

 

Основні технічні характеристики

Безпілотне повітряне судно М-6-3 «Жайвір» є аеродинамічно довершеним літаком нормальної схеми з крилом, у якому застосовано профілі з аеродинамічною якістю до 160 од. Застосування V-подібного хвостового оперення, виконання глибоких зализів між крилом та фюзеляжем та відповідне капотування виступаючих частин - все це дозволило отримати аеродинамічну якість на крейсерському режимі до 18-20 одиниць. Основні технічні характеристики БПС: стартова маса, кг - до 17; корисне навантаження, кг - до 4; максимальна швидкість, км/год. - 160; тривалість польоту, год. – до 5; радіус дії, км - до 80; максимальна висота польоту, м - до 3000; спосіб старту/посадки - колісний. Режими керування БПС – напівавтомат/автомат. Модифікації: М-6-3Т – транспортний, для перевезення невеликих вантажів; М-6-3К – катапультний, для безаеродромного базування.

 

Основні переваги

Довершена аеродинаміка, що приводить до значної економії палива, підвищений ресурс гвинто-моторної установки, відмінне утримання на лінії заданого шляху, підвищена вітростійкість, що розширює межі «всепогодності». Зразки БПС М-6-3 «Жайвір» були поставлені силовим структурам України в зону АТО в 2015 році. Світовими аналогами даного БПС є безпілотні літальні апарати Pointer (США), LUNA (Німеччина), Rafaei Sky Lite B (Ізраїль).    

 

Стан захисту інтелектуальної власності

Отримано 6 патентів України на корисні моделі.

 

Затребуваність на ринку

Ринок на БПС світовий: потреба на них формується країнами у зв’язку з поступовим переходом експлуатантів з пілотованих ПС на безпілотні. Український ринок має ємність для М-6-3 в межах 30-70 комплексів, частина яких може бути спожита цивільними авіакомпаніями, а частина спеціальними службами. Світовий ринок може мати ємність 500-700 комплексів у залежності від необхідних модифікацій БПС М-6-3.      

 

Стан готовності розробки

Виготовлені та успішно проходять випробування декілька дослідних зразків; відбуваються  відповідні процедури щодо сертифікації типу ПС в ДАС України.

 

 

 

 