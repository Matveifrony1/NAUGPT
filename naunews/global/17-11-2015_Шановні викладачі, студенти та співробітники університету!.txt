Заголовок: Шановні викладачі, студенти та співробітники університету!
Дата: 17/11/2015
URL: https://nau.edu.ua/ua/news/2015/11/shanovni-vikladachi-studenti-ta-spivrobitniki-universitetu.html
==================================================

Запрошуємо вас 17 листопада 2015 року на Благодійну студентську виставку-ярмарок виробів ручної роботи «УКРАЇНСЬКИЙ КОЛОРИТ», приурочену до Міжнародного дня студентів.
Захід проходитиме в холі 4 корпусу на 1 поверсі з 9.30 до 16.00.
Усі виручені кошти за продані експонати виставки будуть перераховані на потреби воїнів АТО через волонтерку Юлію Цибу, яка, до речі, є випускницею НАУ 2009 року. Всі вироби, які залишаться після проведення виставки, будуть передані дитячому будинку до Дня Святого Миколая.
Охочим долучитися до акції треба подати свої вироби в українському стилі до 16.11.2015 в ауд.3-515 організатору заходу, старшому викладачу кафедри комп’ютерних технологій дизайну і графіки Любаві Обуховській.
Крім того, у межах даного культурно-соціального проекту буде проведено низку майстер-класів, а саме:
10.00-13.00 – плетення з ниток;
10.00-13.00 – квілінг;
13.30-16.00 – фітодизайн;
13.30-16.00 – петриківський розпис;
Завітайте до нас і ви приємно проведете час!