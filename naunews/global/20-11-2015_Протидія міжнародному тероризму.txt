Заголовок: Протидія міжнародному тероризму
Дата: 20/11/2015
URL: https://nau.edu.ua/ua/news/2015/11/protidiya-mizhnarodnomu-terorizmu.html
==================================================

17 листопада 2015 року провідний науковий співробітник ІСТЕ Служби безпеки України, д.ю.н., старший науковий співробітник Борис Леонов провів для студентів академічних груп ПР-502М та ПР-401 відкриту лекцію на тему: «Протидія міжнародному тероризму».
Були розглянуті та обговорені актуальні проблеми боротьби із міжнародним тероризмом. Лектор зазначив, що на перший план висувається проблема запобігання можливості використання засобів масового ураження, а цілком новою проблемою є кібертероризм, який здатний завдати колосальної шкоди економіці та здоров'ю населення промислово розвинених країн.
Борис Леонов зазначив, що нині боротися з міжнародним тероризмом необхідно не аматорськими, а комплексними методами – на системному, міжнародному рівні. Настав час утворити певну структуру швидкого реагування, яка б налічувала кілька десятків тисяч підготовлених солдатів, була сучасно озброєна та працювала на випередження, не допускаючи будь-яких проявів тероризму. Структура покликана убезпечувати населення від терористичних акцій, які призводять до загибелі десятків тисяч людей.