Заголовок: Подолати війну у собі
Дата: 18/11/2015
URL: https://nau.edu.ua/ua/news/2015/11/podolati-vijnu-u-sobi.html
==================================================

15 листопада 2015 року старший викладач кафедри соціології та політології Навчально-наукового Гуманітарного інституту Неля Грищенко взяла участь у круглому столі «Подолати війну у собі», присвяченому допомозі при посттравматичному синдромі у військових.
Захід проходив за підтримки Броварської міської ради та громадського об’єднання «Духовність», що дозволило висвітлити питання як з державницьких позицій, так і окреслити питання військового капеланства.
На заході з доповідями виступили: Стів Купер – полковник, капелан Збройних сил (США) «Посттравматичний синдром у військових: шляхи подолання», Юрій Тандіт – радник голови СБУ «Роль церкви в формуванні цінностей військовослужбовця», Віталій Хромець – доктор філософії (НПУ ім. М. Драгоманова) «Душеопікунство військовослужбовців: державні навчальні програми».
Учасників круглого столу – вчителів, психологів, викладачів, волонтерів найбільше зацікавило подолання посттравматичного синдрому не тільки  у військовослужбовців, а й у членів їх сімей. Цікаву дискусію викликала тема підготовки спеціальних програм для вчителів, викладачів щодо психологічного консультування та капеланства.
Стів Купер закрив круглий стіл словами: «Ціна війни вимірюється грошима  – доларами, але справжня все-таки вимірюється людськими стражданнями», тому потрібно цінувати кожне життя, життя кожного військового має бути найбільшою цінністю для держави.