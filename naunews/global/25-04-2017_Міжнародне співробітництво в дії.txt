Заголовок: Міжнародне співробітництво в дії
Дата: 25/04/2017
URL: https://nau.edu.ua/ua/news/2017/4/mizhnarodne-spivrobitnitstvo-v-dii.html
==================================================

21 квітня 2017 року в Навчально-науковому гуманітарному інституті на базі кафедри соціальних технологій відбулася зустріч викладачів і студентів з віце-президентом Вищої лінгвістичної школи м. Ченстохова (Польща) Томашем Куком. На зустрічі були присутні директор НН ГМІ, доктор філологічних наук, професор А. Гудманян, заступник директора інституту, доктор філософських наук, доцент С. Ягодзінський, начальник відділу міжнародних зв’язків НАУ В. Тимохін, керівник сектору міжнародних угод та навчально-наукових програм НАУ Ю. Нікітченко.
Обговорювалося питання подальшого навчання студентів кафедри за програмою подвійного диплому та одержання дипломів освітнього рівня «Бакалавр» і «Магістр» європейського зразка.
Вища лінгвістична школа запровадила Європейський освітній проект «Сучасний викладач Європейського союзу» – оригінальні міжнародні курси підвищення кваліфікації для українських викладачів вищої школи. Укладено угоду про новий етап Українсько-Польського співробітництва. Тепер викладачі НН ГМІ будуть брати участь у
міжнародній сертифікованій програмі підвищення кваліфікації
для науково-педагогічних працівників.