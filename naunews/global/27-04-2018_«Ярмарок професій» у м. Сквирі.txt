Заголовок: «Ярмарок професій» у м. Сквирі
Дата: 27/04/2018
URL: https://nau.edu.ua/ua/news/1/4/yarmarok-profesiy-u-m-skviri.html
==================================================

26 квітня 2018 року, в рамках співпраці з Київським обласним центром зайнятості, Навчально-науковий інститут неперервної освіти розробив та забезпечив виконання профорієнтаційної програми на «ярмарку професій» для старшокласників у м. Сквирі. Захід, який відвідали близько 300 учнів 9–11 класів із 5-ти ЗНЗ, проводив Сквирський міськрайонний центр зайнятості. Разом з НН Інститутом неперервної освіти Національний авіаційний університет представляли: НН Юридичний інститут, НН Інститут аеронавігації, електроніки та телекомунікацій, НН Гуманітарний інститут, Факультет економіки та бізнес-адміністрування, НН Інститут інформаційно-діагностичних систем, Коледж інформаційних технологій та землевпорядкування НАУ, Коледж інженерії та управління НАУ.
Майбутні абітурієнти ознайомилися зі структурою університету, його історією та сьогоденням, організацією навчально-виховного процесу, формами навчання, спеціальностями та спеціалізаціями, Правилами прийому до НАУ–2018. Кожен учень, окрім наданої йому вичерпної інформації про університет та його структурні підрозділи, отримав рекламно-інформаційний буклет навчально-наукового підрозділу НАУ, обраного для отримання якісної вищої освіту та здійснення професійної кар’єри.
Будемо сподіватися, що профорієнтаційна робота дасть гарні результати, адже більшість із присутніх на профорієнтаційному заході абітурієнтів, висловлювали рішучість здобувати вищу освіту саме в Національному авіаційному університеті.