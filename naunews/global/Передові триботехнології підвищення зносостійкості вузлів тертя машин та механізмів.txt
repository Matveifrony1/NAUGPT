Заголовок:Передові триботехнології підвищення зносостійкості вузлів тертя машин та механізмів

Дата: ----------
URL: https://nau.edu.ua/ua/menu/science/naukova-robota/naukovi-rozrobki/peredovi-tribotehnologii-pidvishchennya-znosostiykosti-vuzliv-tertya-mashin-ta-mehanizmiv.html
==================================================
Передові триботехнології підвищення зносостійкості вузлів тертя машин та механізмів


 

Призначення та сфера застосування

На основі адгезійно-деформаційної моделі тертя, створеної в лабораторії нанотриботехнологій НАУ, розроблено ряд оригінальних конструкторських, механообробних, матеріалознавчих та реологічних передових технологій задля підвищення зносостійкості та ефективності вузлів тертя. Найбільша ефективність цих технологій досягається шляхом їх комплексного застосування. Використання даної розробки передбачається в конструкторських бюро з подальшим їх впровадженням у серійне виробництво авіакосмічної, автомобільної та інших галузей машинобудівного комплексу України.

 

Важливі показники, які характеризують рівень отриманого наукового результату

Найбільш важливими показниками даної розробки є підвищення зносостійкості та експлуатаційної якості, що визначають міжремонтний ресурс як окремих вузлів тертя, так і виробу в цілому. Лабораторно-стендові та експлуатаційні випробування довели можливість збільшити ресурс високонавантажених трибосистем авіаційних газотурбінних двигунів більше ніж у 7 разів завдяки використанню передових триботехнологій.

 

Стан захисту інтелектуальної власності

Отримано 11 патентів України на корисну модель та 4 на винаходи, 2 заявки за процедурою РСТ, 2 патенти Німеччини та 3патенти РФ.

 

Основні технічні характеристики

До основних технічних характеристик відноситься підвищення зносостійкості трибосистем у рази (вже досягнуто у 7 разів) шляхом запобігання створення умов для виникнення адгезійної взаємодії поверхонь тертя та сил їх молекулярної взаємодії. Завдяки цьому досягається суттєве збільшення міжремонтного ресурсу при зменшенні втрат енергії на подолання сил тертя, вібрацій, шуму та інших шкідливих факторів під час експлуатації.

 

Затребуваність на ринку

Надійність кожної трибосистеми визначає безпеку машин і механізмів на виробництві й на транспорті, їх економічність та довговічність, що потребують конструкторські бюро, серійне виробництво та експлуатуючі підприємства. Підвищення міжремонтного ресурсу сучасної техніки потребують практично усі підприємства машинобудівного комплексу України.

 

Стан розробки

Тривають лабораторно-стендові та експлуатаційні випробування ефективності різних технологічних прийомів як окремо, так і в комплексі конструкторсько-механообробних, матеріалознавчих та реологічних технологій з використанням розроблених колективом лабораторії сучасної випробувально-вимірювальної техніки.

 

 


