Заголовок: Тенденції розвитку науки приватного права в Україні: сучасний стан та перспективи
Дата: 07/12/2015
URL: https://nau.edu.ua/ua/news/2015/12/tendenczii-rozvitku-nauki-privatnogo-prava-v-ukraini-suchasnij-stan-ta-perspektivi.html
==================================================

3 грудня 2015 року кафедра цивільного права і процесу Навчально-наукового Юридичного інституту провела науково-практичний круглий стіл «Тенденції розвитку науки приватного права в Україні: сучасний стан та перспективи». Його актуальність зумовлена тим, що розвиток науки є визначальним чинником прогресу суспільства, підвищення добробуту людей, їхнього духовного та інтелектуального зростання.
У заході взяли участь представники ВНЗ м. Києва: д.ю.н., професор, професор кафедри цивільного права і процесу Київського університету права НАН України Р. Шишка; к.ю.н., професор, професор кафедри державного управління і права Київського національного університету культури і мистецтв П. Шумський; к.ю.н., доцент, доцент кафедри судочинства факультету державного управління і права КНУКіМ О. Дзюбенко; к.ю.н., доцент кафедри комерційного права Київського національного торговельно-економічного університету В. Андріїв; молодший науковий співробітник Науково-дослідного інституту інтелектуальної власності Національної академії правових наук України, адвокат, здобувач Науково-дослідного інституту приватного права і підприємництва імені академіка Ф.Г. Бурчака Національної академії правових наук України А. Шабалін; викладачі та студенти Навчально-наукового Юридичного інституту.
Піднімались питання наступності у розвитку наукових знань як однієї із загальних закономірностей розвитку науки приватного права, значення правотворчої та правозастосовної діяльності держави у регулюванні наукової сфери, визначення організаційно-правових форм розвитку науки приватного права та інші.