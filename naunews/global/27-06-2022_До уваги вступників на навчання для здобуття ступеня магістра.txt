Заголовок: До уваги вступників на навчання для здобуття ступеня магістра
Дата: 27/06/2022
URL: https://nau.edu.ua/ua/news/2022/6/do-uvagi-vstupnikiv-na-navchannya-dlya-zdobuttya-stupenya-magistra.html
==================================================

Відсьогодні розпочато реєстрацію вступників для складання магістерського тесту навчальної компетентності (МТНК) та магістерського комплексного тесту (МКТ), яка триватиме до 18:00 18 липня.
Для вступу до Національного авіаційного університету абітурієнт має надіслати на офіційну електронну адресу приймальної комісії НАУ скановані копії (фотокопії):
- заповненої заяви-анкети;
- документу, що посвідчує особу;
- облікову картку платника податків (крім осіб, які через свої релігійні переконання відмовляються отримувати реєстраційний номер облікової картки платника податків);
- довідки, виданої за місцем навчання, щодо планового завершення навчання та отримання диплома в рік вступу (у разі якщо дані особи ще не вносили до ЄДЕБО);
- документа про здобутий ступінь вищої освіти (освітньо-кваліфікаційний рівень) (для осіб, які завершили навчання в минулих роках);
- медичного висновку за формою первинної облікової документації 086-3/о (у разі потреби створення особливих (спеціальних) умов для проходження МКТ/МТНК).
У разі успішної реєстрації, на електронну адресу, зазначену в заяві-анкеті, буде надіслано скановану копію екзаменаційного листа та реєстраційної картки. Оригінал екзаменаційного листка зберігатиметься у приймальній комісії НАУ.
Детальну інформацію можна отримати за
посиланням
.
Електронна пошта НАУ:
pk@nau.edu.ua