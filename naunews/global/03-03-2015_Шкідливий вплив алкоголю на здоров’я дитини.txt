Заголовок: Шкідливий вплив алкоголю на здоров’я дитини
Дата: 03/03/2015
URL: https://nau.edu.ua/ua/news/2015/3/shkidlivij-vpliv-alkogolyu-na-zdorov’ya-ditini.html
==================================================

25 лютого 2015 року старший викладач кафедри цивільного права і процесу Юридичного інституту Юлія Белуга для учнів 10-11 класів загальноосвітньої середньої школи №189 м. Києва провела лекцію на тему «Шкідливий вплив алкоголю на здоров’я дитини».
Мета заходу - узагальнення та систематизація знань учнів про негативний вплив алкоголю на організм людини та психіку, формування негативного ставлення молоді до алкоголю.
Викладач наголосила, що зловживання алкоголем є однією з актуальних проблем нашої країни. Алкоголізм (алкогольна хвороба) - хронічне захворювання, що виникає при систематичному вживанні алкогольних напоїв та супроводжується психічною та фізичною залежністю від них.
Такі тематичні лекції зі старшокласниками є важливими та актуальними, оскільки за допомогою них відбувається виховання навичок і засад здорового способу життя, збереження та зміцнення фізичного та психічного здоров’я особистості.