Заголовок: Студенти та викладачі НАУ долучилися до платформи MRIYA
Дата: 12/08/2022
URL: https://nau.edu.ua/ua/news/2022/8/studenti-ta-vikladachi-nau-doluchilisya-do-platformi-mriya.html
==================================================

Продовжуючи багаторічну співпрацю Національного авіаційного університету та Департаменту Кіберполіції Національної Поліції України, студенти та викладачі Факультету кібербезпеки, комп’ютерної та програмної інженерії (ФККПІ) НАУ беруть активну участь у роботі платформи MRIYA.
Платформа
MRIYA є сукупністю проєктів Кіберполіції України та волонтерів, направлених на протидію російським окупантам у медіапросторі. Передусім, ця ідея з’явилась, щоб співпрацювати з підписниками, тоді розпочалась практика у блокуванні телеграм-каналів наркомагазинів через бот, що давало значний ефект. Але 24.02.2022 дав зрозуміти важливість інформаційної підтримки наших військових, а також протидії російським медіапропагандистам. Тому цей бот було переформатовано на опрацювання фейкових та проросійських ресурсів, котрі надалі мають блокуватися.
Наразі проєкт «МРІЯ» нараховує понад 215 тисяч осіб, завдяки яким, реалізується успішна протидія російській агресії в Інтернеті.
Протягом насичених останніх місяців стало зрозуміло, що людям потрібно відволікатися, як від завдань у кіберсвіті, так і від новин. Тому, була розроблена благодійна гра «Котяцький драйв», де котики-військові, бійці територіальної оборони та поліцейські, звільняються рідну землю від нападників.