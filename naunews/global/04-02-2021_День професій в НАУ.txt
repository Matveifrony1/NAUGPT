Заголовок: День професій в НАУ
Дата: 04/02/2021
URL: https://nau.edu.ua/ua/news/2021/2/den-profesiy-v-nau.html
==================================================

Національний авіаційний університет запрошує учнів 9-11 класів на «День професій в НАУ», що відбудеться 09 лютого 2021 року о 14:00 в онлайн форматі на платформі Zoom. Участь безкоштовна.
День професій допоможе молоді зорієнтуватися у світі професій, збагатити знання та зробити усвідомлений вибір щодо подальшого навчання у закладі вищої освіти.  На вас чекають актуальні та необхідні професії на ринку праці, які здобувають студенти на Факультеті кібербезпеки, комп’ютерної та програмної інженерії (ФККПІ) (
http://fccpi.nau.edu.ua/
).
Факультет співпрацює з міжнародними організаціями і  установами різних країн світу, серед яких Польща, Болгарія, Казахстан, Румунія, Китай. Серед основних стейкхолдерів факультету: EPAM Systems Ukraine, ІТЕРА Консалтинг ГРУП Україна,  ТОВ «Дельта Софт», ДП «Державний центр інформаційних ресурсів України», ТОВ «Головне підприємство обробки польотної інформації», ДП «Антонов», Служба безпеки України, Державна служба спеціального зв’язку та захисту інформації України.
Майбутні фахівці в галузі ІТ працюють у провідних компаніях України та світу, фінансових установах, охоронних структурах, товариствах з обмеженою відповідальністю та приватних підприємствах. Серед популярних посад: системний адміністратор, аналітик, розробник інформаційних систем, розробник програмного забезпечення, тестувальник програмного забезпечення, веб-розробник, системний програміст, фахівець з питань безпеки підприємств, установ та організацій, фахівець із організації інформаційної та кібербезпеки тощо.
Наші спікери:
Нестеренко Катерина Сергіївна, доктор технічних наук, професор, декан факультету ФККПІ;
Куклінський Максим Володимирович, кандидат технічних наук, заступник декана факультету ФККПІ;
Лосєв Микола Олександрович, асистент кафедри інженерії програмного забезпечення ФККПІ.
Зробіть правильний вибір! Настав час обирати майбутню професію!
Обов’язкова реєстрація за
посиланням
.
Підключитися
до конференції Zoom
Ідентифікатор конференції: 4449242396
Код доступу: 4tv1Bq
Довідки: Центр допрофесійної підготовки ІІОТ НАУ,
(044) 406-73-30, (044) 406-74-04;
e-mail:
center.dp@nau.edu.ua
iiot@npp.nau.edu.ua
https://www.facebook.com/center_dp/
Сайт:
http://iiot.nau.edu.ua/