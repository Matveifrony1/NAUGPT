Заголовок: НАУ – лідер вищої освіти України
Дата: 16/11/2018
URL: https://nau.edu.ua/ua/news/1/11/nau-–-lider-vishchoi-osviti-ukraini.html
==================================================

15 листопада у приміщенні Національного центру ділового та культурного співробітництва «Український дім» Києва розпочали роботу Міжнародна спеціалізована виставка «Освіта та кар’єра – День студента 2018» та «Освіта за кордоном».
У виставці беруть участь понад 100 навчальних закладів і організації з України, Іспанії, Італії, Кіпру, Литви, Норвегії, Польщі, Румунії, Словаччини, Туреччини, Чехії, США, Франції, Швейцарії тощо.
На урочистому відкритті виставки Національний авіаційний університет було відзначено та визнано лідером вищої освіти України, Гран-Прі у номінації «Інноваційний розвиток освіти та сучасні педагогічні технології» отримав проректор з навчальної роботи Артур Гудманян. Автор конкурсної роботи – директор ННІНО Наталія Муранова.
У виставковому павільйоні НАУ представляють працівники ННІ Неперервної освіти, Приймальної комісії, кафедри військової підготовки, редакційно-видавничого відділу, НН Юридичного інституту, НН Гуманітарного інституту, Науково-технічної бібліотеки, відділу по роботі зі студентами та Коледжу інформаційних технологій та землевпорядкування НАУ.
На виставкових стендах співробітники університету презентують відвідувачам освітні програми, проекти та можливості їх ефективної реалізації; багаторічний власний досвід навчальної та наукової діяльності в системі вищої освіти; надання якісних освітніх послуг; досвід міжнародної співпраці в реалізації спільних освітніх проектів; технології якісної підготовки до ЗНО; інновації з підвищення якості вищої освіти; перспективи навчання англійською мовою; навчання на кафедрі військової підготовки, видавничу діяльність та науково-методичний супровід навчального процесу.