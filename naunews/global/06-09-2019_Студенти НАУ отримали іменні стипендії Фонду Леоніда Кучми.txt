Заголовок: Студенти НАУ отримали іменні стипендії Фонду Леоніда Кучми
Дата: 06/09/2019
URL: https://nau.edu.ua/ua/news/2019/9/studenti-nau-otrimali-imenni-stipendii-fondu-leonida-kuchmi.html
==================================================

Кращі студенти Аерокосмічного факультету НАУ отримали стипендії від Президентського фонду Леоніда Кучми «Україна». Разом з другим Президентом України Леонідом Кучмою стипендіатів вітали ректор Володимир Ісаєнко та декан АКФ Сергій Дмитрієв.
За особливі успіхи у навчанні іменні стипендії отримали: студент другого курсу Олександр Жосан, студент четвертого курсу Іван Костецький, студент другого року навчання ОС «Магістр» Микола Мазур та студент першого року навчання ОС «Магістр» Владислав Осадчук.
Програма стипендіальної підтримки фонду "Україна" діє з 2004 року. Вже 15 років Фонд підтримує майбутніх інженерів та винахідників, аби вони й надалі могли розвивати науково-технічний потенціал України.