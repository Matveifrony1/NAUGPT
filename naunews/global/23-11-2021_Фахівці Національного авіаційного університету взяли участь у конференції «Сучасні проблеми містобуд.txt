Заголовок: Фахівці Національного авіаційного університету взяли участь у конференції «Сучасні проблеми містобудування. Перспективи та пріоритети розвитку»
Дата: 23/11/2021
URL: https://nau.edu.ua/ua/news/2021/11/fahivtsi-natsionalnogo-aviatsiynogo-universitetu-vzyali-uchast-u-konferentsii-suchasni-problemi-mistobuduvannya-perspektivi-ta-prioriteti-rozvitku.html
==================================================

19 листопада у Луцькому Національному технічному університеті відбулась Всеукраїнська науково-практична інтернет-конференція молодих учених та студентів «Сучасні проблеми містобудування. Перспективи та пріоритети розвитку».
Мета заходу - пошук вирішення проблем розвитку міст та регіонів, застосування сучасних технологій та методів розрахунків у будівництві.
У роботі конференції взяли участь представники:
- Волинської обласної державної адміністрації;
- Луцької міської ради;
- Волинського науково-дослідного експертно-криміналістичного центру МВС України;
- закладів вищої освіти України, Республіки Білорусь, Німеччини;
- науково-виробничих фірм.
Були обговорені питання теорії і практики містобудування; інноваційні складові розвитку міського будівництва, проектування і проведення реконструкції житла; містобудівні аспекти розвитку аеропортів; шляхи вдосконалення підготовки фахівців за спеціальністю 192 «Будівництво та цивільна інженерія» тощо.
Доцент кафедри комп’ютерних технологій будівництва та реконструкції аеропортів Факультету архітектури, будівництва та дизайну (ФАБД) Національного авіаційного університету, Дійсний член Академії будівництва України Галина Аґєєва виступила з доповіддю «При аеродромні території як складові туристичних дестинацій». Нею були висвітлені питання містобудівних аспектів розвитку аеропортів, зокрема, досвід залучення студентів НАУ до вивчення та трансферу світових містобудівних практик у брендинг при аеродромних територій.