Заголовок: Психологи рекомендують
Дата: 14/11/2014
URL: https://nau.edu.ua/ua/news/2014/11/psixologi-rekomenduyut.html
==================================================

12 листопада 2014 року психолог кафедри педагогіки та психології професійної освіти Гуманітарного інституту Вікторія Фурман провела зустріч зі студентами-практичними психологами 1 курсу. На ній обговорювались проблеми першокурсників у процесі навчання, зокрема як завчасно підготуватись досесії та здати її без «хвостів».
Студенти проаналізували та виокремили такі проблеми, що заважають навчатись та, зокрема, планомірно готуватись до сесії:
- неуміння планувати час;
- різні модальності сприйняття інформації;
- відсутність/неуміння знайти якісну літературу/інформацію;
- лінощі.
Вибірка пунктів, представлена студентами, була досить великою, тому ми вибрали ті, що найчастіше зустрічаються та притаманні кожному студенту. Після обговорення та дискусії, для того щоб впоратися зі стресами і втомою без шкоди для свого здоров'я, студентам рекомендується:
- грамотно розподілити сили, планувати час;
- уникати зубріння: механічно завчений текст має властивість безповоротно випаровуватися з пам’яті, а щоб цього не сталося, знання треба систематизувати;
- планувати відпочинок: сходити до театру, в кіно, посидіти в кафе з друзями або хоча б прогулятися на свіжому повітрі, після відпочинку працездатність збільшиться;
- харчування має бути повноцінним і збалансованим;
- здоровий сон.
- займатися спортом: робити вранці зарядку або ходити, наприклад, в басейн; з одного боку, це дозволить зняти напругу, а з іншого – рівень фізичної активності прямо впливає на душевний стан.
Не живіть самими іспитами-контрольними-заліками, живіть тим, що буде після – КАНІКУЛАМИ! Будуйте плани, призначайте зустрічі з друзями. А ще краще – думайте, якими прийдете на навчання після канікул - відпочилими, бадьорими, з новими враженнями і досвідом, сповнені наснаги і нових сил.