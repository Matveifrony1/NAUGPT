Заголовок: Володимир Шульга подякував міській владі Кривого Рогу за оперативно надану допомогу коледжу НАУ з ліквідації наслідків ракетної атаки
Дата: 10/01/2024
URL: https://nau.edu.ua/ua/news/2024/1/volodimir-shulga-podyakuvav-miskiy-vladi-krivogo-rogu-za-operativno-nadanu-dopomogu-koledzhu-nau-z-likvidatsii-naslidkiv-raketnoi-ataki.html
==================================================

8 січня російські агресори завдали ракетного удару по місту Кривий Ріг. Внаслідок атаки вибуховою хвилею було пошкоджено 12 об’єктів Криворізького фахового коледжу НАУ, зокрема багато елементів покрівлі та вікон.
Наразі колектив коледжу залучений до ліквідації наслідків ракетної атаки та усунення усіх пошкоджень. Велику допомогу надає міська влада, яка оперативно виділила необхідні будматеріали — плити ОСБ, плівку, шифер та пиломатеріали (дошки).
«Від імені НАУ хочу подякувати голові Ради оборони міста Олександру Вілкулу, в.о. міського голови Юрію Вілкулу, його заступнику Сергію Мілютіну та директору департаменту освіти і науки Тетяні Кріпак за надану допомогу та сприяння», – написав на своїй Фейсбук-сторінці в.о. ректора НАУ Володимир Шульга.