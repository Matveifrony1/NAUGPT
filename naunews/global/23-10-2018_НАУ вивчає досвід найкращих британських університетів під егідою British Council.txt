Заголовок: НАУ вивчає досвід найкращих британських університетів під егідою British Council
Дата: 23/10/2018
URL: https://nau.edu.ua/ua/news/1/10/komanda-nau-u-velikobritanii.html
==================================================

22 жовтня 2018 в рамках програми розвитку лідерського потенціалу університетів до Університету Аберіствіт (Великобританія) прибула команда Національного авіаційного Університету. Цю програму Британська Рада впроваджує у партнерстві з Інститутом вищої освіти Національної академії педагогічних наук України та Фундацією лідерства для вищої освіти (Великобританія), а також за підтримки Міністерства освіти і науки України. Всі витрати, пов’язані з візитом, відшкодовуються Британською радою.
У складі команди НАУ: проректор Оксана Вовк, директор інституту Катерина Бабікова, начальник відділу Оксана Білоус, професор Михайло Барановський, голова НТСАДМВ Ксенія Семенова, аспірант Ігор Кравчишин та студентка Анна Панасюк.
У перший день візиту відбулась зустріч представників НАУ з проректором з міжнародних зв'язків Тімом Вудсом та директоркою міжнародного офісу Рут Оуен Льюіс.
Тім Вудс окреслив основні напрямки спільної діяльності британського та українського університетів, серед яких: можливість наукового стажування й академічного обміну як здобувачів вищої освіти, так і науково-педагогічних працівників; можливість побудови ефективної співпраці зі стейкхолдерами, ґрунтуючись на досвіді університету Аберіствіт.
Рут Оуен Льюіс провела презентаційну лекцію щодо діяльності університету, представила роботу міжнародного офісу та обґрунтувала важливість взаємозв’язку з українськими університетами.
Разом з Рейчел Деві, начальником відділу співпраці з європейськими країнами, Кетрін Гріфітс, керівником напрямку співпраці із зовнішніми стейкхолдерами, Семом Віндовсом, керівником сектору співпраці з країнами європейського союзу, Памелою Хайт, керівником Erasmus+ делегація НАУ обговорила спільні проекти університетів.
Уже перший день став продуктивним, насиченим цікавими та корисними подіями, які сприятимуть подальшому розвитку Національного авіаційного університету.