Заголовок: Національний авіаційний університет презентував інноваційні розробки на виставці «Технології захисту/ПожТех»
Дата: 03/06/2024
URL: https://nau.edu.ua/ua/news/2024/6/natsionalniy-aviatsiyniy-universitet-prezentuvav-innovatsiyni-rozrobki-na-vistavtsi-tehnologii-zahistu/pozhteh.html
==================================================

З 28 по 30 травня
у Києві відбулася
XX Міжнародна спеціалізована виставка «Технології захисту/ПожТех»
, де Національний авіаційний університет продемонстрував широкий спектр своїх передових розробок та досліджень.
Свої інновації представили
фахівці з кафедри екології, кафедри цивільної та промислової безпеки імені Героя України Олександра Чуба та кафедри військової підготовки.
Виставку відвідали
в.о. проректора з наукової роботи
Сергій Гнатюк
та в.о. декана Факультету аеронавігації, електроніки і телекомунікацій, голова НТСАДМВ НАУ
Роман Одарченко.
Університетські
розробки презентували:
Батир Халмурадов
(к.т.н., проф.) та
Олег Третьяков
(д.т.н., проф.) з кафедри цивільної та промислової безпеки;
Тамара Дудар
(д.т.н., проф.) та
Лариса Черняк
(к.т.н., доц.) з кафедри екології;
Роман Газдюк
, м.н.с. відділу науково-методичного забезпечення діяльності НДЧ.
Курсанти кафедри військової підготовки активно взаємодіяли з відвідувачами
, надаючи вичерпну інформацію про пошуково-рятувальне обладнання, зокрема вогнегасники, кисневі балони, тепловізори та допоміжний інструментарій.
Серед представлених науковцями НАУ інновацій:
Композиційні матеріали для екранування електромагнітних полів
. Їхня унікальна перевага — можливість оптимізувати ступінь захисту від різнорідних джерел з різними амплітудно-частотними характеристиками. Це забезпечує одночасний захист людей, стабільну роботу електронного обладнання та надійне функціонування засобів бездротового зв’язку.
Костюм захисту від електромагнітного випромінювання.
Розробка гарантує безпеку користувача в умовах підвищеного електромагнітного фону.
Біоплато для очищення водойм від радіаційного забруднення.
Ця екологічна технологія використовує природні процеси, будучи простою та ефективною.
Методика дистанційного визначення потенційно небезпечних радонових зон.
На її основі створено класифікацію та виділено рівні радонової небезпеки для подальших досліджень і моніторингу.
Комплекс з 3D-макету об’єкта критичної інфраструктури та програмного забезпечення.
Він дозволяє оцінити рівень ризиків потенційних загроз і розробити заходи для підвищення безпеки та стійкості об’єктів критичної інфраструктури.
Участь НАУ у виставці «Технології захисту/ПожТех» підтверджує його статус провідного центру інновацій
, особливо у сферах безпеки та екології. Представлені розробки демонструють високий науково-технічний потенціал університету та його внесок у вирішення актуальних проблем сучасності.