Заголовок: Епідемія грипу у Києві пішла на спад – СЕС
Дата: 04/02/2016
URL: https://nau.edu.ua/ua/news/2016/2/epidemiya-gripu-u-kievi-pishla-na-spad-–-ses.html
==================================================

Т.в.о. ректора А.Майснер спільно зі студентами та органом студентського самоврядування НАУ 01.02.2016 ретельно проаналізували епідемічну ситуацію. Розроблено план заходів, які в тому числі передбачають можливе призупинення навчального процесу за наявності належних підстав. Йдеться про можливе оголошення карантину на підставі відповідної постанови Кабінету Міністрів України або запровадження інших обмежувальних заходів у випадку наявності належним чином оформленого оригіналу відповідного документу СЕС (врученого нарочно під підпис керівнику університету в установленому законодавством порядку). Крім того, результати щоденного моніторингу з боку СЕС і головного лікаря авіаційного медичного центру НАУ В.Петліна свідчили про напружену, але не критичну ситуацію.
В той же час, окремі звільнені з НАУ особи цілеспрямовано маніпулювали громадською думкою, підбурювали студентів, та намагались перешкоджати навчальному процесу.
Головний санітарний лікар міста Києва О.Рубан публічно заявив: «Ситуація покращилася. Захворювання іде на спад. Ситуація по дітях стабільна завдяки вжитим превентивним заходам. І ми також маємо стабілізацію ситуації по дорослих – захворюваність знизилась на 16%. Спалахів та епідемій уже не прогнозується».
Т.в.о. ректора А.Майснер доручив головному лікарю АМЦ НАУ В.Петліну і в подальшому, до кінця зимового періоду, здійснювати належний моніторинг епідемічної ситуації спільно з уповноваженими працівниками СЕС.
Публічна заява О.Рубана