Заголовок: Зустріч слухачів підготовчого відділення із науковцями НАУ
Дата: 19/02/2018
URL: https://nau.edu.ua/ua/news/1/2/zustrich-sluhachiv-pidgotovchogo-viddilennya-iz-naukovtsyami-nau.html
==================================================

17 лютого 2018 року, у рамках проведення в Національному авіаційному університеті Дня відкритих дверей, в Навчально-науковому інституті неперервної освіти успішно пройшла зустріч слухачів підготовчого відділення громадян України із науковцями університету.
Мета профорієнтаційного заходу – допомогти слухачам, вступникам–2018 здійснити правильний професійний вибір та обрати давно омріяну професію.
На запит присутніх, у заході взяли участь представники навчально-наукових інститутів: д. пед. н., професор С. М. Лобода, д. т. н., професор П. М. Павленко, к. т. н., доцент Р. С. Одарченко, к. т. н., доцент Є. І. Габрусенко, к. і. н., доцент Т. Є. Курченко, д. пед. н., професор Н. П. Муранова.
Науковці університету презентували освітні програми та навчальні плани; наукові розробки кафедр та кращі бакалаврські та магістерські роботи студентів; особливості навчання на спеціальностях та спеціалізаціях, підкресливши можливість гарантованого подальшого працевлаштування не тільки на теренах України, але й далеко за її межами. Цікавим акцентом для присутніх була інформація і про навчання англійською мовою, міжнародні програми та проекти для студентів; заочну форму навчання, паралельну та другу вищу освіту; навчання на кафедрі військової підготовки; та , зазвичай, відпочинок та дозвілля студентів.
Присутніх абітурієнтів запросили взяти участь у Всеукраїнських олімпіадах НАУ, за результатами яких можна отримати до 20 балів до вступу.