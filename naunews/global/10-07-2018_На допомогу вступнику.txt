Заголовок: На допомогу вступнику
Дата: 10/07/2018
URL: https://nau.edu.ua/ua/news/1/7/na-dopomogu-vstupniku.html
==================================================

Цьогорічна вступна кампанія має невелику, порівняно з минулим роком, кількість новацій. Але для розуміння дій вступника для правильної реєстрації електронного кабінету та формування та подачі електронної заяви необхідно розкрити декілька лайфхаків. Ми спробуємо описати покрокову інструкцію та надати посилання на інформаційні ресурси з роз’ясненнями та особливостями вступу.
Нагадаємо, що реєстрація електронних кабінетів триває з 02 липня по 25 липня. Вступники можуть подавати тільки електронні заяви, крім наступних категорій (для перелічених категорій здійснюється подача виключно паперових заяв). До категорій, які подають паперові заяви відносяться, особи, які мають право для реалізації права на вступ за співбесідою, вступними іспитами (http://nau.edu.ua/ПК/Спец_умови.pdf, УВАГА особи перелічені в пунктах 11,12,13 ПОДАЮТЬ ЕЛЕКТРОННУ ЗАЯВУ):
- за наявності розбіжностей у прізвищі, імені, по батькові, даті народження, статі або громадянстві вступника в його документах;
- у разі подання іноземного документа про освіту;
- у разі подання документа про повну загальну середню освіту, виданого до запровадження фотополімерних технологій їх виготовлення;
- у разі відсутності в Єдиній базі відомостей про документи про середню або вищу освіту, які є підставою для допуску до участі в конкурсі;
- у разі неможливості зареєструвати електронний кабінет або подати заяву в електронній формі з інших причин, підтвердженої довідкою приймальної комісії закладу вищої освіти.
Подача електронних заяв з 12 липня по 26 липня.
З чого почати?
Ми б радили почати з ознайомлення з інструкцією реєстрації електронного кабінету на сайті http://ez.osvitavsim.org.ua, в розділі «Інструкція» або відео інструкцію за посиланням https://www.facebook.com/UAMON/videos/2211679675525265/ та переглянути розділ «Питання відповіді головного меню», яким аспектам необхідно приділити особливу увагу:
Провести обрахунок середнього балу додатка до атестату: скласти доданок всіх оцінок, включно з ДПА та поділити на їх кількість або скористатись калькулятором середнього балу (файл знаходиться в Інструкції); ВАЖЛИВО!!! Ви зможете змінювати перерахований бал лише до подачі першої заяви, якщо приймальна комісія виявить розбіжності в середньому балі внесеним Вами та обрахованим в приймальній комісій Вам буде відмовлено в часті у конкурсі.
Зробити фото або скан-копію додатку до атестата (там де оцінки);
Фотографію 3*4.
Для вступників, які зареєстровані в сільській місцевості та закінчили сільську школу в рік вступу скан-копія Довідки про реєстрацію місця проживання особи (Додаток 13 до Правил реєстрації місця проживання та Порядку передачі органами реєстрації інформації до Єдиного державного демографічного реєстру, що затверджені постановою КМУ від 2 березня2016 р. № 207) видається селищною радою. Це дає Вам можливість додатково отримати коефіцієнт1,02 до конкурсного балу (Сільський коефіцієнт).
Також Вам знадобиться паспорт, та ідентифікаційний персональний номер.
При реєстрації електронного кабінету необхідно запам’ятати, на яку поштову скриньку Ви реєструєте кабінет та ПАРОЛЬ. Якщо Ви забули пароль скористайтесь нагадуванням паролю, оскільки при введенні неправильно паролю до входу в систему три години Ваш кабінет буде заблоковано. На електронну адресу на яку Ви реєстрували кабінет прийде посилання для активації електронного кабінету.
У разі відображення в електронному кабінеті тексту «Виникла помилка» необхідно зробити наступні дії:
Вийдіть із кабінету (тобто закрийте вкладку, де відображався електронний кабінет).
Почистіть кеш вашого браузера (В пошуковому рядку Google наберіть «як очистити кеш браузера» для отримання інструкції).
Відкрийте нову вкладку.
Введіть власноруч адресу електронного кабінету: https://cabinet.osvitavsim.org.ua (не переходьте за збереженою вкладкою на вашому комп’ютері!).
Після завантаження сторінки натисніть Ctrl+F5.
Коли сторінка оновиться, введіть логін та пароль і натисніть «Вхід». Все буде відображатися.
При подачі електронних заяв зверніть увагу на вибір регіону для вступу до київських ЗВО необхідно обирати регіон «КИЇВ», а не «Київська область/Київ».
Обрати навчальний заклад, ступінь «Бакалавр», спеціальність та освітню програму, пріоритет заяви (1 найвищий «хочу навчатись саме у цьому виші та саме на цій омріяній спеціальності», 7 найнижчий – «можливо але не дуже сюди і хотілося б») та сертифікати ЗНО з переліку. Нагадуємо що Ви можете використовувати сертифікати ЗНО 2016, 2017, 2018 років, лише сертифікат ЗНО з іноземної мови виключно 2018 року.
Також нагадаємо про перелік спеціальностей, які потребують підтримки держави http://nau.edu.ua/ua/menu/abіturієntu/pamyatka-vstupnuka-2018.html, це галузевий коефіцієнт, при подачі на спеціальності з цього переліку заяв з 1 та 2 пріоритетом Ви отримаєте додатково коефіцієнт 1,02, також зможете бути переведені на вакантні місця державного замовлення (якщо отриманий ними конкурсний бал менший від прохідного балу (мінімального балу, який дозволив отримати рекомендацію до зарахування на місця державного замовлення за цією конкурсною пропозицією за загальним конкурсом в порядку не більше ніж на 10 балів.
1. Претендую на участь у конкурсі на місце державного та регіонального замовлення і на участь у конкурсі на місце за кошти фізичних та/або юридичних осіб у разі неотримання рекомендації за цією конкурсною пропозицією за державним або регіональним замовленням. (Тобто Ви одночасно приймаєте участь у конкурсі на бюджет, якщо не пройшли то участь в конкурсі на навчання за контрактом, таких заяв може бути 7 на 4 спеціальності).
2. Претендую на участь у конкурсі виключно на місця за кошти фізичних та/або юридичних осіб. (виключно контракт, таких заяв необмежена кількість).
Після успішної реєстрації електронного кабінету та подачі електронних заяв перевіряємо статуси заяв та коментарі приймальних комісій, чекаємо 1 серпня в кабінеті буде відображено куди Вас рекомендовано та привозимо оригінали документів до того закладу вищої освіти куди отримали рекомендацію на державне замовлення (http://nau.edu.ua/ua/menu/abіturієntu/pamyatka-vstupnuka-2018.html ), якщо не пройшли два варіанти або на контракт на будь-яку спеціальність куди подавали заяви, або якщо подавали на спеціальності, які потребують підтримки держави дізнаєтесь на сайті ЗВО кількість вакантних місць, подаєте документи на контракт та чекаєте переведення/підтягування на вакантне місце державного замовлення.
Інформацію стосовно вступу, питання відповіді Ви можете отримати:
Консультаційний центр НАУ знаходиться в приміщенні Приймальної комісії (проспект Космонавта Комарова 1, корпус 8), працює з 8.00 до 17.00, з 12.00-13.00 перерва. Контаки - еmail: pk@nau.edu.ua, тел. (044) 497-41-05, (044) 406-70-38.
Офіційний сайт НАУ - http://nau.edu.ua
Сторінка у ФБ - https://www.facebook.com/nauentrant/
Підготовче відділення http://idp.nau.edu.ua/nabir-2017-2018.html