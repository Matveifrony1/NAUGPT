Заголовок: Шановні студенти, аспіранти, молоді вчені!
Дата: 24/02/2016
URL: https://nau.edu.ua/ua/news/2016/2/shanovni-studenti-aspiranti-molodi-vcheni.html
==================================================

Запрошуємо вас узяти участь у роботі Першої всеукраїнської міжвузівської науково-практичної конференції студентів та молодих вчених «Функціонування реклами і зв’язків із громадськістю у сучасній системі соціальних комунікацій: світовий досвід та реалії України». Вона відбудеться 22 квітня 2016 р. у навчально-науковому інституті Міжнародних відносин, 7-й корпус Національного авіаційного університету (м. Київ, проспект Відрадний 4, к. 7.216а).
Конференція присвячена проблемам  функціонування реклами та зв’язків із громадськістю в ЗМІ, а також аналізу культури мови і стилістичної вправності медійних текстів. До участі у роботі запрошуються студенти, аспіранти, молоді вчені. Участь у роботі конференції безкоштовна.
За підсумками роботи конференції передбачено формування електронного збірника матеріалів тез доповідей, який буде розіслано всім учасникам конференції у PDF-форматі та розміщено на офіційному сайті НН ІМВ НАУ.
Робочі мови конференції: українська, англійська, російська.
Початок роботи конференції о 10.00. Реєстрація: 9.00–10.00.
Конференція передбачає роботу у рамках таких секцій:
Сучасні параметри функціонування реклами в Україні у вимірах соціальної та приватної комунікації.
Мовно-стилістичні особливості рекламних текстів.
Соціальні комунікації: стан, проблеми, тенденції формування та розвитку.
Регламент виступів на конференції: доповідь (до 15 хвилин);    повідомлення (до 5 хвилин).
Вітаються презентації доповідей виступаючих.
Вимоги до публікації тез доповідей (зразок додається):
Текст тез доповіді повинен бути у текстовому редакторі WORD (формат А4, шрифт 14, Times New Roman, інтервал 1,0). Поля: верхнє – 20, нижнє – 20, ліве – 20, праве – 20. Сторінки не нумерувати. У правому верхньому кутку: прізвище та ініціали; група, курс, повна назва ВНЗ, місто.
Для аспірантів – рік навчання в аспірантурі, кафедра, повна назва ВНЗ, місто.
Для молодих вчених – науковий ступінь і вчене звання (за наявності), посада, місце роботи (або навчання), місто.
Назва тез доповіді (всі літери прописні, вирівнювання по центру).
Текст тез доповіді, абзац – 1,25. Перелік літератури надається наприкінці тексту у порядку цитування. Посилання наводяться у тексті у квадратних дужках відповідно до порядку цитування.
Обсяг матеріалу тез доповіді не повинен перевищувати трьох сторінок.
Організаційний комітет бере на себе зобов’язання щодо пересилання на електронну адресу усім учасникам конференції електронного збірника матеріалів тез доповідей конференції.
Оргкомітет не забезпечує проживання та харчування учасників конференції. Вартість проїзду та проживання оплачуються учасниками самостійно.
Заявка на участь у конференції та матеріали тез доповідей приймаються до 18 квітня 2016 року включно.
Адреса електронної пошти: reklama.i.pr.nau@ukr.net
Просимо учасників конференції подати наступні матеріали:
заявку на участь у конференції (зразок додається). Назва файлу: zayava_o.petrenko;
текст доповіді: назва файлу: tezy_o.petrenko.
ОРГКОМІТЕТ КОНФЕРЕНЦІЇ
викладачі кафедри реклами та зв’язків з громадськістю ННІМВ НАУ
Іващук Антоніна Анатоліївна, к. н. із соц. ком., доцент
Кравченко Володимир Іванович, доктор іст. н., проф.
Кулинич Олександра Іванівна, к. іст. н., доцент
Кевлюк Ірина Володимирівна, ст. викладач
Стельмашов Артем Кирилович, викладач
З організаційних питань роботи конференції звертатися до
ст. викладача Кевлюк Ірини Володимирівни:
e-mail:
iryna_kevlyuk@ukr.net
Контактні телефони: + 38 044 225-22-50; + 38 044 406-77-85;
+38 067 298-45-38
До участі у конференції запрошуємо майбутніх фахівців у сфері реклами та зв’язків з громадськістю, майбутніх журналістів та філологів.
Сподіваємось на Вашу активну участь у роботі
Першої всеукраїнської міжвузівської
науково-практичної конференції студентів та молодих вчених
«Функціонування реклами і зв’язків із громадськістю у сучасній системі соціальних комунікацій: світовий досвід та реалії України»
та на подальшу плідну співпрацю з ННІМВ НАУ
З ПОВАГОЮ, ОРГКОМІТЕТ