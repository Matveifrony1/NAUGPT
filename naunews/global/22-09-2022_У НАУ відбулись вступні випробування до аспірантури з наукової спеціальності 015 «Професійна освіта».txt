Заголовок: У НАУ відбулись вступні випробування до аспірантури з наукової спеціальності 015 «Професійна освіта»
Дата: 22/09/2022
URL: https://nau.edu.ua/ua/news/2022/9/u-nau-vidbulis-vstupni-viprobuvannya-do-aspiranturi-z-naukovoi-spetsialnosti-015-profesiyna-osvita.html
==================================================

На Факультеті лінгвістики та соціальних комунікацій (ФЛСК) Національного авіаційного університету проведено кваліфікаційний іспит з наукової спеціальності 015 «Професійна освіта» для осіб, які бажають вступити до аспірантури.
Дослідницькі пропозиції, презентовані кожним доповідачем, а також відповіді на питання, які вони отримали в екзаменаційних білетах, заслухала комісія у складі:
- доктор педагогічних наук, професор, завідувач кафедри педагогіки та психології професійної освіти ФЛСК Ельвіра Лузік;
- кандидат педагогічних наук, доцент, декан ФЛСК Наталія Ладогубець;
- кандидат педагогічних наук, доцент, заступник декана з наукової та міжнародної діяльності Анжеліка Кокарєва;
- доктор педагогічних наук, доцент, професор кафедри іноземних мов і перекладу ФЛСК Наталія Мельник.
Підводячи підсумки проведеного іспиту, члени комісії побажали вступникам плідного навчання та здобуття ступеня PhD доктора філософії.