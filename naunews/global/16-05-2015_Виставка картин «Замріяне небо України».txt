Заголовок: Виставка картин «Замріяне небо України»
Дата: 16/05/2015
URL: https://nau.edu.ua/ua/news/2015/5/vistavka-kartin-zamriyane-nebo-ukraini.html
==================================================

З 12 травня по 14 червня відбудеться персональна виставка картин асистента кафедри основ архітектури та дизайну Інституту аеропортів Софії Триколенко. Виставка, під назвою «Замріяне небо України», відбудеться в Київському міському Будинку природи.
Софія Триколенко займається живописом, графікою, батіком, освоює новітні інсталяційні прийоми. Постійно приймає участь у всеукраїнських, міжнародних художніх виставках та організовує персональні. Бере участь у геологічних експедиціях, та є  арт-директором галереї «Arka».
Роботи Софії Триколенко є у колекції Музею геології Національного Університету ім. Т. Г. Шевченка та приватних колекціях України, Росії, Канади, Колумбії, США, Єгипту. Пані Софія працює також як фотохудожник, створюючи серії постановочних фотографій і вловлюючи миттєвості природи. Також працює як художник-сценограф для театрів, зокрема Київського академічного театру юного глядача на Липках, театру-студії «Образ», Київської академічної майстерні театрального мистецтва «Сузір’я».
На виставці буде представлено 30 робіт, виконаних в техниці масляного, акварельного живопису та пастелі.
Детальна інформація на сайті Будинку природи
http://www.dom-prirody.com.ua/vistavki/diuci
.