Заголовок: Круглий стіл «Навчання в НАУ – переваги та недоліки»
Дата: 07/04/2015
URL: https://nau.edu.ua/ua/news/2015/4/kruglij-stil-navchannya-v-nau-–-perevagi-ta-nedoliki.html
==================================================

2 квітня 2015 року на кафедрі землеустрою та кадастру Інституту екологічної безпеки відбувся круглий стіл «Навчання в НАУ – переваги та недоліки». У ньому взяли участь завідувач кафедри Мирон Ковальчук, відповідальна за профорієнтаційну роботу Ірина Капеліста,  викладачі кафедри та студенти.
Студенти поділилися своїми враженнями про організацію навчального процесу, викладання дисциплін, впровадження сучасних технологій, організацію проживання та дозвілля. Також вони назвали переваги та недоліки навчання в НАУ та висловилися щодо того, що б вони хотіли змінити та вдосконалити.
До проведення профорієнтаційної роботи на кафедрі землеустрою та кадастру залучаються студенти, які відвідують навчальні заклади, які вони закінчили. Вони розповідають про те, як вони навчаються та проводять дозвілля в НАУ, які переваги має навчання в НАУ.
Таке спілкування є більш дієвим засобом профорієнтаційної роботи, порівняно з агітацією абітурієнтів викладачами. Адже порада товариша вагоміший вплив на вибір майбутніх студентів, аніж порада незнайомого їм викладача.
Профорієнтаційною роботою кафедри охоплені м. Київ, а також міста і села Вінницької, Волинської, Дніпропетровської, Івано-Франківської, Київської, Тернопільської, Херсонської, Черкаської, Чернігівської областей. Найбільш активними учасниками популяризації навчання в НАУ були  студенти О. Погорєлов, Т. Казанюк, Н. Найчук, В.Резніченко.