Заголовок: Максим Луцький відвідав Західноукраїнський національний університет
Дата: 17/11/2022
URL: https://nau.edu.ua/ua/news/2022/11/maksim-lutskiy-vidvidav-zahidnoukrainskiy-natsionalniy-universitet.html
==================================================

В рамках робочої поїздки на дводенний Всеукраїнський форум «Нові виміри безпеки: виклики та рішення» ректор НАУ відвідав Західноукраїнський національний університет у місті Тернопіль, який гостинно відкрив свої двері для проведення другого дня заходу.
Поважних гостей зустрів ректор ЗНУ Андрій Крисоватий та ознайомив з технічним та науковим потенціалом університету.
Студенти закладу заспівали для гостей відомі всім студентський гімн «Гаудеамус» та пісню українських січових стрільців «Ой у лузі червона калина…».
Максим Луцький та Андрій Крисоватий обговорили питання та проблематику роботи закладів вищої освіти в умовах воєнного стану, безпекові питання, результати вступної кампанії, особливості навчального процесу сьогодення тощо.
Крім того, Ректор НАУ разом з іншими почесними гостями взяв участь у символічному висадженні дерев на території університету з нагоди Міжнародного дня студентів.