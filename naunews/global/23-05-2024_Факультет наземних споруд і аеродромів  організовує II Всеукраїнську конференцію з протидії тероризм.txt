Заголовок: Факультет наземних споруд і аеродромів  організовує II Всеукраїнську конференцію з протидії тероризму в містобудуванні
Дата: 23/05/2024
URL: https://nau.edu.ua/ua/news/2024/5/fakultet-nazemnih-sporud-i-aerodromiv-organizovue-ii-vseukrainsku-konferentsiyu-z-protidii-terorizmu-v-mistobuduvanni.html
==================================================

З 22 травня по 24 червня 2024 року
в Національному авіаційному університеті відбудеться
II Всеукраїнська науково-практична конференція «Протидія терористичним актам в міському середовищі архітектурно-будівельними і дизайнерськими засобами»
. Захід проходитиме в
онлайн-форматі
на платформі Zoom.
Конференція розпочнеться
з ідеатону на тему:
«Вимоги до моделювання поведінки пасажирів з обмеженими можливостями в середовищі транспортних споруд — залізничних вокзалів, аеропортів, автовокзалів, зупинок громадського транспорту — в умовах надзвичайних ситуацій».
Протягом 22 травня — 10 червня учасники проаналізують функціонально-планувальну організацію транспортних споруд
, сформують блок питань для експертної оцінки, проведуть експертизу середовищ та визначать інклюзивні вимоги до них.
З 10 по 20 червня
на сайті
Факультету наземних споруд і аеродромів НАУ
будуть розміщені стендові доповіді
за темою конференції. Їх можна
надсилати
на адресу oktyabrina11@ukr.net.
24 червня о 10:00
відбудеться пленарне засідання, а з
10:30 розпочнуться доповіді учасників
. Того ж дня
заплановано наукову дискусію,
під час якої будуть обговорені наукові пропозиції, висновки стендових доповідей та результати ідеатону щодо моделювання поведінки пасажирів з обмеженими можливостями в умовах надзвичайних ситуацій.
За рішенням конференції планується видання
наукової монографії
(зарубіжної) та
збірника статей
(стендових доповідей) «Теорія та практика дизайну».
Інформацію про збірник і вимоги
до оформлення можна знайти
на сайті
.
Конференція об’єднає науковців
, архітекторів, дизайнерів та фахівців з питань безпеки для обговорення актуальних проблем протидії тероризму архітектурно-будівельними та дизайнерськими засобами в міському середовищі.
Особлива увага буде приділена створенню інклюзивного безпечного середовища
для людей з обмеженими можливостями в надзвичайних ситуаціях.