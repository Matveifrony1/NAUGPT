Заголовок: Курс «Система управління безпекою авіації» для авіаційних організацій
Дата: 04/10/2019
URL: https://nau.edu.ua/ua/news/2019/10/kurs-sistema-upravlinnya-bezpekoyu-aviatsii-dlya-aviatsiynih-organizatsiy.html
==================================================

Інститут ІКАО НАУ організовував курс «Система управління безпекою авіації» для керівництва та співробітників авіакомпаній «Georgian Airways» (Грузія), «Silk way» (Азербайджан), «Азур Ейр Україна», «Українські крила», «Атлас Джет Україна»; ООО «Avia invest» МАП Кишинів (Молдова); льотних шкіл «Чернігівська вища авіаційна школа» та «Українська школа пілотів», хендлінгової організації «Трансаерохендлінг»; науково-виробничого підприємства «Техвестсервіс». Тренінг провели директор Інституту ІКАО Галина Суслова, інструктори Дмитро Бугайко та Олександр Башта.
Курс базувався на структурному аналізі зв'язків системи управління безпекою різноманітних авіаційних організацій (авіакомпаній, аеропортів, організацій з наземного обслуговування, провайдерів УПР). Слухачі підтвердили важливість курсу для забезпечення прийнятного рівня безпеки, як, безпосередньо, на авіапідприємствах, так і на національному рівні.
Інститут ІКАО системно забезпечує комплексну реалізацію стратегічної концепції ІКАО «Жодна країна не залишиться без уваги» (No Country Left Behind) для країн Європейського/Північноатлантичного регіону.