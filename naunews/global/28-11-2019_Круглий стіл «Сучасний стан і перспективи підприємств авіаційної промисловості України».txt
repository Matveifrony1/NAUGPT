Заголовок: Круглий стіл «Сучасний стан і перспективи підприємств авіаційної промисловості України»
Дата: 28/11/2019
URL: https://nau.edu.ua/ua/news/2019/11/krugliy-stil-suchasniy-stan-i-perspektivi-pidpriemstv-aviatsiynoi-promislovosti-ukraini.html
==================================================

Представники НАУ: професор Юрій Зіатдінов, доцент Олена Жам та студенти ФККПІ Євгенія Тарасенко, Дарина Татарчина, Артем Колісник та Микита Оніщук взяли участь у круглому столі «Сучасний стан і перспективи підприємств авіаційної промисловості України».
Питання щодо вирішення нагальних проблем й подальшого розвитку авіабудівної галузі України обговорили представники Офісу Президента, профільних комітетів Верховної Ради України, департаменту промислової політики Міністерства розвитку економіки, торгівлі та сільського господарства України,  ДК «Укроборонпром», ДП «Антонов», АТ «Мотор Січ», ДП «Івченко- Прогрес», Харківського державного авіаційного виробничого підприємства, ПАТ «Український науково-дослідний інститут авіаційної технології, Асоціації «Укравіапром», Профспілки авіабудівників України та Національного авіаційного університету.
Учасники круглого столу переконані, що сьогодні авіабудівна галузь створюючи й виробляючи сучасні літаки, двигуни, обладнання, здатна формувати в світі імідж України, як розвинутої індустріальної держави.
За результатами роботи круглого столу керівники провідних авіаційних підприємств та корпорацій готують резолюцію та обговорення зазначених проблем галузі на засіданні РНБО.