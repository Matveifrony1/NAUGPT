Заголовок: Виставка творчих робіт першокурсників до Міжнародного дня миру
Дата: 20/09/2017
URL: https://nau.edu.ua/ua/news/2017/9/vistavka-tvorchih-robit-pershokursnikiv-do-mizhnarodnogo-dnya-miru.html
==================================================

У продовження святкувань з нагоди Міжнародного дня миру та Всеукраїнської кампанії «Голуб миру» 20 вересня у холі 1 корпусу Національного авіаційного університету відбулося урочисте відкриття виставки малюнків студентів 1 курсу спеціальностей «Архітектура» та «Дизайн» Навчально-наукового інституту аеропортів. Студентська молодь отримала змогу презентувати власне бачення емблеми свята – Голуба миру, – творчо домисливши й трансформувавши всесвітньо відому замальовку Пабло Пікассо. Це – перше творче завдання, доручене вчорашнім школярам, які прагнуть розвиватися і досягати нових висот у царині обраних професій.
Виставку відвідав в. о. ректора НАУ Володимир Ісаєнко та представники керівного, викладацького і студентського складу університету.
Виставка експонуватиметься до 22 вересня. Запрошуємо усіх бажаючих!
До заходів з нагоди Міжнародного дня миру долучилися також студенти НН інституту економіки та менеджменту, НН юридичного інституту, НН інституту міжнародних відносин, НН аерокосмічного інституту.