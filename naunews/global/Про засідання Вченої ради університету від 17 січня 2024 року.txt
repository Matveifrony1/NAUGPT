Заголовок:Про засідання Вченої ради університету від 17 січня 2024 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-17-sichnya-2024-roku/
==================================================
Про засідання Вченої ради університету від 17 січня 2024 року
17 січня 2024 року відбулося урочисте засідання Вченої ради Національного авіаційного університету.

 

 

Голова Вченої ради Микола КУЛИК відкрив урочисте засідання та оголосив членам Вченої ради та гостям про участь ректора Міжнародного університету логістики і транспорту, PhD Марчина ПАВЕСКИ в режимі відеоконференції.

Проректор з міжнародного співробітництва і освіти Ірина ЗАРУБІНСЬКА представила професійну діяльність ректора Міжнародного університету логістики і транспорту, PhD Марчина ПАВЕСКИ.

Вчений секретар університету Микола ЛЕГЕНЬКИЙ оголосив рішення про присвоєння звання «Почесний доктор Національного авіаційного університету» Марчину ПАВЕСЦІ, яке було прийняте 30 серпня 2023 року та запросив в. о. ректора Володимира ШУЛЬГУ виконати почесну місію і представити диплом «Почесний доктор Національного авіаційного університету» та відповідні атрибути пану Марчину.

В. о. ректора університету Володимир ШУЛЬГА привітав Марчина ПАВЕСКУ та представив диплом і мантію, які найближчим часом будуть надіслані Почесному доктору.

Марчин ПАВЕСКА виступив перед присутніми зі словами вдячності за присвоєння почесного звання та висловив сподівання на подальшу плідну співпрацю.

На завершення, в. о. ректора університету проголосив, що взаємовигідна співпраця відкриє сторінки для нових творчих звершень і перемог.

Голова Вченої ради запросив в. о. ректора Володимира ШУЛЬГУ виконати почесну місію та вручити атестати та дипломи працівникам університету.

Володимир ШУЛЬГА вручив: атестати професора: НЕЧИПОРУК Олені Петрівні – професору кафедри комп’ютеризованих систем управління Факультету комп’ютерних наук та технологій; НУРУЛЛАЄВУ Ількіну Садагат огли – професору кафедри міжнародного права та порівняльного правознавства Факультету міжнародних відносин; ОРОХОВСЬКІЙ Людмилі Анатоліївні – професору кафедри маркетингу Факультету економіки та бізнес-адміністрування; САВЧЕНКО Аліні Станіславівні – завідувачу кафедри комп’ютерних інформаційних технологій Факультету комп’ютерних наук та технологій; СІМАХОВІЙ Анастасії Олексіївні – професору кафедри бізнес-аналітики та цифрової економіки Факультету економіки та бізнес-адміністрування; атестати доцента: АРТАМОНОВУ Євгену Борисовичу – доценту кафедри комп’ютеризованих систем управління Факультету комп’ютерних наук та технологій; ВАСИЛЕНКУ Ігорю Володимировичу – доценту кафедри організації авіаційних перевезень Факультету транспорту, менеджменту і логістики; ПОПИК Наталії Володимирівні – доценту кафедри бізнес-аналітики та цифрової економіки Факультету економіки та бізнес-адміністрування; САЙЧУКУ Віктору Степановичу – доценту кафедри міжнародного туризму та країнознавства Факультету міжнародних відносин; диплом доктора філософії за спеціальністю 122 «Комп’ютерні науки» – ГРІЗІ Владиславу Сергійовичу.