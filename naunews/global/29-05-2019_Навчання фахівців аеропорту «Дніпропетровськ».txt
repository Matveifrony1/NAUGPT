Заголовок: Навчання фахівців аеропорту «Дніпропетровськ»
Дата: 29/05/2019
URL: https://nau.edu.ua/ua/news/2019/5/navchannya-fahivtsiv-aeroportu-dnipropetrovsk.html
==================================================

Інститут неперервної освіти організував навчання фахівців служби електросвітлотехнічного забезпечення польотів аеропорту «Дніпропетровськ». Курс «Системи електропостачання аеродромів цивільної авіації»  проведено на замовлення ТОВ «Міжнародний аеропорт «Дніпропетровськ» на базі замовника.
Доцент кафедри автоматизації та енергоменеджменту Аерокосмічного факультету Микола Кравчук ознайомив слухачів з основними положеннями документів ІКАО, Сертифікаційними специфікаціями (CS) CS-ADR-DSN відносно систем електропостачання аеропортів.  Також учасники курсу дізнались про схеми електропостачання закордонних аеропортів та найновіші електричні апарати для електроустановок напругою 6-10 кВ і 0,4 кВ, концепцією енергозбереження в аеропортах цивільної авіації. Разом зі слухачами проаналізовано діюча схему електропостачання аеропорту з виїздом на трансформаторні підстанції аеродрому та напрацьовані технічні рекомендації, які спрямовані на її вдосконалення.
Організаційно-методичне забезпечення навчального процесу здійснювали фахівці Центру підвищення кваліфікації НН ІНО. Телефон для довідок: (044)-406-70-34, e-mail:
kpk@nau.edu.ua
.