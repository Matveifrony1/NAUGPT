Заголовок: НАУ серед лідерів освіти України
Дата: 16/03/2019
URL: https://nau.edu.ua/ua/news/2019/3/nau-sered-lideriv-osviti-ukraini.html
==================================================

14-16 березня 2019 року відбулася Десята міжнародна виставка «Сучасні заклади освіти», організована компанією «Виставковий Світ» за підтримки та участі Міністерства освіти і науки України (МОН), Національної академії педагогічних наук України (НАПН).
Урочисто відкрив зібрання Президент НАПН України Василь Кремень, а перший заступник голови Комітету Верховної Ради України з питань науки і освіти Олександр Співаковський зачитав привітання від Голови Верховної Ради України Андрія Парубія.
Національний авіаційний університет визнано переможцем рейтингового виставкового конкурсу та удостоєно Гран-Прі «Лідер наукової та науково-технічної діяльності»; переможцем конкурсу із тематичної номінації «Створення та впровадження системи моніторингу якості освіти та освітньої діяльності в закладах вищої освіти» з врученням Диплому та золотої медалі.
Відповідно до рейтингу міжнародної наукометричної бази даних SciVerse Scopus НАУ удостоєно Сертифікату «Якість наукових публікацій» (на підставі індекса Гірша у Scopus (h-індекс) та Диплому за активну участь у реформуванні національної системи освіти. Ректора Володимира Ісаєнко нагороджено Почесною грамотою за вагомі досягнення у реформування національної системи освіти.
Представники Національного авіаційного університету презентували актуальні напрями та основні тенденції сучасних освітніх технологій, що сприяють підвищенню якості освіти, розвитку міжнародної співпраці, пошуку нових можливостей для розвитку науково-освітнього потенціалу, організації навчання іноземних студентів, доуніверситетської підготовки, підручники, посібники, наукові видання, науково-методичні розробки, освітньо-професійні програми.
Профорієнтаційну роботу з абітурієнтами та батьками провели представники Приймальної комісії, НТБ, Центру обдарованої учнівської молоді ННІІОТ, факультету лінгвістики та соціальних комунікацій, кафедри військової підготовки, Коледжу інженерії та управління НАУ, Коледжу інформаційних технологій та землевпорядкування НАУ. Абітурієнти та їхні батьки мали можливість поспілкуватися із представниками університету, дізнатися про спеціальності та напрямки підготовки, про переваги навчання на різних факультетах, переваги підготовки до ЗНО, особливості цьогорічної вступної кампанії, отримати інформаційно-довідкові матеріали.