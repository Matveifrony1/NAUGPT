Заголовок: Щодо вступної кампанії в Україні під час воєнного стану
Дата: 04/04/2022
URL: https://nau.edu.ua/ua/news/2022/3/shhodo-vstupnoi-kampanii-v-ukraini-pid-chas-voennogo-stanu.html
==================================================

Нещодавно, представники освітньої галузі на чолі з Міністром освіти і науки України Сергієм Шкарлетом провели онлайн-брифінг, на якому обговорили питання вступної кампанії 2022.
Наразі затверджено наступні зміни:
- Альтернативою Зовнішнього незалежного оцінювання (ЗНО) для вступників цього року стане Національний мультипредметний тест (НМТ), який складатиметься з 3 предметів - українська мова, математика, історія України.
- Для вступу на рівень бакалавр необхідно мати результати тесту (НМТ), мотиваційний лист та написану заяву. Подання документів і підтвердження місця навчання відбуватиметься онлайн.
- Для вступу в коледжі та на деякі спеціальності у заклади вищої освіти буде проведено творчий конкурс.
- Для здобуття ступеня магістра на основі ступеня бакалавр передбачається проведення спрощених аналогів ЄВІ, ЄФВВ – магістерського комплексного тесту (МКТ) для спеціальностей «Право», «Міжнародне право» та магістерського тесту навчальної компетентності (МТНК) для кон’юнктурних спеціальностей, які будуть проводитись подібно до НМТ. Для інших спеціальностей вступ відбуватиметься за результатами фахового іспиту в закладі освіти.
- Строки вступної кампанії можуть змінюватись у разі несприятливої безпекової ситуації.
Детальніше на
сайті МОН
.