Заголовок: Офіційна делегація міста Чжучжи відвідала НАУ
Дата: 09/09/2019
URL: https://nau.edu.ua/ua/news/2019/9/ofitsiyna-delegatsiya-mista-chzhuchzhi-vidvidala-nau.html
==================================================

Університет відвідала офіційна делегація міста Чжучжи (Китайська Народна Республіка): заступник мера уряду Чен Женджян (Chen Renjian), директор адміністративного комітету зони економічного розвитку Фу Хайлiнь (Fu Hailin), заступник директора бюро освіти і спорту Чен Цзюпiн (Chen Jiuping), заступник директора бюро культури, радіо, телебачення і туризму Чжен Сюаньян (Zheng Xuanyang),  заступник директора бюро сільського господарства  Сі Вейфен (Si Weifeng).
Проректор з міжнародного співробітництва і освіти Олександр Запорожець презентував наукову та освітню діяльність університету. Він зазначив, що одним з пріоритетних напрямків НАУ є міжнародна співпраця з країнами світу і, зокрема, з Китаєм. «Впродовж 70 років вже не одне покоління китайських студентів здобуло освіту в нашому університеті. Ми зацікавлені у впровадженні спільних програм підготовки фахівців в авіаційній галузі та розвитку наукових проектів».
Сторони обговорили можливості спільних академічних освітніх програм щодо обміну студентами та викладачами, запровадження спільних авіаційних проектів щодо БПЛА та участь у будівництві вертолітно-посадкових площадок.