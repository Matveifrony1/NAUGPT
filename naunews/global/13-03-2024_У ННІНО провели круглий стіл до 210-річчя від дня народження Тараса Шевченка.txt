Заголовок: У ННІНО провели круглий стіл до 210-річчя від дня народження Тараса Шевченка
Дата: 13/03/2024
URL: https://nau.edu.ua/ua/news/2024/3/u-nnino-proveli-krugliy-stil-do-210-richchya-vid-dnya-narodzhennya-tarasa-shevchenka.html
==================================================

8 березня 2024 року
в Навчально-науковому інституті неперервної освіти відбувся
круглий стіл «Пророк, народжений в Україні»
, присвячений 210-й річниці з дня народження
Тараса Шевченка.
Модератором заходу виступив к.філол.н.
Сергій Черіпко
. Понад 80 учасників — студентів 1 та 5 курсів ННІНО, а також першокурсників Факультету транспорту, менеджменту і логістики та Факультету кібербезпеки та програмної інженерії
декламували твори Кобзаря
різних періодів його творчості.
У дні повномасштабної агресії захисники України з вогнем Шевченка в душі борються за свободу й незалежність, честь і гідність народу. Шанувати Кобзаря означає шанувати рідну мову, культурні надбання та тих, хто готовий віддати життя за служіння Батьківщині.
Тарас Шевченко справедливо вважається одним із найбільших патріотів усіх часів і народів. Його творчість надихає нинішніх борців за волю та незалежність України, втілюючи слова:
«Борімося — поборемо! Нам Бог помагає. За нас правда, слава і воля святая!»