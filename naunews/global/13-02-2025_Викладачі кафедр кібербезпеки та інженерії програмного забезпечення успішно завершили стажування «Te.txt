Заголовок: Викладачі кафедр кібербезпеки та інженерії програмного забезпечення успішно завершили стажування «Teachers Internship 2025: AI Tools for Education»
Дата: 13/02/2025
URL: https://nau.edu.ua/ua/news/2025/2/vikladachi-kafedri-kiberbezpeki-uspishno-zavershili-stazhuvannya-teachers-internship-2025-ai-tools-for-education.html
==================================================

Науково-педагогічні працівники кафедри кібербезпеки та інженерії програмного забезпечення Факультету комп’ютерних наук та технологій отримали неймовірну нагоду приєднатись до всеукраїнської комплексної програми стажування від досвідчених експертів EPAM та Асоціації «IT Ukraine»:
«Teachers Internship 2025: AI Tools for Education».
В.о. зав.кафедри Гріненко Олена,
доценти Володимир Талалаєв, Яна Бєлозьорова, Наталія Шибицька,
Юлія Коваленко
, старші викладачки
Ольга Бурбела та Олена Прокопенко
,
асистенти Лариса Поставна, Тетяна Андрєєва, Валентина Телющенко
успішно
завершили програму стажування
, яка охоплювала актуальні AI інструменти та методики, які допоможуть викладачам підвищити ефективність навчального процесу та наукових досліджень.
Під час навчання
учасники ознайомилися з такими темами:
генерація текстів, переклад, академічне письмо — як AI може допомогти у створенні навчальних матеріалів, написанні наукових статей та перекладах;
генерація зображень та мультимедіа — використання нейромереж для створення ілюстрацій, презентацій та навчальних відео;
спеціалізовані сервіси для викладачів та дослідників — корисні інструменти для аналізу даних, перевірки унікальності текстів і проведення досліджень;
персональні асистенти — як AI-боти можуть допомогти в організації роботи, пошуку інформації та автоматизації рутинних завдань.
Стажування дало змогу учасникам
отримати практичні навички роботи з новітніми технологіями
, що дозволить їм удосконалити підхід до викладання та наукової діяльності. Використання AI-інструментів сприятиме підвищенню якості освіти, полегшенню рутинних завдань та розширенню можливостей для проведення досліджень.
Вітаємо наших викладачів
із успішним завершенням стажування та бажаємо подальших успіхів у впровадженні інновацій у сфері освіти та науки!