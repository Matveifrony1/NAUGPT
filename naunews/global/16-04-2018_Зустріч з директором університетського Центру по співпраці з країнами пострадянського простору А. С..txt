Заголовок: Зустріч з директором університетського Центру по співпраці з країнами пострадянського простору А. С. Аррібасом та іспанськими викладачами
Дата: 16/04/2018
URL: https://nau.edu.ua/ua/news/1/4/zustrich-z-direktorom-universitetskogo-czentru-po-spivpratsi-z-krainami-postradyanskogo-prostoru-a-s-arribasom-ta-ispanskimi-vikladachami.html
==================================================

13 квітня 2018 року в Навчально-науковому інституті міжнародних відносин відбулася зустріч директора університетського Центру по співпраці з країнами пострадянського простору Андреса Сантана Аррібаса та викладачів іспанської мови з Університету м. Кадіс, (Іспанія) із заступником начальника Міжнародного відділу НАУ О. Івановим, відповідальним за міжнародні зв’язки в НН ІМВ М. Алієвим, завідувачем кафедри іноземних мов, віце-президентом Асоціації іспаністів України І. Бонацькою, викладачами іспанської мови Н. Бєлканією та О. Жудро.
Захід складався з двох блоків. Офіційні представники адміністрації НАУ провели перемовини з іспанською стороною щодо поглиблення подальшої співпраці між університетами в рамках програми академічної мобільності Erasmus K+107. У ході зустрічі офіційні особи обговорили умови розвитку взаємин у царині спільних наукових досліджень та можливості організації і проведення практики для студентів і викладачів на провідних авіаційних підприємствах.
Викладачі Центру сучасних мов запропонували унікальне відкрите заняття з іспанської мови для початківців-студентів першого курсу  в ігровій формі.
Варто відзначити, що зустріч офіційних представників обох університетів стала традиційною внаслідок практичного наповнення підписаних раніше договорів про співпрацю.