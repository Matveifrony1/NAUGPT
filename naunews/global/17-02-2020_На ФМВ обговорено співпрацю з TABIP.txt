Заголовок: На ФМВ обговорено співпрацю з TABIP
Дата: 17/02/2020
URL: https://nau.edu.ua/ua/news/2020/2-lyutiy/na-fmv-obgovoreno-spivpratsyu-z-tabip.html
==================================================

Представник Проєкту академічного і наукового співробітництва Турції (TABIP) Фуркан Коджа та координатор освітніх програм Київського інституту імені Юнуса Емре Світлана Урум відвідали з офіційним візитом Факультет міжнародних відносин (ФМВ).
Пан Фуркан Коджа виступив перед професорсько-викладацьким складом факультету та розповів про основні завдання організації, яку він представляє. Він зазначив, що проєкт діє під егідою Президента Турецької Республіки та реалізується на базі Інституту Юнуса Емре. Місія проєкту – у впровадженні наукової дипломатичної діяльності, встановленні та сприянні міжнародного академічного та наукового співробітництва.
Сторони обговорили організацію студентських практик, стажування викладачів у провідних вищих навчальних закладах Турції, участь в стипендіальних програмах, проведення спільних науково-практичних міжнародних конференцій, семінарів, симпозіумів,організацію днів культури, фестивалів, конкурсів.
Під час зустрічі була досягнута попередня домовленість про відкриття представництва проєкту академічного і наукового співробітництва Турції (TABIP)на базі Факультету міжнародних відносин НАУ.