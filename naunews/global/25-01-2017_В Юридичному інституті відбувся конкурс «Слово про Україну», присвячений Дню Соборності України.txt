Заголовок: В Юридичному інституті відбувся конкурс «Слово про Україну», присвячений Дню Соборності України
Дата: 25/01/2017
URL: https://nau.edu.ua/ua/news/2017/1/v-yuridichnomu-instituti-vidbuvsya-konkurs-slovo-pro-ukrainu-prisvyacheniy-dnyu-sobornosti-ukraini.html
==================================================

24 січня 2017 року в Юридичному інституті відбувся щорічний конкурс промов «Слово про Україну», присвячений Дню Соборності України.
Урочисто відкрила захід директор Інституту, д.ю.н., доцент Ірина Сопілко, яка привітала усіх присутніх зі святом єднання українського народу та побажала учасникам яскравих виступів і перемог. З привітальним словом до присутніх також звернувся керівник апарату Солом’янської районної державної адміністрації м. Києва Олександр Король, який  зазначив, що
відзначення Дня Соборності, вшанування творців Акту Злуки це не тільки зовнішня суспільна потреба, а й моральний обов’язок кожного берегти світлу пам'ять незліченних жертв, принесених українським народом заради незалежності, соборності та державності. По завершенню свого виступу Олександр Король подякував керівництву інституту за можливість взяти участь у даному заході та
вручив грамоти від Солом’янської РДА м. Києва за багаторічну сумлінну працю, високі досягнення у професійній діяльності науково-педагогічним працівникам інституту: Ірині Сопілко, Вадиму Вишновецькому, Вікторії Череватюк, Софії Лиховій, Ніні Троцюк, Яні Горбатюк.
Захід продовжився яскравими промовами, піснями, декламуванням віршів під музично-танцювальний супровід учасниками конкурсу: учнями Спеціалізованих шкіл №197 ім. Дм. Луценка та № 159 з поглибленим вивченням англійської мови, Середніх загальноосвітніх шкіл №230, №72, №174, №281, №104 ім. О. Ольжича, Дитячої музичної школи № 39.
Глядачі та члени
журі
були
вражені
креативними виступами та презентаціями теми конкурсу школярами, а особливе захоплення у них викликав виступ дітей з особливими потребами з інклюзивного 5-Г класу Середньої загальноосвітньої школи № 281 м. Києва.
За результатами проведення першого етапу було відібрано шість фіналістів, які продовжили подальше змагання у конкурсі. У другому етапі учасники повинні були дати відповідь на питання «Я і Україна через 20 років». За результатами даного етапу журі нагородило грамотами школярів у  наступних номінаціях: перемогу у номінації «Глядацькі симпатії»  завоювали учні ЗСШ №281 м. Києва, «Майстер іміджу» - Олександра Омельченко, «Красномовність» - Ангеліна Олійник, «Найкраща презентація» - Марина Пономаренко, «Оригінальність промови» - Олександр Приходченко.
Переможцями конкурсу стали:
учнівська команда Середньої загальноосвітньої школи №281 м. Києва та учениця Спеціалізованої загальноосвітньої школи №159 поглибленим вивченням англійської мови - Ангеліна Олійник  (І місце), учениця Спеціалізованої школи № 197 ім. Дм. Луценка - Марина Пономаренко (
II
м
ісце), учениця Дитячої музичної школи № 39 - Єлизавета Антонова
(
III
м
ісце).
За давньою українською традицією наприкінці заходу гостей привітали короваєм, який є символом благополуччя, достатку та сили духу нашого народу.