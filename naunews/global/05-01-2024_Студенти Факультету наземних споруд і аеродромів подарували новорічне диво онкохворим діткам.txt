Заголовок: Студенти Факультету наземних споруд і аеродромів подарували новорічне диво онкохворим діткам
Дата: 05/01/2024
URL: https://nau.edu.ua/ua/news/2024/1/studenti-fakultetu-nazemnih-sporud-i-aerodromiv-podaruvali-novorichne-divo-onkohvorim-ditkam.html
==================================================

Щороку Студентська рада Факультету наземних споруд і аеродромів НАУ разом із головою
Зоєю Запорожець
дарує новорічну казку онкохворим діткам.
Учасники благодійної акції не лише самостійно збирають необхідні кошти, а й обирають подарунки та привозять їх дітям.
Цього разу студенти
відвідали одразу два медичні заклади.
У нейрохірургічному центрі Інституту нейрохірургії ім. акад. А.П. Ромоданова Національної академії медичних наук України більшість діток знаходяться у тяжкому стані, тому привітали кожну дитину особисто в палатах і передали побажання швидкого одужання від всього НАУ.  У центрі «Дача» для родин з важкохворими дітьми студенти подарували дітям солодкі смаколики, веселі ігри та майстер-класи.
«Підготовка до акції ніби повертає в дитинство, де лише добро», – поділилася враженнями голова СР ФНСА Зоя Запорожець.
Головне, щоб у цей складний час малеча не переставала вірити в чудеса, адже усі діти чекають на диво!
Тож запрошуємо кожного долучатися до подібних ініціатив, щоб зробити свято для тих, хто на нього так чекає!
Звіт акції можна переглянути
тут
.