Заголовок: Вітаємо студентку ФЛСК НАУ з перемогою у першому турі Міжнародного конкурсу студентських наукових робіт
Дата: 21/03/2023
URL: https://nau.edu.ua/ua/news/2023/3/vitaemo-studentku-flsk-nau-z-peremogoyu-u-pershomu-turi-mizhnarodnogo-konkursu-studentskih-naukovih-robit.html
==================================================

13 березня 2023 року на кафедрі англійської філології і перекладу ФЛСК НАУ відбувся перший тур Міжнародного конкурсу студентських наукових робіт.
Міжнародне журі розглянуло 4 роботи, які проходили 3 етапи відбору: сліпе рецензування наукової роботи, презентація та перевірка на антиплагіат. На першому етапі міжнародні експерти Гордієнко О.В. (доктор філологічних наук, visiting scholar of University of Manitoba, Winnipeg, Canada), Криворучко С.К. (професор, доктор філологічних наук, завідувачка кафедри зарубіжної літератури та слов’янських мов імені професора Михайла Гетманця ХНПУ імені Г.С. Сковороди, International Visiting Researcher State University of Central West UNICENTRO, Parana, Brazil) та Шуневич Б.І. (кандидат філологічних наук, доктор педагогічних наук, член НАПН України, професор кафедри іноземних мов Львівського національного університету природокористування) визначили, що найбільш науково-значущі та актуальні роботи подані студентками Аль Бухаїсі Ліною, Давидовою Маргаритою, Гороховянко Мартою та Мішаєвою Анастасією.
На другому етапі журі у складі Ладогубець Н.В. (кандидат педагогічних наук, доцент, декан Факультету лінгвістики і соціальних комунікацій НАУ), Буданової Л.Г. (доктор педагогічних наук, професор, завідувач кафедри англійської філології і перекладу) та Галій Л.Г. (кандидат філологічних наук, доцент кафедри англійської філології і перекладу) заслухали презентації конкурсантів та провели наукову дискусію за тематикою робіт.
Найбільше враження на членів журі справили робити Аль Бухаїсі Ліни та Мішаєвої Анастасії. Фінальну крапку поставила перевірка на антиплагіат, де з неймовірним і приголомшливим результатом у майже 99% наукової новизни перемогла Анастасія Мішаєва із темою “Semantics and Pragmatics of Slang Neologisms of Social Networks”.
Вітаємо нашу переможницю Мішаєву Анастасію та її наукового керівника Щербину Анну Володимирівну із цим вагомим досягненням і бажаємо подальших перемог!