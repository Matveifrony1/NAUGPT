Заголовок: Юридична наука на міждисциплінарних перетинах з вищою технічною освітою
Дата: 10/04/2017
URL: https://nau.edu.ua/ua/news/2017/4/yuridichna-nauka-na-mizhdistsiplinarnih-peretinah-z-vishchoyu-tehnichnoyu-osvitoyu.html
==================================================

7 квітня 2017 року директор Юридичної консультації «Юридична клініка» Ірина Козачок узяла участь у круглому столі на тему: «Юридична наука на міждисциплінарних перетинах з вищою освітою».
Захід проходив у Національному технічному університеті «КПІ ім. І. Сікорського» в рамках проведення Форуму ректорів вищих технічних навчальних закладів України та Польщі.
Роботу круглого столу відкрив декан факультету соціології і права НТУУ «КПІ ім. І. Сікорського» Анатолій Мельниченко. У своїй промові він наголосив на важливості інтеграції юридичної науки в систему міждисциплінарних зв’язків, а потім надав слово професору Варшавського університету Яцеку Вірцінскому. Професор подякував керівництву за надану можливість виступити перед вельмишановною аудиторією та поділився досвідом розвитку практичних навичок у студентів, які нещодавно закінчили ВНЗ.
У роботі взяли науковці провідних юридичних та технічних ВНЗ та юристи-практики юридичних компаній України. Вони обговорили проблемні питання інформаційної безпеки, альтернативи профкомпетентності для вивчення і оцінки правовідносин адміністративними судами, особливості підготовки фахівців у галузі права в будівельних університетах тощо.
Наприкінці заходу учасники поділилися ідеями щодо подальшого розвитку енергетичного права, а також обміну досвіду з даного питання між університетами України та Польщі.