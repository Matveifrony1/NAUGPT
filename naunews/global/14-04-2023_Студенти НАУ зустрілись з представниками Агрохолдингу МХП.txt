Заголовок: Студенти НАУ зустрілись з представниками Агрохолдингу МХП
Дата: 14/04/2023
URL: https://nau.edu.ua/ua/news/2023/4/studenti-nau-zustrilis-z-predstavnikami-agroholdingu-mhp.html
==================================================

Нещодавно кафедрою менеджменту зовнішньоекономічної діяльності підприємств ФТМЛ НАУ було проведено вебінар на тему: “Разом до успіху: впровадження дуальної форми навчання”. Спікери вебінару, Азєєва Олена, керівник відділу професійного навчання Агрохолдингу МХП та Казимирова Ганна, директор Департаменту внутрішнього аудиту та контролю Агрохолдингу МХП розповіли про основні напрями діяльності потужного Агрохолдингу і можливості, які він пропонує здобувачам вищої освіти в рамках дуальної форми навчання.
Зокрема, серед основних передумов розвитку дуальної форми навчання з точки зору Агрохолдингу МХП визначено:
інноваційний та сучасний підхід до вирішення бізнес-задач компанії;
вирощування кваліфікованих фахівців, що вміють працювати саме в МХП ще зі студентських лав;
прояв корпоративної соціальної відповідальності МХП. Навчаючи кадри, підприємство допомагає українській економіці розвиватися.
Дуальна система навчання, запропонована студентам, передбачає, що в процесі підготовки студента брати участь одразу два заклади – навчальний (НАУ) та роботодавець (МХП). Навчальний процес організований так, що спочатку студент отримує базові теоретичні знання в навчальному закладі. Потім він вирушає для практики на підприємство та виконує там роботу, пов’язану з обраною спеціальністю. При цьому студент перебуває на підприємстві від 50-70% часу навчального циклу.
Також на вебінарі були обговорені перспективи співпраці Агрохолдингу МХП зі здобувачами вищої освіти, форми взаємодії, результати впровадження дуальної освіти, а також особливості роботи департаменту внутрішнього аудиту та контролю МХП.
Здобувачі вищої освіти кафедри менеджменту зовнішньоекономічної діяльності підприємств отримали можливість заповнити анкету для участі у програмі дуального навчання.