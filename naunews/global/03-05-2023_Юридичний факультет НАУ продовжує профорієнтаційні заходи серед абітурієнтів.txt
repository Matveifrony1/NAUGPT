Заголовок: Юридичний факультет НАУ продовжує профорієнтаційні заходи серед абітурієнтів
Дата: 03/05/2023
URL: https://nau.edu.ua/ua/news/2023/5/yuridichniy-fakultet-nau-prodovzhue-proforientatsiyni-zahodi-sered-abiturientiv.html
==================================================

24 квітня 2023 року доцентом кафедри цивільного права і процесу Юридичного факультету НАУ Максимом Дибанем проведено дискурс з учнями 11 класу Загальноосвітньої школи І-ІІІ ступенів №42 Дніпровського району міста Києва на тему «Особливості правового регулювання праці неповнолітніх в умовах воєнного стану».
Основна мета зустрічі полягала в обговоренні актуальних питань організації трудових відносин окремої категорії працівників, а саме неповнолітніх осіб в умовах військової агресії щодо України. Під час діалогу та аналізу норм Кодексу законів про працю України розглянуто правові особливості встановлення скороченої тривалості робочого часу для працівників віком від 16 до 18 років, наголошено на законодавчих обмеженнях щодо реалізації конституційних та трудових прав з урахуванням норм Закону України «Про організацію трудових відносин в умовах воєнного стану».
Особлива цікавість аудиторії прослідковувалась у наступних питаннях, зокрема: «Як укласти трудовий договір?; Чи може бути встановлено випробувальний термін в умовах воєнного стану?; Як вираховується щоденна тривалість робочого дня?; Чи може роботодавець не виплачувати заробітну плату працівнику?». Також із присутніми обговорено підстави припинення та скасування воєнного стану посилаючись на норми Закону України «Про правовий режим воєнного стану».
Наприкінці зустрічі, Максим Дибань наголосив на перевагах навчання на Юридичному факультеті Національного авіаційного університету та роздав інформаційні буклети майбутнім абітурієнтам.
25 квітня 2023 року старшим викладачем кафедри теорії та історії держави і права Юридичного факультету НАУ Анастасією Суходольською для учнів старших класів Навчально-виховного комплексу «Оболонь» Оболонського району міста Києва проведено профорієнтаційний захід на тему «Правова культура сучасної молоді».
Зустріч організована з метою формування правової культури школярів та виховання у них поваги до права, розширення знань про права, свободи та обов’язки дітей.
Під час проведення профорієнтаційного заходу старшокласники дізналися про сутність та значення правової культури, історію виникнення та види прав людини, механізми захисту в умовах правового режиму воєнного стану.
На завершення зустрічі Анастасія Суходольська розповіла про переваги навчання на Юридичному факультеті Національного авіаційного університету, а також ознайомила учнів з освітніми програмами, за якими здійснюється підготовка здобувачів освіти.