Заголовок: Студенти ФПМВ успішно завершили курс «YouControl: робота з відкритими даними»
Дата: 23/04/2025
URL: https://nau.edu.ua/ua/news/2025/4/studenti-fpmv-uspishno-zavershili-kurs-youcontrol-robota-z-vidkritimi-danimi.html
==================================================

Протягом лютого-березня 2025 року
студенти 2-4 курсів
Факультету права та міжнародних відносин КАІ мали можливість зануритися у світ відкритих даних, взявши участь у
курсі неформальної освіти «YouControl: робота з відкритими даними».
Програма об’єднала
мотивованих студентів, які пройшли серію лекцій, майстер-класів та практичних занять
із Валерією Філінович
, доценткою кафедри цивільного права і процесу, директоркою Центру підтримки технологій та інновацій КАІ.
Курс складався з
чотирьох тематичних лекцій, що дали студентам глибоке розуміння наступних аспектів:
що таке відкриті дані і де їх шукати?
як розвивалися відкриті дані у світі та Україні?
чому відкриті дані важливі для громадян?
які сервіси побудовані на відкритих даних і як ними користуватися?
Окрім теорії,
учасники пройшли три практичні майстер-класи
під керівництвом експертів YouControl
— Оксани Линчак, Анатолія Пясецького, Олесі Спесивцевої
. Спікери допомогли учасникам здобути навички роботи з відкритими даними та використовувати їх для аналізу й ухвалення рішень.
Фінальним етапом курсу стала
презентація студентських проєктів,
створених у рамках самостійної роботи. Молодь представила свої ідеї та аналітичні дослідження, продемонструвавши, як відкриті дані можуть допомагати у розв’язанні реальних проблем та прийнятті зважених рішень.
17 квітня
деканеса факультету
Ярина Жукорська вручила сертифікати
здобувачам вищої освіти, які успішно захистили власні проєктні розробки —
Ігорю Фігорнюку, Карині Горобчук, Єкатерині Зубковій, Анжеліці Левченко, Поліні Гайдаренко, Єлизаветі Кабанець, Станіславу Роздольському
.
Цей курс став важливим кроком у розвитку цифрової грамотності здобувачів освіти та їх здатності працювати з сучасними аналітичними інструментами. Дякуємо YouControl за співпрацю та можливість здобути цінний досвід!