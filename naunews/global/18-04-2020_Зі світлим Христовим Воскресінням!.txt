Заголовок: Зі світлим Христовим Воскресінням!
Дата: 18/04/2020
URL: https://nau.edu.ua/ua/news/2020/kopiya-berezen/zi-svitlim-hristovim-voskresinnyam.html
==================================================

«Христос воскрес із мертвих, смертю смерть подолав…» Невдовзі ці пісноспіви у супроводі Великодніх дзвонів сповістять по всьому світу радісну новину – Христос воскрес! І навіть у спорожнілих храмах все наповниться Божою благодаттю, вірою, надією, любов’ю, терпимістю і добром.
Цьогорічній Великдень ввійде у наші душі з особливою благодаттю – в непростих умовах карантину та самоізоляції кожен з нас звертається до Бога з молитвою і вірою, із проханням допомогти і врятувати від напастей. Кожен вірить, що зі Світлим Воскресінням Христовим розсіється морок і Життя подолає Смерть.
Залишаючись вдома, ми у спільній молитві під час он-лайн богослужінь разом радітимемо Світлому Воскресінню й очікуватимемо  Милості Божої. Сідаючи за святковий стіл, згадаємо наших мужніх воїнів, що стримують агресора на сході України, лікарів і весь медичний персонал, які працюють на передньому краї боротьби із коронавірусом, пожежників, що, ризикуючи життям, невтомно гасять пожежі, спричинені підпалами сухостою. Молитовно подякуємо усім, хто у цей нелегкий час працює у сферах забезпечення нашого життя і спокою.
Нехай Світло Великодня допоможе вам здолати зневіру і розпач, додасть сил витримати нелегкі випробування. Хай із Воскресінням Христовим увійдуть у ваші родини віра і любов, та завжди буде надія на майбутнє.
Будьте здоровими! Бережіть себе та своїх рідних і близьких.
Смачної всім паски і Божої ласки!
Щиро,
Володимир Ісаєнко