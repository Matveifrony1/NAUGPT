Заголовок: Історія свята 8 березня: онлайн-лекція суддів Конституційного Суду України
Дата: 11/03/2024
URL: https://nau.edu.ua/ua/news/2024/3/istoriya-svyata-8-bereznya-onlayn-lektsiya-suddiv-konstitutsiynogo-sudu-ukraini.html
==================================================

Напередодні Міжнародного жіночого дня
8 березня — дня боротьби за права жінок, науково-педагогічні працівники, аспіранти та студенти Юридичного факультету долучилися до тематичної онлайн-лекції
«Історія свята 8 березня: від історичних витоків до сучасного сприйняття».
Лекцію провели судді Конституційного Суду України
Галина Юровська
та
Ольга Совгиря
за участі Урядової уповноваженої з питань гендерної політики
Катерини Левченко
.
«Ідея встановлення Міжнародного жіночого дня мала на меті привернути увагу суспільства до проблем жінок у боротьбі за рівноправ’я. У ХХ столітті Міжнародний жіночий день став платформою для об’єднання жінок різних країн у спільній боротьбі за свої права. Він відіграв ключову роль у популяризації ідей гендерної рівності на міжнародному рівні», —
зазначила пані Галина
.
Під час лекції судді
висвітлили історію виникнення
Міжнародного жіночого дня, етапи його еволюції, традиції відзначення в різних куточках світу, а також розповіли про резолюцію Генеральної Асамблеї ООН, яка рекомендувала країнам світу відзначати Міжнародний день прав жінок і міжнародний день миру в будь-який день року з урахуванням історичних та національних традицій.
Переглянути лекцію
суддів Конституційного Суду України можна на YouTube-каналі Конституційного Суду України за
посиланням
.