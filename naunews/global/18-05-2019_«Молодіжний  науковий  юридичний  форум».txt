Заголовок: «Молодіжний  науковий  юридичний  форум»
Дата: 18/05/2019
URL: https://nau.edu.ua/ua/news/2019/5/molodizhniy-naukoviy-yuridichniy-forum.html
==================================================

Другу Міжнародну науково-практичну конференцію «Молодіжний  науковий  юридичний  форум», приурочену Дню науки, проведено Юридичним факультетом.
Відкриваючи конференцію, ректор Володимир Ісаєнко зазначив, що «такі наукові заходи допомагають молодим науковцям сформувати свої ідеї у цілком реальні та життєздатні наукові проекти під керівництвом визнаних фахівців у сфері права».
Проректор з наукової роботи Володимир Харченко зауважив, що наука в НАУ твориться щодня, у тому числі і зусиллями молодих науковців присутніх на форумі.
Декан факультету Ірина Сопілко  відзначила, що конференція об’єднала учасників задля вирішення актуальних юридичних проблем в контексті глобалізації та усунення правових бар’єрів розвитку світової спільноти.
Участь у форумі взяли провідні вітчизняні та зарубіжні фахівці у сфері права: член редколегії фундаментальних й прикладних досліджень в практиці провідних наукових шкіл Адріан Берк Холл (США), директор Центру досліджень міжнародної правової комунікації Варшавського університету Джоанна Осіждевіч (Польща), керівник проектів Офісу Ради Європи в Україні Сюзанна Мнацаканян, директор «Інституту публічного права» Валентин Галунько, начальник відділу організації роботи Національної академії прокуратури України Олександр Головкін,  представник Представництва Дитячого фонду ООН (ЮНІСЕФ) в Україні Наталія Сітнікова, директор Київського науково-дослідного інституту судових експертиз Олександр Рувін, заступник директора Центру судових експертиз та експертних досліджень Державної судової адміністрації Надія Армаш, директор Київської філії Національного центру аерокосмічної освіти молоді імені О.М. Макарова Сергій Яцков.
Також серед учасників форуму професор кафедри адміністративного права Київського національного університету імені Тараса Шевченка Анатолій Берлач, юрист компанії Space Logistics Ukraine Марія Кірпачова, заступник директора з наукової роботи «Інституту публічного права» Лариса Сорока, член Комісії державних нагород та геральдики при Президенті України Ігор Мазепа.
На форумі презентовано спільну англомовну монографію польських вчених і науковців Юридичного факультету НАУ «Legal Conditions of International Cooperation for the Safety and Efficiency of Civil Aviation».
За активну участь у науково-дослідній роботі, громадському житті університету та до Дня науки ректор Володимир Ісаєнко нагородив студентів та науково-педагогічних працівників Юридичного   факультету грамотами та подяками.