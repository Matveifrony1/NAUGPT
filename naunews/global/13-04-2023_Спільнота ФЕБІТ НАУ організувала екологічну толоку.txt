Заголовок: Спільнота ФЕБІТ НАУ організувала екологічну толоку
Дата: 13/04/2023
URL: https://nau.edu.ua/ua/news/2023/4/spilnota-febit-nau-organizuvala-ekologichnu-toloku.html
==================================================

Традиційно, кожного року, на Факультеті екологічної безпеки, інженерії та технологій НАУ проводиться весняна екологічна толока з доброустрою території університету. Ось і цього весняного дня – 11 квітня, згуртований колектив факультету зібрався разом, щоб прибрати територію та висадити кущі бузку.
Зелені насадження виступають у сучасному місті як структурні елементи, що беруть активну участь в організації його території. Крім рекреаційної, архітектурно-планувальної, санітарно-гігієнічної та інженерно-захисної функцій зелені насадження в університеті також виконують не менш важливі естетичні, еколого-просвітницькі та навчально-виховні функції.
Загалом висаджено 45 кущів бузку різних сортів: «Леся Українка», «Сенсація», «Красуня біло-рожева», «Президент Греві блакитний», «Примроуз», «Гіацинтовий» тощо.