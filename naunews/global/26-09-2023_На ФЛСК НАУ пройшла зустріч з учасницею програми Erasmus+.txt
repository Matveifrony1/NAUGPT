Заголовок: На ФЛСК НАУ пройшла зустріч з учасницею програми Erasmus+
Дата: 26/09/2023
URL: https://nau.edu.ua/ua/news/2023/9/na-flsk-nau-proyshla-zustrich-z-uchasnitseyu-programi-erasmus.html
==================================================

Нещодавно студентка-магістрантка 2-го року навчання спеціальності 035 Філологія Ярошенко Юлія, під керівництвом доцента Шахновської Ірини Ігорівни, провела офлайн виховний захід для студентів групи ФЛ-202 спеціальності «Філологів», присвячений молодіжній програмі Erasmus+.
З присутніми Юлія поділилася своїм особистим досвідом участі в програмі молодіжного обміну та відповіла на запитання учасників, а також розповіла про можливості, які надає Erasmus+: навчання у відомих університетах, взаємодію між студентами з різних країн, поглиблення фахових знань та міжкультурна комунікація. Темою програми молодіжного обміну було «Глобальне потепління та навколишнє середовище» кожен учасник обміну мав завдання записати інтерв’ю з представниками екологічних організацій та з перехожими щодо впливу глобального потепління на суспільство в цілому.
Розповідаючи про свій шлях, Юлія Ярошенко наголосила на важливості вивчення англійської мови у різних сферах її застосування, оскільки перекладачі мають бути сучасними, прогресивними.
Почуте надихнуло багатьох студентів активно брати участь у подібних освітніх програмах, адже освічена молодь — це майбутнє нашої держави.