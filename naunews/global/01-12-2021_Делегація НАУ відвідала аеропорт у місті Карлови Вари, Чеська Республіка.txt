Заголовок: Делегація НАУ відвідала аеропорт у місті Карлови Вари, Чеська Республіка
Дата: 01/12/2021
URL: https://nau.edu.ua/ua/news/2021/12/delegatsiya-nau-vidvidala-aeroport-u-misti-karlovi-vari-cheska-respublika.html
==================================================

В ході робочого візиту до Чеської Республіки, делегація Національного авіаційного університету на чолі з ректором Максимом Луцьким відвідала аеропорт міста Карлови Вари, на якому базується провідна авіашкола Чехії «Fair».
Представники НАУ ознайомились з авіаційною базою, її технічним оснащенням і можливостями.
Під час перемовин, сторонами досягнуто домовленостей про підготовку студентів-пілотів НАУ, проходження льотної практики на базі авіашколи «Fair» з подальшим складанням іспитів у Адміністрації цивільної авіації Чеської Республіки та отримання європейських сертифікатів професійних пілотів цивільної авіації випускниками університету.
Завершуючи зустріч обидві сторони підтвердили свою зацікавленість в подальшій співпраці та обміні досвідом.