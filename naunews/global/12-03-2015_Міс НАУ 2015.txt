Заголовок: Міс НАУ 2015
Дата: 12/03/2015
URL: https://nau.edu.ua/ua/news/2015/3/mis-nau-2015.html
==================================================

11 березня о 17.00 в Центрі культури та мистецтв НАУ відбувся конкурс краси «Міс НАУ 2015». 10 дівчат з різних інститутів боролись за корону та визнання найкрасивішої.
Учасниці повинні були продемонструвати грацію та вміння позувати у трьох різних дефіле: костюмовані образи, виходи в купальниках та вечірніх сукнях. Крім того, в інтелектуальному конкурсі дівчата виявили свою креативність та поінформованість у різних галузях. Знань.
Претенденток на корону міс НАУ оцінювало майже цілком чоловіче журі: голова Первинної профспілкової організації студентів та аспірантів НАУ В. Яскель; головний редактор журналу «Playboy» В. Іваненко; український рок-музикант, соліст групи «O. Torvald», радіо- і телеведучий  Є. Галич; засновник та дизайнер чоловічого бренду «IDoL» С. Смолін; телеведучий, пародист, артист розмовного жанру, актор О. Скічко; журналіст, ведучий програми «Спорт» на  каналі «ictv» А. Ковальський; представник компанії «Rapoo» А. Цисліцький; голова Міжнародного фонду культурного співробітництва, радник міністра з питань сім’ї, молоді та спорту, переможниця багатьох конкурсів краси, Міс України 1995 року В. Литовченко; перший проректор НАУ М. Луцький; шоумен Дядя Жора.
Публіку розважали гарним вокалом Андрій Матирко та Лаліко, а «Diamonddance» представили нову хореографічну постановку.
За підсумками конкурсу другою віце-міс стала студентка Гумінтарного інституту Маргарита Зонго, першою віце-міс - студентка Аерокосмічного інституту Анастасія Бубич, а короною МІС НАУ 2015 була увінчана студентка 2 курсу Інституту міжнародних відносин Вікторія Мануйленко. Звання міс глядацьких симпатій отримала студентка Інституту аеропортів Ірина Луценко.
Таблиця титулів виглядала так:
Міс Оригінальність - Маргарита Зонго, ГМІ
Міс Романтичність - Христина Ян, ЮІ
Міс Ефектність - Олександра Тимошенко, ІЕМ
Міс Грація – Анастасія Гузєва, ІІДС
Міс Елегантність – Вікторія Мануйленко, ІМВ
Міс Вишуканість – Анастасія Кушнаренко, ІЕБ
Міс Чарівність – Анастасія Бубич,  АКІ
Міс Артистичність – Марія Левошич, ІАН
Міс Ніжність – Єлизавета Омельченко, ІКІТ
Міс Витонченість – Ірина Луценко, ІАП
Вітаємо учасниць конкурсу «Міс НАУ 2015». А переможниці бажаємо удачі та терпіння! Адже Вікторія Мануйленко представлятиме Національний авіаційний університет на  наступному етапі конкурсу – «Студміс Київ 2015».