Заголовок: Вийшов у світ навчальний посібник «Основи психогенетики»
Дата: 31/10/2014
URL: https://nau.edu.ua/ua/news/2014/10/vijshov-u-svit-navchalnij-posibnik-osnovi-psixogenetiki.html
==================================================

Кафедра авіаційної психології повідомляє про вихід у світ навчального посібника «Основи психогенетики», авторами якого є доцент кафедри О. Долгова та викладач кафедри О. Западенко-Геменчук. Видання рекомендоване Міністерством освіти і науки України для студентів вищих навчальних закладів.
Воно містить у доступній і систематизованій формі необхідну базову інформацію з загальної генетики, емпіричних та математичних методів сучасної психогенетики, співвідношення генетичних та середовищних детермінант у міжіндивідуальній варіативності когнітивних функцій, психофізіологічних ознак нормального розвитку і з відхиленнями в індивідуальному розвитку, психогенетичних основ девіантної поведінки та тих психогенетичних процесів, які відбуваються на рівні популяції.
Психогенетика закладає основи методології вивчення людини як істоти біосоціальної та дозволяє не тільки збагатити психолога теоретичними знаннями, але і допомогти психологу в практичній роботі.
Придбати підручник можна у видавництві НАУ, кімната 1.145.