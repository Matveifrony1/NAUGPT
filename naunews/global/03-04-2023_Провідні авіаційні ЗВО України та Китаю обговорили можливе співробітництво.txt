Заголовок: Провідні авіаційні ЗВО України та Китаю обговорили можливе співробітництво
Дата: 03/04/2023
URL: https://nau.edu.ua/ua/news/2023/4/providni-aviatsiyni-zvo-ukraini-ta-kitayu-obgovorili-mozhlive-spivrobitnitstvo.html
==================================================

Максим Луцький з іншими представниками НАУ зустрілись з керівництвом Університету цивільної авіації Китаю (Civil Aviation University of China (CAUC)) в місті Тяньцзінь, Китай, щоб обговорити потенційні можливості співпраці.
Зустріч розпочалася з доповіді Bai Jie, віцепрезидента CAUC, який представив китайський університет та його цілі. Розповівши, що Університет цивільної авіації Китаю є національним університетом й знаходиться під управлінням Адміністрації цивільної авіації Китаю. Університет було засновано ще у 1951 році, щоб забезпечити вищу освіту в цивільній авіації та підготовку нових пілотів у Китаї.
Після чого ректор НАУ Максим Луцький розповів про Національний авіаційний університет — його особливості, надбання, прагнення та плани щодо підвищення рівня освітніх процесів. Та зазначив, що в НАУ навчають фахівців за різними авіаційними спеціальностями — пілотів міжнародного класу, інженерів з управління повітряним рухом, диспетчерів служби руху, інженерів з автоматизованих систем управління повітряним рухом та інших авіаційних фахівців тощо.
Під час зустрічі сторони обговорили різні напрямки потенційного співробітництва, включаючи спільні дослідницькі проєкти та програми обміну для викладачів і студентів.
Гості також ознайомились з матеріально-технічним оснащенням та навчальними можливостями університету.
Загалом, завдяки цій зустрічі, було сформовано перспективну платформу для майбутньої співпраці між Національним авіаційним університетом та Civil Aviation University of China.