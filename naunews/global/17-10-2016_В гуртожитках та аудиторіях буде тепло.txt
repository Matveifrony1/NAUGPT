Заголовок: В гуртожитках та аудиторіях буде тепло
Дата: 17/10/2016
URL: https://nau.edu.ua/ua/news/2016/10/v-gurtozhitkah-ta-auditoriyah-bude-teplo.html
==================================================

Настання холодів одразу зробило вкрай актуальним питання забезпечення університету теплом. Оскільки найкомпетентнішою особою щодо цього в НАУ є проректор з господарської роботи Валентин Войцеховський, пропонуємо інформацію, отриману з цього найдостовірнішого джерела.
Відповідно до розпоряджень міських теплових мереж з понеділка тепло буде подаватися насамперед на ліцей, медичний центр та на житловий сектор, тобто на гуртожитки. Спочатку на так би мовити нижні гуртожитки п’ятиповерхівки, а до кінця цього тижня будуть підключені і верхні гуртожитки.
Учбові корпуси будуть підключені до теплового постачання з наступного понеділка відповідно до графіку міських теплових мереж. Якщо з 24 жовтня буде отримано дозвіл міських тепломереж, то до 28 жовтня всі корпуси будуть підключені. Зважаючи на умови експлуатації, дозволи на підключення традиційно намагаються отримати не перед вихідними, а з початку тижня, щоб уникнути ризику завдати збитків майну університету через непередбачувані ситуації.
Після підключення теплопостачання важливим стане дотримання теплового режиму як зважаючи на технічні умови, так і на розмір оплати спожитого тепла.