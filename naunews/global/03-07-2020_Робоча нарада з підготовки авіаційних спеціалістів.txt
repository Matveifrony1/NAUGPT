Заголовок: Робоча нарада з підготовки авіаційних спеціалістів
Дата: 03/07/2020
URL: https://nau.edu.ua/ua/news/2020/lipen/robocha-narada-z-pidgotovki-aviatsiynih-spetsialistiv.html
==================================================

На території навчального центру «Авіаційно-технічна база» та Державного музею авіації імені О.К. Антонова НАУ відбулась робоча нарада щодо оцінки можливостей використання цих підрозділів для навчання здобувачів вищої освіти за спеціальністю 272 «Авіаційний транспорт» відповідно до міжнародного стандарту EASA  Part-66.
У нараді взяли участь ректор університету Володимир Ісаєнко, керівники українських представництв  EASA Part-147 організацій «ALL4JETS» (Варшава, Польща) Алевтина Фурсаєва та «TRITECH LTD» (Рига, Латвія) Костянтин Малютін, декан Аерокосмічного факультету Юрій Зіатдінов, директор Інституту неперервної освіти Ірина Дейнега, керівник Центру льотної підготовки Володимир  Лобас,  завідувач кафедри підтримки льотної придатності повітряних суден АКФ Олександр Попов, керівник навчального центру «АТБ» Сергій Омельяненко та директор Державного музею авіації ім. О.К. Антонова НАУ Олександр Риков.
Учасники наради оглянули техніку, приміщення та обладнання, що можуть використовуватись для організації навчання  з урахуванням вимог до базової підготовки авіаційних спеціалістів. Обговорено питання щодо механізму облаштування робочих місць інструментами, приладами, технікою та обладнанням; гармонізації навчальних планів  та програм, максимально наближених до вимог Part-66,  розробки дорожньої карти для студента при формуванні його індивідуальної освітньої траєкторії.