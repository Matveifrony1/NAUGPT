Заголовок: Студенти АКФ серед переможців конкурсу наукових робіт
Дата: 03/06/2020
URL: https://nau.edu.ua/ua/news/2020/cherven/studenti-akf-sered-peremozhtsiv-konkursu-naukovih-robit.html
==================================================

Студенти Аерокосмічного факультету Михайло Гловин та Іван Костецький посіли III місце у Всеукраїнському конкурсі студентських наукових робіт зі спеціальності «Механічна інженерія».
У II турі конкурсу, що відбувся на базі Сумського державного університету, взяли участь 135 студентів із 35 закладів вищої освіти України. Михайло Гловин та Іван Костецький представили на конкурс роботу «Дослідження сумісності матеріалів пар тертя в умовах фретинг корозії». Науковий керівник дослідження – завідувач кафедри машинознавства, стандартизації та сертифікації Мирослав Кіндрачук.
Через запровадження загальнонаціонального карантину організатори конкурсу були змушені відмовитись від проведення традиційного фінального етапу ІІ туру – підсумкової науково-практичної конференції – та підвели підсумки за результатами першого етапу – анонімного рецензування робіт членами авторитетного журі. На основі рейтингу, складеного після рецензування, були визначені призери, серед яких – і студенти нашого університету.
Вітаємо та бажаємо подальших наукових досягнень!