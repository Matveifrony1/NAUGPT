Заголовок: На базі НАУ відкрито Центр ветеранського розвитку: новий крок до підтримки захисників країни
Дата: 19/08/2023
URL: https://nau.edu.ua/ua/news/2023/8/na-bazi-nau-vidkrito-czentr-veteranskogo-rozvitku-noviy-krok-do-pidtrimki-zahisnikiv-kraini.html
==================================================

18 серпня 2023 року на базі Національного авіаційного університету, за підтримки Мінветеранів, відбулось відкриття першого київського Центру ветеранського розвитку, який покликаний надати ветеранам та учасникам бойових дій важливий ресурс для їхнього подальшого професійного та особистого розвитку.
Серед присутніх: заступник Міністра у справах ветеранів України з питань цифрового розвитку, цифрових трансформацій і цифровізації Тетяна Калита, заступниця голови КМДА з питань здійснення самоврядних повноважень КМДА Марина Хонда, перший проректор НАУ – к.е.н. доцент — Олексій Михальченко, директор ННІНО НАУ – к.т.н. - Артем Слюняєв, представники ветеранської спільноти та засобів масової інформації та інші почесні гості.
Центр ветеранського розвитку створений з метою надання ветеранам всебічної підтримки після закінчення служби чи участі у бойових операціях. Це ініціатива, спрямована на створення сприятливого середовища для ветеранів, де вони зможуть продовжувати свій розвиток і досягати нових вершин, використовуючи свої навички та досвід.
Центр пропонуватиме наступні можливості:
Освітні програми: Ветерани зможуть взяти участь у спеціалізованих навчальних програмах, які допоможуть їм здобути нові знання та кваліфікації в різних сферах.
Професійний розвиток: Центр надасть можливість ветеранам покращити свої професійні навички та здобути нові, враховуючи сучасні вимоги ринку праці.
Психологічна підтримка: Спеціалісти з психології нададуть ветеранам консультації та підтримку для подолання стресових ситуацій та адаптації до цивільного життя.
Мережа партнерів: Центр буде співпрацювати з урядовими органами, бізнесом та іншими громадськими організаціями для надання ветеранам можливості знайти підтримку у різних аспектах життя.
Перший проректор НАУ Олексій Михальченко наголосив, що відкриття Центру є важливим кроком для підтримки тих, хто присвятив своє життя безпеці та миру в країни, та висловив надію щодо успіхів та досягнень ветеранів з допомогою нових можливостей.
На завершення, заступник Міністра у справах ветеранів України з питань цифрового розвитку, цифрових трансформацій і цифровізації вручила подяки Міністерства у справах ветеранів України за особисту мужність і відданість державі, патріотизм, самовідданість, активну участь і проявлену ініціативу у підтримці Захисників і Захисниць України та членів їх родини представникам ветеранської спільноти.
Запрошуємо всіх зацікавлених долучитися до Центру ветеранського розвитку та дякуємо всім, хто взяв участь у важливому заході з формування Державної ветеранської політики.
Слава Україні. Героям Слава!