Заголовок: З великим сумом повідомляємо про загибель під Бахмутом випускника Юридичного факультету Івана Ткачова
Дата: 24/05/2023
URL: https://nau.edu.ua/ua/news/2023/5/z-velikim-sumom-povidomlyaemo-pro-zagibel-pid-bahmutom-vipusknika-yuridichnogo-fakultetu-ivana-tkachova.html
==================================================

Колектив Національного авіаційного університету висловлює співчуття з приводу непоправної втрати - загибелі під Бахмутом 19 травня, випускника Юридичного факультету 2019 року, хороброго воїна, офіцера Івана Ткачова.
Ця шокуюча звістка стала страшним ударом для науково-педагогічного колективу факультету та одногрупників: несправедливий збіг обставин обірвав життя молодої людини, в якої все ще було попереду...
Іван був надзвичайно доброю, розумною, творчою та щирою людиною. Його поважали одногрупники, любили друзі та колеги. А ще він дуже любив Україну. Тому з першого дня широкомасштабного вторгнення став на захист її територіальної цілісності. Ліквідовував диверсійні групи ворога у місті Київ, охороняв летовище в Жулянах. Двічі був у м. Бахмут. Герой переніс поранення, однак повернувся на фронт – боронити Україну.
Розділяємо біль цієї непоправної втрати з батьками, рідними та близькими Івана! Світла пам'ять про нього назавжди залишиться в серцях всіх, хто його знав.