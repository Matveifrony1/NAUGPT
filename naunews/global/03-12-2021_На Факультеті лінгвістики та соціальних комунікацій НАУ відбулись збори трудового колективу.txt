Заголовок: На Факультеті лінгвістики та соціальних комунікацій НАУ відбулись збори трудового колективу
Дата: 03/12/2021
URL: https://nau.edu.ua/ua/news/2021/12/na-fakulteti-lingvistiki-ta-sotsialnih-komunikatsiy-nau-vidbulis-zbori-trudovogo-kolektivu.html
==================================================

30 листопада на Факультету лінгвістики та соціальних комунікацій (ФЛСК) Національного авіаційного університету відбулись чергові збори трудового колективу.
На збори було делеговано 95 представників від усіх структурних підрозділів факультету, а також від Студентської ради та Товариства молодих учених.
Головою зборів було обрано декана ФЛСК НАУ Наталію Ладогубець, яка розпочала захід з вручення подяк та грамот ректора університету співробітникам факультету за високі професійні досягнення та студентам за активну участь у розбудові студентського самоврядування НАУ.
Основними питаннями порядку денного були:
- виконання Колективного договору за 2021 рік;
- надання пропозицій до Колективного договору на 2022 рік.
Наталія Ладогубець представила здобутки факультету за рік та озвучила пропозиції кафедр факультету до Колективного договору, які були обговорені на засіданнях кафедр факультету та протокольно надані на збори трудового колективу ФЛСК НАУ.
В обговоренні основних питань взяли участь:
- завідувач кафедри фізичного виховання та спортивної підготовки І.І. Вржесневський;
- завідувач кафедри філософії Л.Г. Дротянко;
- завідувач кафедри педагогіки та психології професійної освіти Е.В. Лузік.
За результатами обговорення та відкритого голосування трудовий колектив факультету одноголосно визнав виконання Колективного договору «виконаним у цілому».