Заголовок:Система активного контролю параметрів двигунів внутрішнього згорання

Дата: ----------
URL: https://nau.edu.ua/ua/menu/science/naukova-robota/naukovi-rozrobki/sistema-aktivnogo-kontrolyu-parametriv-dviguniv-vnutrishnogo-zgorannya.html
==================================================
Система активного контролю параметрів двигунів внутрішнього згорання


 

Призначення та сфера застосування

Програмно-апаратний вимірювальний комплекс, розроблений в лабораторії нанотрибо-технологій НАУ, призначений для автоматизованої електронної реєстрації основних параметрів двигуна внутрішнього згорання (ДВЗ) при проведенні випробувань на різних етапах та режимах .

Сфера застосування – в машинобудуванні на промислових підприємствах при виготовленні та ремонті ДВЗ; військових підприємствах, що спеціалізуються на ремонтах військової техніки; відділи та лабораторії науково-дослідних установ НАН та МОН України при розробках та випробуваннях нових ДВЗ.

 

Важливі показники, які характеризують рівень отриманого наукового результату

Автоматична обробка даних основних вимірюваних робочих параметрів ДВЗ в реальному часі; контроль результатів вимірювання в найбільш прийнятному для оператора вигляді, автоматичне оформлення і вивід на друк протоколів проведених випробувань ДВЗ за заданими шаблонами; збереження накопичуваної вимірювальної інформації і протоколів в електронному вигляді; створення  банку даних.



 

Стан захисту інтелектуальної власності

Розробка знаходиться на стадії патентування.

 

Основні технічні характеристики

Система забезпечує вимірювання та контроль поточних параметрів ДВЗ за ОСТ В3-3607-86 при випробуванні, а саме: навантажувального стенду; системи змащення; системи охолодження; паливної системи; системи випуску відпрацьованих газів.

 

Затребуваність на ринку

Ці системи потребують ремонтні підприємства двигунів внутрішнього згорання, в тому числі наземної бронетанкової техніки.

Стан розробки

Виготовлені модельні прилади, розроблена конструкторська документація.

 

 


