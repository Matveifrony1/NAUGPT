Заголовок: Успішно завершено ІІ етап Всеукраїнських учнівських олімпіад НАУ
Дата: 15/05/2017
URL: https://nau.edu.ua/ua/news/2017/5/uspishno-zaversheno-ii-etap-vseukrainskih-uchnivskih-olimpiad-nau.html
==================================================

14 травня 2017 року відбувся ІІ (основний) етап Всеукраїнських учнівських олімпіад Національного авіаційного університету з хімії.
Виконання завдань олімпіади виявило, що в учнів-випускників ЗНЗ сформовані ключові компетентності необхідні для соціалізації, творчої самореалізації особистості, розуміння природничо-наукової картини світу, вироблення екологічного стилю мислення і поведінки.
Члени журі високо оцінили та відзначили: природні задатки, інтелект, пам’ять, здатність до самоосвіти учасників; розвиток їхнього наукового світогляду на основі засвоєння системи знань про речовини та їхні перетворення, основні хімічні закони й теорії, методи наукового пізнання в хімії. Структура олімпіадної роботи відповідала програмним вимогам з хімії навчальних закладів освіти та УЦОЯО.
Учасники виявили здатність до виконання у майбутньому науково-пошукової роботи в університеті.
Консультації присутнім учням та їхнім батькам щодо осбливостей вступу до НАУ надавали викладачі кафедр: базових і спеціальних дисциплін ННІНО та хімії і хімічної технології ННІЕБ.
Організатор і координатор олімпіад – Навчально-науковий інститут неперервної освіти НАУ (голова оргкомітету професор  Н. Муранова). Роботи учасників оцінювало журі у складі: голова – професор  В. Ледовських, члени –  З. Грушак,  С. Левченко.
Переможців олімпіад буде нагороджено дипломами, що надасть їм можливість отримати до 20 балів до загального рейтингу при вступі до НАУ на інженерно-технічні та природничо-математичні спеціальності.