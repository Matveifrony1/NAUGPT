Заголовок: Студентка НАУ здобула перемогу у V Всеукраїнському студентському конкурсі бізнес-проєктів «БІЗНЕС-ТРАМПЛІН»
Дата: 05/05/2023
URL: https://nau.edu.ua/ua/news/2023/5/studentka-nau-zdobula-peremogu-u-v-vseukrainskomu-studentskomu-konkursi-biznes-proektiv-biznes-tramplin.html
==================================================

Протягом лютого-травня 2023 року відбувалися три відбіркових етапи конкурсу бізнес-проєктів «БІЗНЕС-ТРАМПЛІН». 28 квітня пройшов фінал змагань в якому взяли участь 18 команд студентів.
У фінальній презентації бізнес-ідей учасники захищали свої комерційні та соціальні проєкти. 1 травня 2023 року було опубліковано результати конкурсу.
Вітаєм зі здобуттям диплому ІІІ ступеня у V Всеукраїнському студентському конкурсі бізнес-проєктів «БІЗНЕС-ТРАМПЛІН» здобувачку вищої освіти Аліну Соболєву групи МА-323Б факультету економіки та бізнес-адміністрування Національного авіаційного університету з конкурсним проєктом «Puppy JesMa». Науковий керівник - професор кафедри економіки та бізнес-технологій ФЕБА НАУ Ольга Міночкина.
Організатором конкурсу виступив Державний торговельно-економічний університет.
Усі учасники отримали запрошення реалізувати свої стартап-можливості, долучившись до участі в інкубаційній програмі YEP.
Вітаємо із визнанням наукових здобутків студентку ФЕБА НАУ та її наукового керівника.