Заголовок: НАУ в «Книзі рекордів України»!
Дата: 13/12/2014
URL: https://nau.edu.ua/ua/news/2014/12/nau-v-knizi-rekordiv-ukraini.html
==================================================

11 грудня 2014 року в рамках Всеукраїнського благодійного конкурсу «Авіатор» відбулась реєстрація Національного рекорду України зі створення літаків з найбільшої кількості людей. Акція проходила синхронно в Києві та Харкові, періодично використовуючи прямі включення. Більше 1,5 тисячі студентів Національного авіаційного університету та Національного аерокосмічного університету імені М. Є. Жуковського «Харківського авіаційного інституту» виявили бажання взяти участь у такому масштабному проекті. Фігура, яку створювали студенти «авіаційних», символічна: літак.
Мета заходу – привернути увагу суспільства до авіаційної галузі, зокрема популяризувати діяльність двох провідний авіаційних ВНЗ країни. Організатори впевнені: Україна – країна з великим авіаційним минулим, яка просто зобов’язана мати яскраве авіаційне майбутнє.
У Києві рекорд встановлювали на території НАУ (пр-т космонавта Комарова,1, біля Центру культури та мистецтв), у Харкові – на стадіоні ХАІ (вул. Чкалова, 17).
Фігури літаків спільно створили 1579 студентів. Рекорд було зафіксовано. Експерт національного реєстру рекордів України Віталій Зорін зауважив, що в столиці зібралось все ж більше учасників флешмобу. Тож відтепер НАУ – учасник рекордів України. Вітаємо!