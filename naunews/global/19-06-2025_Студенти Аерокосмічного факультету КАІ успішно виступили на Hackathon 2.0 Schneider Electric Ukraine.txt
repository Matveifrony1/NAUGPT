Заголовок: Студенти Аерокосмічного факультету КАІ успішно виступили на Hackathon 2.0 Schneider Electric Ukraine
Дата: 19/06/2025
URL: https://nau.edu.ua/ua/news/2025/6/24018.html
==================================================

4 червня 2025 року
студентська команда Аерокосмічного факультету Київського авіаційного інституту взяла участь у
Hackathon 2.0 Schneider Electric,
організованому компанією Schneider Electric Україна. Захід об’єднав 15 команд з різних вищих навчальних закладів України та близько 20 українських компаній-партнерів з різних регіонів країни.
Команду КАІ представили студенти третього курсу спеціальності 141 «Електроенергетика, електротехніка та електромеханіка» (освітня програма «Електрична інженерія»):
Артур Афанасьєв, Максим Пасічниченко та Дмитро Фабуляк.
Керівником команди виступив доцент кафедри автоматизації та енергоменеджменту АКФ
Сергій Ільєнко.
Студенти КАІ продемонстрували високий рівень професійної підготовки, успішно виконавши всі поставлені завдання хакатону. Їхній достойний виступ був відзначений відповідними дипломами та подарунками від організаторів заходу.
Hackathon 2.0 Schneider Electric надав можливість студентам розкрити свій потенціал, застосувати теоретичні знання на практиці та познайомитися з новітніми технологіями в галузі електроенергетики. Такі заходи сприяють розвитку інноваційного мислення майбутніх інженерів та встановленню зв'язків між університетом і провідними компаніями галузі.
Аерокосмічний факультет висловлює подяку компанії Schneider Electric Україна за відмінну організацію заходу та можливість студентам реалізувати свій творчий потенціал. Університет готовий до подальшої співпраці та участі у майбутніх технологічних змаганнях.
Керівництво факультету вітає керівника команди та студентів із гідним представленням КАІ на престижному професійному заході та закликає не зупинятися на досягнутому, продовжуючи розвивати свої компетенції у сфері електротехніки та енергетики.
Участь у таких заходах підтверджує високий рівень підготовки студентів Аерокосмічного факультету та їхню готовність до вирішення практичних завдань у професійній діяльності.