Заголовок: І пролунав Останній дзвоник…
Дата: 27/05/2016
URL: https://nau.edu.ua/ua/news/2016/5/i-prolunav-ostannij-dzvonik….html
==================================================

27 травня 2016 року у  загальноосвітніх навчальних закладах держави пролунали останні дзвоники, сповістивши випускникам про те, що закінчилися шкільні роки і розпочалося нове, самостійне життя омріяної юності та творчих пошуків.
Професорсько-викладацький склад Університету щороку традиційно бере участь у заходах із святкування  Останнього дзвоника. У 2016 році ця прекрасна традиція продовжилася, і тисячі випускників загальноосвітніх навчальних закладів  почули  теплі слова вітання в. о. ректора Національного авіаційного університету, заслуженого діяча науки і техніки, лауреата Державної премії України, доктора технічних наук, професора Володимира Харченка.
Інститутом доуніверситетської підготовки було організовано розсилку вітань на електронні адреси понад 4000 ЗНЗ України. У м. Києві та в деяких регіонах України спільно із співробітниками ІДП в гості до випускників 130 ЗНЗ завітали представники навчально-наукових інститутів НАУ.
Тож бажаємо випускникам ЗНЗ миру, щастя, здоров’я та успіхів у їхній подальшій життєвій долі, і сподіваємось, що більшість із них поповнить нашу велику, щиру, працьовиту і дружню родину – Національний авіаційний університет.