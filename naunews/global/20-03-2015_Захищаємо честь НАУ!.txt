Заголовок: Захищаємо честь НАУ!
Дата: 20/03/2015
URL: https://nau.edu.ua/ua/news/2015/3/zaxiwaemo-chest-nau.html
==================================================

Студенти кафедри логістики Інституту економіки та менеджменту достойно представили Національний авіаційний університет на 2-му турі Всеукраїнського конкурсу студентський наукових робіт 2014-2015 навчального року.
18 березня 2015 року студентка 401 групи ФМЛ Юлія Дьяченко отримала диплом ІІ ступеня за наукову роботу на тему «Ефективна система транспортування твердих побутових відходів крупних міст від місць їх утворення до місця остаточної концентрації», представлену в галузі технічних наук - «Транспортні системи», що була представлена у Харківському національному університеті міського господарства імені О.М. Бекетова. Науковий керівник студентки – доцент кафедри логістики Лідія Савченко.
19 березня 2015 року року студентка 401 групи ФМЛ Тетяна Кравчук також отримала диплом ІІ ступеня за наукову роботу на тему «Математичне моделювання експрес-доставки вантажів у міжнародному сполученні», представлену в галузі економічних наук - «Математичні моделі, методи в економіці», що була представлена у Запорізькому національному університеті. Науковий керівник студентки – завідувач кафедри логістики Марія Григорак.
Вітаємо номінантів Всеукраїнського конкурсу студентських наукових робіт та бажаємо подальших успіхів у науковій діяльності!