Заголовок: Допомагаємо обирати професію
Дата: 09/12/2014
URL: https://nau.edu.ua/ua/news/2014/12/dopomagaemo-obirati-profesiyu.html
==================================================

1-5 грудня 2014 року співробітники Інституту доуніверситетської підготовки організовали та провели ряд  профорієнтаційних заходів, метою яких було познайомити старшокласників ЗНЗ Дніпровського району м. Києва з особливостями навчання в НАУ та залучити майбутніх абітурієнтів до подальшого навчання в ньому.
Цікаву інформацію про університет на уроках профорієнтації «Твій вибір – твоє майбутнє» отримали випускники ЗНЗ № 180, № 120, № 98, № 265, № 234 та  № 158.
Співробітники ІДП поінформували старшокласників ЗНЗ про особливості навчання в НАУ, організацію роботи 4-місячних курсів та заочно-дистанційну форму навчання з підготовки до вступу у ВНЗ та до загальнонаціонального зовнішнього незалежного оцінювання у 2014-2015 н.р., а також можливість отримання додаткових балів до загального рейтингу. Учнів зацікавила інформація про напрями підготовки фахівців НАУ, англомовний проект, другу вищу освіту та організацію дозвілля студентів. Кожен старшокласник отримав інформаційно-рекламні буклети навчальних підрозділів університету. Будемо сподіватися, що після вступної кампанії 2015 року дружну студентську сім’ю університету поповнять кращі випускники згаданих ЗНЗ.
.