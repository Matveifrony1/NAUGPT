Заголовок: Прес-конференція  «Нові підходи підготовки кадрів для бізнесу, навчальні кейси, і виклики в освіті під час воєнного стану»
Дата: 20/02/2024
URL: https://nau.edu.ua/ua/news/2024/2/pres-konferentsiya-novi-pidhodi-pidgotovki-kadriv-dlya-biznesu-navchalni-keysi-i-vikliki-v-osviti-pid-chas-voennogo-stanu.html
==================================================

16 лютого 2024 року
за ініціативи Юридичного факультету Національного авіаційного університету в прес-центрі інформаційного агентства «Інтерфакс-Україна» відбулася
прес-конференція на тему: «Нові підходи підготовки кадрів для бізнесу, навчальні кейси, і виклики в освіті під час воєнного стану».
Серед спікерів були:
Володимир Шульга
— Голова комісії з реорганізації НАУ, виконувач обов’язків ректора;
Ірина Сопілко
— тимчасова виконувачка обов’язків декана Юридичного факультету НАУ;
Пьотр Кульпа
— юридичний радник департаменту стратегії Вищого органу аудиту Польщі, експерт програм ЄС з питань державного управління в Україні;
Віктор Лещинський
— президент Національного експертно-будівельного альянсу України, співвласник експертної організації в сфері будівництва «Проексп»;
Олександра Парамонова
- адвокатка, представниця ТОВ «Файєр Поінт»;
Галина Єрко
- консультантка ТОВ «Global Solutions Group».
Модератор прес-конфкеренції — телеведучий-блогер, заслужений журналіст України
Сергій Дойко.
Мета заходу
— обговорення підготовки фахівців НАУ в умовах сучасних викликів. Зокрема йшлося про удосконалення навчальних планів, адаптацію освітніх програм до потреб ринку праці, а також розвиток співпраці бізнесу та освіти.
«Завдання реорганізації — поліпшити якість освіти та підготувати нові кваліфіковані кадри для авіаційної промисловості, високотехнологічних підприємств, бізнесу та науки. Сьогодні моя колега, декан Юридичного факультету Ірина Сопілко презентує перші ініціативи. Особлива увага на те, щоб перетворити КАІ на провідний центр розвитку авіаційної обороноздатності України та розробки інновацій у оборонній сфері. Створити умови для запровадження ефективніших систем управління закладами вищої освіти у всій країні. НАУ впевнено рухається в напрямі поліпшення якості освіти і рівня управління, а також адаптації його освітніх програм до найкращих європейських стандартів», — зазначив виконувач обов’язків ректора НАУ
Володимир Шульга
.
«Завдання реорганізації — поліпшити якість освіти та підготувати нові кваліфіковані кадри на запитання модератора «Чи є затребуваність юристів авіаційного закладу вищої освіти?», — тимчасова виконувачка обов’язків декана Юридичного факультету
Ірина Сопілко зазначила
:  «Наш факультет виходить на новий рівень — співпрацю безпосередньо бізнесу і освіти, і така колаборація, на мою думку, дасть гарний результат. У нас розроблений стратегічний план розвитку факультету, в якому розписані вже перші кроки для удосконалення навчальних планів, освітньо-професійних програм спільно з нашими стейкхолдерами, з якими ми працюємо і для яких готуємо наших студентів — майбутніх кваліфікованих працівників. З вересня 2024 року ми запускаєм нову освітню програму «IT-право», оскільки IT-сфера як ніколи зараз потребує нових кадрів, які зможуть протистояти ворогу в правовій сфері».
Пьотр Кульпа, Віктор Лещинський, Олександра Парамонова, Галина Єрко
виступаючи дали вичерпні відповіді на
запитання модератора
, зокрема: «Чому саме рівень організованості народу є ключовим фактором для його ж добробуту?», «Які саме кадри сьогодні потрібні бізнесу для розвитку України?», «Коли мова йде про Кодекс професійної етики, що в першу чергу потрібно мати на увазі, коли мова йде про працівника, так і про роботодавця?», «Наскільки вдало в Україні відбулася децентралізація і як в цьому процесі нині почуває себе сфера освіти і науки?».
Учасники планують і надалі проводити подібні зустрічі для обговорення актуальних проблем в освітній сфері в умовах воєнного часу та у післявоєнний період.