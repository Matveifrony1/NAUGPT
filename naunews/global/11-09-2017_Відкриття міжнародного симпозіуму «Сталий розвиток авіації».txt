Заголовок: Відкриття міжнародного симпозіуму «Сталий розвиток авіації»
Дата: 11/09/2017
URL: https://nau.edu.ua/ua/news/2017/9/vidkrittya-mizhnarodnogo-simpoziumu-staliy-rozvitok-aviatsii.html
==================================================

Триває робота учасників міжнародного симпозіуму «Сталий розвиток авіації» ISSA, організаторами якого виступили  Анадолу Університет (Туреччина) та Національний Авіаційний Університет (Україна).
Офіційне відкриття відбулося 11 вересня о 9 годині в залі Вченої Ради НАУ. Учасників конференції привітав в.о. ректора Володимир Ісаєнко, який виголосив доповідь щодо стратегічних напрямів співпраці між світовими, українськими та турецькими авіаційними підприємствами та організаціями згідно до основних напрямків діяльності Міжнародної Організації  Цивільної  Авіації (ICAO), стратегії сталого розвитку та інших важливих екологічних домовленостей.
Серед запрошених до участі у роботі Симпозіуму були представники Турецько-Української бізнес-асоціації, Турецьких Авіаліній, ДП «Антонов», GE Aviation, Університету Риму (Італія), Університету Ізміру, Університету Анкари та інших провідних турецьких навчальних закладів.
Організатор заходу з турецької сторони, професор Хікмет Каракоч, відзначив плідну багаторічну співпрацю між АУ та НАУ та вручив пам’ятну нагороду з нагоди річниці проведення  ISSA.
Перед учасниками та гостями  з концертною програмою виступив фольклорний дует у складі  народної артистки  Лариси Дедюх та заслуженого артиста України Романа Гриньківа.
На 14-у годину запланований початок сесійної роботи симпозіуму в навчальних аудиторіях Навчально-наукового Інституту екологічної безпеки.