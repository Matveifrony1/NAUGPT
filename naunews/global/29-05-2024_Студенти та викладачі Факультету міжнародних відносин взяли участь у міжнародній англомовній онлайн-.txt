Заголовок: Студенти та викладачі Факультету міжнародних відносин взяли участь у міжнародній англомовній онлайн-дискусії
Дата: 29/05/2024
URL: https://nau.edu.ua/ua/news/2024/5/studenti-ta-vikladachi-fakultetu-mizhnarodnih-vidnosin-vzyali-uchast-u-mizhnarodniy-anglomovniy-onlayn-diskusii.html
==================================================

Студенти Факультету міжнародних відносин разом з викладачкою кафедри іноземних мов та перекладу
Тетяною Скирдою взяли участь в онлайн-дискусії «Тенденції голосування в Латинській Америці та Мексиці: дискусія про покарання при голосуванні»
в рамках проєкту «Адвокація України на Глобальному Півдні через співпрацю між аналітичними центрами».
Організатори заходу
— Школа політичної аналітики НаУКМА та Фонд «Демократичні ініціативи ім. Ілька Кучеріва» у партнерстві з мексиканським аналітичним центром COMEXI за підтримки Міжнародного Фонду «Відродження». Мови заходу – англійська та іспанська.
Головним спікером
виступив професор Автономного технологічного інституту Мексики (ITAM), політичний аналітик
Луїс Естрада Страффон.
Він розповів про
особливості виборчих трендів в Латинській Америці. Зокрема, спікер поділився своїми думками напередодні виборів у Мексиці, що відбудуться у червні 2024 року.
Надзвичайний і Повноважний Посол
Володимир Лакомов виступив з доповіддю
про ліві та праві тенденції політичного розвитку в країнах Латинської Америки та врахування їх у процесі розбудови відносин України з країнами регіону.
До обговорення долучилися:
Руслан Спірін,
Спеціальний представник МЗС України в Латинській Америці та Карибському басейні;
Оксана Драмарецька,
Надзвичайна та Повноважна Посолка України в Мексиці;
Олексій Гарань,
науковий директор Фонду «Демократичні ініціативи ім. Ілька Кучеріва» та інші представники експертного середовища.
Участь у заході була корисною для студентів ФМВ,
які цікавляться Латинською Америкою, поєднавши використання студентами ФМВ англійської та іспанської мови й формування у них технік міжкультурної взаємодії для побудови міцних і продуктивних міжнародних зв’язків у своїй майбутній професійній діяльності.