Заголовок: Відбувся захист дисертації на здобуття наукового ступеня доктора архітектури завідувача кафедри дизайну інтер’єру Національного авіаційного університету Олійник Олени Павлівни
Дата: 19/05/2021
URL: https://nau.edu.ua/ua/news/2021/5/vidbuvsya-zahist-disertatsii-na-zdobuttya-naukovogo-stupenya-doktora-arhitekturi-zaviduvacha-kafedri-dizaynu-inter’eru-natsionalnogo-aviatsiynogo-universitetu-oliynik-oleni-pavlivni.html
==================================================

14 травня у спеціалізованій вченій раді Д 64.056.02 Харківського національного університету будівництва та архітектури відбувся захист дисертації на здобуття наукового ступеня доктора архітектури завідувача кафедри дизайну інтер’єру Національного авіаційного університету лауреата Державної премії в галузі архітектури Олійник Олени Павлівни по темі «Теоретико-методологічні основи формоутворення
міських громадських просторів».
Дисертація присвячена одній з найважливіших тем сьогодення - архітектурі та дизайну міських громадських просторів. Олійник О.П. розглядає громадський простір як цілісне явище, не розподіляючи його на інтер'єрний та зовнішній. Висновки роботи спираються на документи ЮНЕСКО щодо сталого розвитку і спрямовані на збереження сформованих громадських просторів як частини історико-культурної спадщини. Робота встановлює зв'язки між різними видами середовища перебування людини - від відкритих просторів до інтер'єрів. Це підсилює практичне значення дисертації як в галузі містобудування, архітектури, так і дизайну інтер'єру.
Щиро вітаємо Олену Павлівну із успішним захистом докторської дисертації! Бажаємо втілення всіх творчих і наукових задумів, наснаги у професійному самовдосконаленні.