Заголовок: Суддя Конституційного Суду України у відставці прочитав лекцію для студентів-магістрів Юридичного факультету
Дата: 29/10/2024
URL: https://nau.edu.ua/ua/news/2024/10/suddya-konstitutsiynogo-sudu-ukraini-u-vidstavtsi-prochitav-lektsiyu-dlya-studentiv-magistriv-yuridichnogo-fakultetu.html
==================================================

На запрошення завідувачки кафедри теорії та історії держави і права Юридичного факультету
Олени Макеєвої
, провідної викладачки навчальної дисципліни «Методологія прикладних досліджень у сфері права»,
16 жовтня 2024 року
доктор юридичних наук, професор,
член-кореспондент
Національної академії правових наук України
, суддя Конституційного Суду України у відставці, Заслужений юрист України
Микола Козюбра
для студентів-магістрів Юридичного факультету
провів лекцію
на тему
«Наукові дослідження у сфері права».
Паном Миколою здійснено тлумачення понять «право» та «справедливість»,
розкрито генезу наукових досліджень у сфері права, праворозуміння як основу пізнання та дослідження права, світоглядні основи праворозуміння та  сучасні методологічні проблеми юриспруденції.
Особливий  інтерес у студентів викликало звернення Миколи Івановича до
досвіду роботи у Конституційному Суді України, під час якого він поділився роздумами щодо сучасного стану конституційної юстиції та інституту конституційної скарги в Україні.
Такі заходи сприяють
формуванню у здобувачів освіти професійного світогляду
та правового мислення, набуттю загальних та спеціальних компетентностей наукової роботи у сфері юриспруденції, а також оволодінню сучасним методологічним інструментарієм прикладних наукових досліджень.