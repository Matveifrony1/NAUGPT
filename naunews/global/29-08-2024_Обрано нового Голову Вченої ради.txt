Заголовок: Обрано нового Голову Вченої ради
Дата: 29/08/2024
URL: https://nau.edu.ua/ua/news/2024/8/obrano-novogo-golovu-vchenoi-radi.html
==================================================

Вітаємо д.т.н., професора Сергія Гнатюка, в.о. проректора з наукової роботи з обранням на посаду Голови Вченої ради НАУ. Таке рішення було прийняте на позачерговому засіданні Вченої ради НАУ 28 серпня 2024: за - 54, проти - 0, недійсних бюлетенів – 1.
«Авіаційний» – на порозі великих змін. Реорганізація ЗВО потребує від Вченої ради виважених рішень, тож найперше планую зосередити роботу Вченої ради над розбудовою інноваційної наукової екосистеми університету, яка включатиме стартап-школу, інкубатор, акселератор, центр колективного користування науковим обладнанням, науковий парк; підвищенням якості освітніх програм та освітнього процесу; визначенням статусу гаранта освітньої програми; легітимізацією електронних освітніх ресурсів (з грифом Вченої ради НАУ); удосконаленням системи матеріального і морального стимулювання діяльності наукових та науково-педагогічних працівників», - прокоментував Сергій Гнатюк.
Нагадаємо, переобрання Голови Вченої ради відбулося у зв’язку з тим, що Голову Вченої ради університету звільнено, і відповідно до наказу № 432/од від 26.08.2024 р. виведено зі складу Вченої ради. Відповідно до Положення про Вчену раду Національного авіаційного університету, а саме пункту 3.2, голова Вченої ради обирається таємним голосуванням із числа членів Вченої ради Університету, які мають науковий ступінь та/або вчене звання, на строк діяльності Вченої ради.