Заголовок: Літературно-музичний салон на кафедрі комп’ютерних технологій дизайну і графіки
Дата: 25/03/2016
URL: https://nau.edu.ua/ua/news/2016/3/literaturno-muzichnij-salon-na-kafedri-komp’yuternix-texnologij-dizajnu-i-grafiki.html
==================================================

22 березня 2016 року в Навчально-наукового інституту Аеропортів був проведений літературно-музичний салон «Голос душі». На ньому відбулося нагородження  переможців літературно-поетичного конкурсу «СТО СЛІВ ПРО...», який у лютому-березні проводився для студентів у рамках Фестивалю архітектури та дизайну. У заході взяли участь студенти та викладачі інституту, гості. На салоні, крім літературних творів учасників конкурсу та гостей вечора, присутні послухали душевні пісні. Окрім того, на заході прозвучали твори українських поетів Івана Франка, Ліни Костенко і Лесі Українки, оскільки на 2016 рік припадає 145 років від дня народження років від дня народження останньої.
Вірші декламували (і під музичний супровід) гості вечора, два молоді київські поети, які є фіналістами міжнародного поетичного фестивалю «Одна Маленька Свіча» – поет, дизайнер, переможець Київського фестивалю «Вітер поезії 2015» Федір Рудий та поетеса, філолог, читець-декламатор, психолог, сертифікований арт-терапевт, автор методики віршотерапії, аспірант КНУ ім. Т.Г. Шевченка, куратор проекта «Слово», переможець київського поетичного батлу 2014 Оксана Рибась.
На салоні підбили підсумки літературно-поетичного конкурсу «СТО СЛІВ ПРО …», на який свої твори представили студенти інституту. Їх тематика була різноманітною: роздуми про життя та його сенс, про весняний подих і силу кохання та просто філософські есе.
Конкурсна комісія, очолювана старшим викладачем кафедри комп’ютерних технологій дизайну і графіки Любавою Обуховською, кожний твір відзначила номінацією.
Отже, у літературно-поетичному конкурсі «СТО СЛІВ ПРО...» виявилися такі переможці:
у номінації «Потік свідомості» -- ст. гр. 202  Недашківський Богдан;
у номінації «Філософія душі» -- ст. гр. 204  Макаренко Богдан.
Бажаємо учасникам подальших творчих успіхів і професійних звершень!