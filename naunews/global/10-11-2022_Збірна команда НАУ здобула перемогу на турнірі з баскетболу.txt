Заголовок: Збірна команда НАУ здобула перемогу на турнірі з баскетболу
Дата: 10/11/2022
URL: https://nau.edu.ua/ua/news/2022/11/zbirna-komanda-nau-zdobula-peremogu-na-turniri-z-basketbolu.html
==================================================

06 листопада у спортивному комплексі Національного Медичного Університету ім. О.О. Богомольця відбувся турнір зі стрітболу.
У змаганнях взяли участь 8 студентських команд з шести ЗВО м. Києва. Національний Авіаційний Університет був представлений двома командами.
Продемонструвавши свою майстерність та спортивний характер у фінальній грі, студенти НАУ вирвали перемогу у збірної команди НМУ ім О.О. Богомольця. Другий рік поспіль наша збірна команда стає переможцем цього традиційного турніру.
Склад команди переможців: Макаренко Ярослав (ЮФ 101), Рудий Мар’ян (ФТМЛ 203), Нечипорук Владислав (ФЛСК 307), Гулінський Костянтин (ФККПІ 210). Команда була нагороджена кубком, а гравці медалями і дипломами.
Друга команда нашого університету посіла 6 місце, але ми віримо що головні перемоги у них ще попереду, адже не даремно приз кращого гравця турніру отримала гравчиня саме цієї команди Савінова Тетяна.
Склад збірної команди НАУ 2: Діхтяренко Даніїл (ФККПІ 273), Бутко Олексій (ФК КПІ 325), Савінова Тетяна (ФККПІ 251).
Вітаємо наших спортсменів та тренера команд, старшого викладача кафедри фізичного виховання та спортивної підготовки ФЛСК НАУ Величенко М.А. і бажаємо мирного неба та подальших перемог!