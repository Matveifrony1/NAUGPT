Заголовок: З Міжнародним днем студентів!
Дата: 15/11/2019
URL: https://nau.edu.ua/ua/news/2019/11/z-mizhnarodnim-dnem-studentiv.html
==================================================

Шановні студенти!
Щиро вітаю вас з Міжнародним днем студентів – святом усіх, хто прагне до знань, самовдосконалення і нових звершень.
Студентські роки – не лише час веселощів і курйозних випадків, це період накопичення знань, формування навичок та торування шляху в професійне майбутнє.
Нехай ваші енергія й рішучість поєднуються з мудрістю й досвідом ваших наставників, відкриваючи шлях до невичерпних можливостей і розвитку.  Не бійтеся підкорювати нові висоти, не бійтеся помилятися, – ідіть вперед, будьте сміливими та вільними, впевненими у своїх силах та знаннях.
Бажаю вам успішних навчальних і життєвих іспитів, натхнення й вагомих  здобутків. Ми готові підтримувати вас у ваших прагненнях, надавати крила вашим мріям. Нехай роки навчання в Національному авіаційному університеті стануть злітною смугою вашої успішної кар'єри, відкриють для вас Всесвіт і допоможуть знайти своє місце у ньому!
Щиро,
Володимир Ісаєнко