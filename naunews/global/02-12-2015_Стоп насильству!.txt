Заголовок: Стоп насильству!
Дата: 02/12/2015
URL: https://nau.edu.ua/ua/news/2015/12/stop-nasilstvu.html
==================================================

25 листопада 2015 року викладачі кафедри кримінального права і процесу Навчально-наукового Юридичного інституту І. Рощина, А. Кочнєва, С. Багіров та завідувач кафедри д.ю.н., професором С. Лихова спільно з Солом’янською райдержадміністрацією м. Києва провели правовий лекторій в ДВНЗ «Київський електромеханічний коледж» на тему: «Стоп насильству. Повага до прав людини».
Мета заходу - привернути уваги молоді до актуальної проблеми подолання насильства в сім’ї та залучити їх до боротьби з цим явищем.
Були обговорені важливість  Європейських стандартів у галузі охорони прав людини та їх впровадження в законодавство та повсякденне життя нашої країни. Наголошено, що проблема насильства в родині є досить гострою для України, як і для багатьох країн світу. Її небезпечність полягає в тому, що прояви насильства та жорстокості в сім’ї не лише руйнують гармонію та злагоду в родині, а й виступають однією з передумов злочинності в суспільстві загалом.
Наприкінці зустрічі його учасниками зроблено висновок, що нині насильство має вираження у війнах, убивствах, знеціненні життя. Тому кожен з нас, суспільство і держава в цілому повинні захистити себе і своїх близьких від агресії та жорстокості, допомагати людям, які зазнали насильства.