Заголовок: Європейські стандарти в галузі захисту прав і свобод людини і громадянина
Дата: 27/04/2016
URL: https://nau.edu.ua/ua/news/2016/4/evropejski-standarti-v-galuzi-zaxistu-prav-i-svobod-lyudini-i-gromadyanina.html
==================================================

22 квітня 2016 року кафедра кримінального права і процесу  Навчально-наукового Юридичного інституту провела науково-практичний семінар на тему: «Європейські стандарти в галузі захисту прав і свобод людини і громадянина: кримінально-правовий аспект».
У його роботі взяли участь провідні фахівці в галузі кримінального права, кримінології, криміналістики, кримінального процесу: Михайло Колос – екс-суддя Конституційного Суду України, заслужений юрист України; Борис Леонов - провідний науковий співробітник Українського науково-дослідного інституту спеціальної техніки та судових експертиз, д.ю.н.; Наталія Ярмиш - професор Національної академії прокуратури України, д.ю.н., професор; Макар Марчук - провідний науковий співробітник Міжвідомчого науково-дослідного центру з проблем боротьби з організованою злочинністю при Раді національної безпеки і оборони України, к.ю.н.; Ольга Кришевич - професор кафедри кримінального права НАВС, к.ю.н., доцент.
У ході роботи семінару обговорювалися актуальні питання захисту прав і свобод людини і громадянина в Україні та за кордоном.
Проведення таких науково-практичних заходів заохочує як науково-педагогічних працівників, так і студентів Навчально-наукового Юридичного інституту НАУ до творчих пошуків.