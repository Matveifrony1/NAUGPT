Заголовок: Авіадиспетчери відзначають своє професійне свято!
Дата: 20/10/2015
URL: https://nau.edu.ua/ua/news/2015/10/aviadispetchery-vidznachayut-svoe-profesiyne-svyato.html
==================================================

20 жовтня 1961 в Амстердамі була створена Міжнародна федерація асоціацій авіаційних диспетчерів. Ця подія стала значущою в історії розвитку повітряного транспорту і підставою для виникнення професійного свята - Міжнародного дня авіадиспетчера.
Безпека в небі знаходиться в руках цих людей на землі. На авіадиспетчерів покладена велика відповідальність і до їх професіоналізму пред'являються найвищі вимоги. Від цих фахівців потрібно не тільки досконале володіння професійними навичками, а й особлива психологічна підготовка. І не випадково саме у цій професії один з найвищих у світі імідж, авторитет і соціальний статус. Початкова професійна підготовка авіадиспетчерів здійснюється на кафедрі Аеронавігаційних систем Національного авіаційного університету. Сьогодні на каналі «1+1» в телепередачі «Сніданок» виступив діючий авіадиспетчер та викладач кафедри АНС Тиханський Сергій Петрович і розповів про роботу авіадиспетчерів.
Вітаємо діючих авіадиспетчерів та викладачів, які готують фахівців цієї відповідальної професії з Міжнародним Днем Авіадиспетчера! Бажаємо професійних успіхів, міцного здоров'я та наснаги в роботі!