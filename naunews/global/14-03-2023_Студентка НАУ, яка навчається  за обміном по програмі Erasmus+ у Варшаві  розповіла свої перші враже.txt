Заголовок: Студентка НАУ, яка навчається  за обміном по програмі Erasmus+ у Варшаві  розповіла свої перші враження
Дата: 14/03/2023
URL: https://nau.edu.ua/ua/news/2023/3/studentka-nau-yaka-navchaetsya-za-obminom-po-programi-erasmus-u-varshavi-rozpovila-svoi-pershi-vrazhennya.html
==================================================

Весняний семестр 2022-2023 навчального року для студентки, яка навчається за спеціальністю 191 «Архітектура та містобудування» освітньо-професійної програми «Дизайн архітектурного середовища», групи АР-203Б Єлизавети Проценко розпочався з навчання за обміном по програмі Erasmus+ у Варшаві / University of Ecology and Managementin Warsaw (Польща). Навчання повністю фінансується програмою Еразмус+.
Єлизавета має відмінні результати з усіх предметів, бере активну участь у студентських наукових конференціях та житті факультету. До Польщі приїхала за тиждень до початку навчань, щоб ознайомитись з університетом та містом.
Декан ФНСА Віктор Карпов поспілкувався онлайн зі студенткою, щоб почути перші враження від навчання.
Ось, що розповідає Єлизавета: «я дуже рада, що у мене з’явилась можливість навчатись за програмою академічної мобільності Еразмус + в університеті University of Ecology and Managementin Warsaw, адже це великий досвід навчання за кордоном, який дасть мені можливість розвинути й урізноманітнить професійні навички. Однак, найскладніше – наважитися».
Декан Віктор Карпов побажав Єлизаветі Проценко не боятися пробувати щось нове та отримувати користь від навчання у м. Варшаві й гідно представляти наший університет. Участь у програмах обміну – це неоціненний досвід!