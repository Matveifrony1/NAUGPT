Заголовок: Послуга базування транспортних засобів на території НАУ стає платною! Для викладачів та співробітників НАУ — безкоштовно в робочий час!
Дата: 01/05/2024
URL: https://nau.edu.ua/ua/news/2024/5/posluga-bazuvannya-transportnih-zasobiv-na-teritorii-nau-stae-platnoyu-dlya-vikladachiv-ta-spivrobitnikiv-nau-—-bezkoshtovno-v-robochiy-chas.html
==================================================

З 1 травня 2024 року
послуги з короткострокового користування місць для парковки для транспортних засобів на території НАУ стають
платними
. Таке рішення було прийнято керівництвом університету у зв'язку з великим попитом на в'їзд на територію НАУ та з метою забезпечення належного пропускного режиму в НАУ, впорядкування заїзду транспорту на територію і наведення порядку паркування автотранспорту на території університету.
Важливо!
Дане рішення не розповсюджується на викладачів та співробітників університету, для них діє
денне (з 07:00 ранку до 22:00 вечора) безкоштовне паркування на території
як додаткова опція створення комфорту для працівників університету. У разі, якщо викладачі та співробітники НАУ мають потребу користуватися паркуванням цілодобово, вони також оформлюють відповідний Договір.
Що потрібно знати та врахувати? Важливі нововведення!
Платні послуги з короткострокового користування місць для парковки транспортних засобів на території НАУ діють за адресами:
просп. Любомира Гузара, 1
(навчальний корпус № 11) —
вартість за місяць користування одним паркомісцем складає 1000 грн,
та
вул. Ніжинська, 10
(студентський гуртожиток НАУ № 5) —
вартість за місяць користування одним паркомісцем складає 850 грн
.
Платні послуги з короткострокового користування місць для парковки транспортних засобів на території НАУ будуть надаватися
на основі відповідних
(за адресою надання послуг)
Договорів
, з ними можна ознайомитися за покликаннями на офіційному сайті університету:
Договір на Послуги з короткострокового користування місць для парковки транспортних засобів на території НАУ, просп. Любомира Гузара, 1
Договір на Послуги з короткострокового користування місць для парковки транспортних засобів на території НАУ, вул. Ніжинська, 10
Будь ласка, уважно ознайомтеся з умовами, зазначеними у документах. Договір ви завжди можете пролонгувати.
Також
друковані версії Договорів
знаходяться безпосередньо на місці паркування, у охорони.
Звернутися для оформлення, підписання Договору
з надання у короткострокове користування місця / місць для парковки транспортних засобів на території НАУ
ви можете у Відділ управління майном:
Перший корпус НАУ, 240 кабінет.
Контактна особа: Світлана Ільченко,
044 406 76 60
Наказ ректора
від 25.07.2022 № 221/од
про «Про припинення платних послуг та втрату чинності наказів ректора» втратив чинність.
Детальніше —
у відповідному Наказі від 30.04.2024,
підписаним Головою комісії з реорганізації, в. о. ректора НАУ Ксенією Семеновою.