Заголовок: В НАУ пройшла зустріч з представниками стейкхолдера КП «Київміськсвітло»
Дата: 06/04/2023
URL: https://nau.edu.ua/ua/news/2023/4/v-nau-proyshla-zustrich-z-predstavnikami-steykholdera-kp-kiivmisksvitlo.html
==================================================

3 квітня на Аерокосмічному факультеті НАУ відбулась зустріч з потенційним роботодавцем - КП «Київміськсвітло» для студентів спеціальності 141 «Електроенергетика, електротехніка та електромеханіка».
На зустрічі були присутні:
- Перший заступник директора КП «Київміськсвітло» Бондар Наталія Володимирівна
- Начальник відділу кадрів КП «Київміськсвітло» Чапліч Тетяна Романівна
- Завідувач кафедри комп’ютеризованих електротехнічних систем та технологій Квасніков Володимир Павлович
- Завідувач кафедри автоматизації та енергоменеджменту Захарченко Віктор Панасович.
Перший заступник директора КП «Київміськсвітло» Бондар Наталія Володимирівна зазначила, що на сьогодні підготовка фахівців у галузі електричної інженерії є дуже важливою, оскільки Україна потребує спеціалістів за для втілення концепції управління вуличним освітленням:
• безсистемна;
• системна індивідуальна;
• системна спрямована;
• децентралізована;
• централізована;
• автоматична (дистанційна) розподілена.
В рамках концепції: освітлювальні прилади оснащені програмним забезпеченням, яке на підставі відомих координат місцевості, що входить до зони його обслуговування, обчислює час сходу та заходу сонця. На підставі цих даних розраховується потенційна освітленість локації, й вуличне освітлення синхронізується належним чином. Зважаючи на розвиток GSM-технологій, що наддасть високу точність роботи.
Присутні обговорили можливості організації та проходження практики студентами НАУ та питання щодо їх працевлаштування.