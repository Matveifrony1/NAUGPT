Заголовок: Студент Юридичного інституту – переможець чемпіонату світу зі стронгмен спорту
Дата: 07/11/2014
URL: https://nau.edu.ua/ua/news/2014/11/student-yuridichnogo-institutu-–-peremozhecz-chempionatu-svitu-zi-strongmen-sportu.html
==================================================

З 31 жовтня по 2 листопада 2014 р. у Фінляндії відбувався чемпіонат світу зі стронгмен спорту (богатирського багатоборства). Член збірної команди України, студент Юридичного інституту групи ПР-402 Олександр Сташенко, пройшовши кваліфікаційний відбір, узяв участь у турнірі найсильніших атлетів світу та виборов III місце у ваговій категорії до 80 кг.
Стронгмен - це змагальний вид спорту, в якому атлети демонструють фізичну силу, виконуючи різноманітні силові вправи з оригінальними снарядами - колесами вантажівок, газовими балонами, автомобілями тощо. Вправи можуть бути націлені на найбільшу кількість повторень, на підняття найбільшої ваги або на швидкісне подолання дистанції з великим вантажем на плечах.
Вітаємо Олександра та бажаємо подальших успіхів у спорті!