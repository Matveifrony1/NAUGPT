Заголовок: «І буде син, і буде мати, і будуть люди на землі»
Дата: 05/03/2015
URL: https://nau.edu.ua/ua/news/2015/3/i-bude-sin-i-bude-mati-i-budut-lyudi-na-zemli.html
==================================================

4 березня 2015 року в Гуманітарному інституті відбулося урочисте відкриття Шевченківських днів, присвячених 201-річниці від дня народження великого Кобзаря. Захід проходив на базі кафедри української мови та культури за участі заступника директора по роботі зі студентами Ж. Іванової. Серед почесних гостей були присутні З. Голота – голова «Просвіти» Солом’янського району, виконавчий директор фонду імені Миколи Вінграновського та поетеса А. Цвід – член Спілки письменників України.
Антонія Цвід прочитала присутнім свої вірші та монолог з драми «Амалія» про життя Т. Шевченка.
Студенти також взяли активну участь у заході. Зокрема В. Сорокопуд продекламував вірш «Шевченко наш…», Ю. Соломко виконала пісню «Україні», а Ю. Шумна - пісню «Це моя земля». Присутнім був запропонований віртуальний мистецький екскурс «Шевченко – художник». Також відбулося коротке обговорення наукової теми: «Штрихи до психологічного портрету жінки у творах Тараса Шевченка». Бажаючі взяли участь у літературному квесті «Шевченкіада».