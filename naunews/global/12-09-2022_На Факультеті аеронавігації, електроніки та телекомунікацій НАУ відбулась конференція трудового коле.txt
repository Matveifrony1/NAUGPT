Заголовок: На Факультеті аеронавігації, електроніки та телекомунікацій НАУ відбулась конференція трудового колективу
Дата: 12/09/2022
URL: https://nau.edu.ua/ua/news/2022/9/na-fakulteti-aeronavigatsii-elektroniki-ta-telekomunikatsiy-nau-vidbulas-konferentsiya-trudovogo-kolektivu.html
==================================================

На виконання наказу ректора №108/од від 19.05.2022 року та у відповідності до п.6.6.9. «Положення про Факультет аеронавігації електроніки та телекомунікацій Національного авіаційного університету», 8 вересня на факультеті у дистанційному режимі була проведена Конференція трудового колективу.
В роботі Конференції взяли участь делегати від всіх структурних підрозділів ФАЕТ НАУ, представники профбюро та органів студентського самоврядування.
Зі звітом про роботу факультету у 2021-2022 навчальному році виступив декан Сергій Завгородній. В своєму виступі він зупинився на кількісних та якісних показниках, досягненнях в навчальному та науковому напрямках роботи. Було акцентовано увагу делегатів на організації навчального процесу та практичної підготовки в умовах воєнного стану й дистанційної форми навчання.
Звіт був схвалений одноголосно.