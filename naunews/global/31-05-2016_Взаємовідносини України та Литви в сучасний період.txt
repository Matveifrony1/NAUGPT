Заголовок: Взаємовідносини України та Литви в сучасний період
Дата: 31/05/2016
URL: https://nau.edu.ua/ua/news/2016/5/vzaemovidnosini-ukraini-ta-litvi-v-suchasniy-period.html
==================================================

На виконання листа Міністерства освіти і науки України щодо відзначення 25-ї річниці встановлення дипломатичних відносин між Україною і Литвою, 25 травня 2016 року професором кафедри теорії та історії держави і права Навчально-наукового Юридичного інституту Анатолієм Тимченком проведено диспут серед студентів 1 курсу на тему «Взаємовідносини України та Литви в сучасний період».
Даний захід присвячений дружнім партнерським відносинам України та Литви, адже Литовська Республіка однією з перших визнала незалежність нашої держави та встановила тісні дипломатичні зв’язки, зокрема щодо співробітництва у політичній, економічній, військовій, гуманітарній та інших сферах.
У ході диспуту учасники висловили думки, що українсько-литовські стосунки в історичному вимірі належно не оцінені і їм приділяється недостатня увага в підручниках з історії. Оскільки і в часи середньовіччя, і в міжвоєнну добу XX століття, і в роки незалежності українцям і литовцям притаманні спільні елементи культури та державності, єдине прагнення до самостійності й свободи.
Підводячи підсумки, студенти наголосили, що підтримка Литви у такий непростий для України час, особливо під час Революції Гідності та боротьби за територіальну цілісність є свідченням міцних взаємин щодо розвитку наших держав.