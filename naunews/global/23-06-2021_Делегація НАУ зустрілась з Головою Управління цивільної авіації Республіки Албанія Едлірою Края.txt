Заголовок: Делегація НАУ зустрілась з Головою Управління цивільної авіації Республіки Албанія Едлірою Края
Дата: 23/06/2021
URL: https://nau.edu.ua/ua/news/2021/6/delegatsiya-nau-zustrilas-z-golovoyu-upravlinnya-tsivilnoi-aviatsii-respubliki-albaniya-edliroyu-kraya.html
==================================================

В рамках робочої поїздки до Республіки Албанія, сьогодні, відбулась зустріч делегації НАУ, на чолі з ректором Максимом Луцьким, з Головою Управління цивільної авіації Республіки Албанія Едлірою Края.
Ректор Максим Луцький ознайомив Голову Управління Едліру Края з освітнім потенціалом Національного авіаційного університету. Він зауважив, що НАУ є лідером авіаційної освіти цивільної авіації серед вищих навчальних закладів України. В НАУ навчають пілотів міжнародного класу, інженерів з управління повітряним рухом, диспетчерів служби руху, інженерів з автоматизованих систем управління повітряним рухом та інших авіаційних фахівців.
Сторони обговорили перспективи співробітництва заради реалізації спільних планів. Зокрема, організації підготовки, перепідготовки, підвищення кваліфікації спеціалістів авіаційно-космічної галузі.
За результатами зустрічі, Едліра Края запропонувала, у найкоротший термін, підготувати проект меморандуму про співробітництво між НАУ та Управлінням цивільної авіації Албанії із залученням до співробітництва Політехнічного університету міста Тирана, з яким сьогодні делегацією НАУ було підписано угоду про співпрацю.