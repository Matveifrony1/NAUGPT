Заголовок: Реінтеграції ветеранів і членів їхніх сімей через освіту
Дата: 19/06/2024
URL: https://nau.edu.ua/ua/news/2024/6/reintegratsii-veteraniv-i-chleniv-ihnih-simey-cherez-osvitu.html
==================================================

13 червня 2024 року
в Національному авіаційному університеті відбувся захід
«Реінтеграція ветеранів і членів їхніх сімей через освіту».
Подія була організована спільними зусиллями
НАУ та Міністерства у справах ветеранів України
у форматі зустрічі, модератором якої виступив Навчально-науковий інститут неперервної освіти.
Основна мета заходу
— всебічно розглянути місце і роль центрів ветеранського розвитку в Україні, їхній подальший розвиток, проаналізувати систему соціального захисту ветеранів і членів їхніх сімей, а також забезпечити реалізацію їхнього права на отримання якісних освітніх послуг.
У заході взяли участь
ветерани та члени їхніх сімей, представники::
Міністерства освіти і науки;
Державного центру зайнятості;
Київського міського центру зайнятості;
Київської міської державної адміністрації;
Центру реінтеграції ветеранів;
Міністерства молоді та спорту України;
Міністерства з питань стратегічних галузей промисловості України;
Центру комплексної підтримки учасників бойових дій «Київ мілітарі хаб»;
Міжнародної організації з міграції ООН;
Центру ветеранського розвитку Національного університету фізичного виховання і спорту України;
ГО «Міжконфесійне братство військових капеланів».
У межах заходу
відбувся благодійний концерт рок-гурту Gvozd Band.
НАУ представляли викладачі, студенти кафедри військової підготовки та співробітники Навчально-наукового інституту неперервної освіти.
З вітальним словом виступила
проректорка з гуманітарної політики та інновацій НАУ
Мар’яна Красношапка
, яка відзначила важливість створення ЦВР в Україні та провідну роль такого центру в НАУ. Учасників також привітав директор Центру ветеранського розвитку НАУ
Олексій Лисак
. Виступ представника Міністерства у справах ветеранів, в.о. директора Департаменту забезпечення переходу від військової служби до цивільного життя
Ігоря Кострікова
був присвячений майбутнім перспективам ЦВР та професійній адаптації ветеранів і членів їхніх сімей за рахунок бюджетної програми міністерства у справах ветеранів.
Інформативними були доповіді державної експертки МОН з питань вищої освіти дорослих
Олександри Лактіонової,
начальниці управління професійного навчання та міжнародного співробітництва Державного центру зайнятості Лілії Грановської, заступника директора Департаменту соціальної та ветеранської політики КМДА
Максима Бученка
, директорки Центру реінтеграції ветеранів АТ «Українська оборонна промисловість»
Марини Соколової
. Заступниця відповідального секретаря приймальної комісії НАУ
Анна Марина розповіла про особливості вступу та навчання
ветеранів і членів їхніх сімей у 2024 році.
На заключній панельній дискусії
у залі засідань Вченої ради
відбулася презентація проєкту директора ЦВР НАУ Олексія Лисака
та активне обговорення нагальних проблем професійної адаптації ветеранів. Підсумком заходу стала
домовленість про регулярні профільні саміти на базі ЦВР НАУ.