Заголовок: Профорієнтаційні зустрічі тривають
Дата: 14/03/2016
URL: https://nau.edu.ua/ua/news/2016/3/proforientaczijni-zustrichi-trivayut.html
==================================================

У березні 2016 року доцент кафедри кримінального права і процесу Навчально-наукового Юридичного інституту Михайло Кумановський провів інтерактивні лекції з учнями 10-х та 11-х класів Гімназії № 257, Спеціалізованої школи № 193 з поглибленим вивченням української мови і літератури, Спеціалізованої школи № 20, Середньої загальноосвітньої школи № 242 м. Києва та Бучацької ЗОШ №1 Тернопільської області на тему: «Професія юриста: плюси та мінуси».
Охорона прав і законних інтересів громадян, безкомпромісна боротьба з правопорушеннями, кваліфіковане розв'язання юридичних проблем є змістом повсякденної діяльності юристів і разом з тим є їхнім професійним обов'язком. Обираючи цю професію абітурієнт повинен зважати на велику відповідальність за кожне своє рішення та кожну свою дію.
Наприкінці зустрічей М. Кумановський зосередив увагу присутніх на основних завданнях та напрямах діяльності Національного авіаційного університету як одного з провідних вищих навчальних закладів України.