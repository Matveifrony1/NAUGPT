Заголовок: МОН оголосило конкурс наукових проєктів молодих учених 2023 року
Дата: 29/09/2023
URL: https://nau.edu.ua/ua/news/2023/9/mon-ogolosilo-konkurs-naukovih-proektiv-molodih-uchenih-2023-roku.html
==================================================

22 вересня 2023 року розпочато Конкурс проєктів фундаментальних наукових досліджень, прикладних наукових досліджень та науково-технічних (експериментальних) розробок молодих учених (далі — Конкурс), оголошений наказом Міністерства освіти і науки України від 21.09.2023 № 1143.
Для участі у Конкурсі до 24 жовтня 2023 року заклади вищої освіти та наукові установи, які ухвалять рішення про участь у Конкурсі, подають проєкти, які відповідають вимогам Положення про Конкурс. Участь можуть брати колективи молодих учених, які працюють або навчаються в університетах чи наукових установах, підпорядкованих МОН. До складу виконавців проєкту можуть входити особи, які є молодими вченими відповідно до Закону України «Про наукову і науково-технічну діяльність».
Основні новації Конкурсу:
• орієнтація на пріоритетну тематику з переліку основних наукових (науково-технічних) проблем ключових міністерств, державних служб та органів для розв’язання реальних проблем оборони, безпеки, економіки та суспільства України;
• створення та визначення принципів роботи Комісії з етики експертів;
• проведення конкурсу у новому модулі Національної електронної науково-інформаційної системи, яка зокрема дає можливість чіткої ідентифікації проєктів / учених / експертів та захисту даних через ЄЦП, BankID або Дія.Підпис;
• автоматичний розподіл проєктів між експертами та розсилка експертних висновків керівникам проєктів до їхніх електронних кабінетів після завершення конкурсу;
• спрямованість на вчасне проведення конкурсного відбору, що має дати можливість почати фінансування проєктів з початку 2024 р.
Результати конкурсного відбору проєктів досліджень і розробок будуть - до 22 грудня 2023 року.
Ознайомитися з необхідними документами та інструкціями - за
посиланням
.