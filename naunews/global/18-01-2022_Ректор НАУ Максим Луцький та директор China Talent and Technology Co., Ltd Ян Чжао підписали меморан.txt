Заголовок: Ректор НАУ Максим Луцький та директор China Talent and Technology Co., Ltd Ян Чжао підписали меморандум про співпрацю та взаємодію
Дата: 18/01/2022
URL: https://nau.edu.ua/ua/news/2022/1/rektor-nau-maksim-lutskiy-ta-direktor-china-talent-and-technology-co-ltd-yan-chzhao-pidpisali-memorandum-pro-spivpratsyu-ta-vzaemodiyu.html
==================================================

Сьогодні між Національним авіаційним університетом та China Talent and Technology Co., Ltd відбулося підписання меморандуму про співпрацю та взаємодію. Свої підписи під документом поставили ректор Максим Луцький та директор компанії Ян Чжао.
На зустрічі були присутні:
Ольга Ласориб, офіційний представник China Talent and Technology Co., Ltd в Україні;
Сергій Занько, директор Навчально-дослідний інститут сертифікаційного забезпечення підприємств транспортної інфраструктури НАУ.
Компанія з розвитку технологій та обміну спеціалістами China Talent and Technology Co., Ltd працює з 2013 року. Вона сприяє розвитку академічного обміну, співробітництву у науково-технічній галузі та реалізації спільних проектів між зарубіжними організаціями та Китайською Народною Республікою.
Головною метою даного меморандуму є:
- спільна організація та участь науково-просвітницьких виставок;
- участі у спільних науково-практичних конференціях, семінарах, круглих столах, нарадах та інших заходах;
- обмін необхідними знаннями, інформацією задля забезпечення продуктивної роботи.
Основні напрямки співпраці:
- виконання завдань по наданню інформаційних, аналітичних, консультаційно-експертних та інших послуг;
- інформаційне й експертне забезпечення експортно-імпортних та інших операцій на внутрішньому і зовнішньому ринках товарів і послуг;
- здійснення діяльності по організації та проведенню спільних заходів;
- організація міжнародного співробітництва.