Заголовок: В рамках робочої поїздки до Республіки Сербія, делегація НАУ відвідала місто Новий Сад
Дата: 13/08/2021
URL: https://nau.edu.ua/ua/news/2021/8/v-ramkah-robochoi-poizdki-do-respubliki-serbiya-delegatsiya-nau-vidvidala-misto-noviy-sad.html
==================================================

Сьогодні, делегація НАУ на чолі з ректором Максимом Луцьким прибула до міста Новий Сад, Республіка Сербія.
Візит розпочався із зустрічі у Мерії міста Новий Сад. Українську делегацію зустрічало керівництво міста.
Делегація НАУ також відвідала Університет міста Новий Сад. Це другий за розмірами державний університет у Сербії, який включає в себе 14 факультетів і має понад 50 тисяч студентів.
У Новосадському університеті делегація НАУ провела зустріч з ректором університету, професором Деяном Якшичем.
В ході діалогу, сторони обговорили співробітництво в сфері підготовки фахівців усіх рівнів, підвищення кваліфікації, проведення наукових досліджень тощо.
За результатами зустрічі очільниками університетів було підписано Угоду про співпрацю. Предметом даної Угоди є взаємовигідна, некомерційна співпраця у вирішенні завдань науково-технічного співробітництва, забезпечення якості освіти, підвищення ефективності навчальної та науково-дослідної роботи в університетах.