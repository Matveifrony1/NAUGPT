Заголовок: Залучаємо молодь до муніципального управління
Дата: 16/01/2017
URL: https://nau.edu.ua/ua/news/2017/1/zaluchaemo-molod-do-munitsipalnogo-upravlinnya.html
==================================================

22-23 грудня 2016 року доцент кафедри історії та документознавства Навчально-наукового гуманітарного інституту Юрій Смольніков та студенти 3 курсу спеціальності «Документознавство та інформаційна діяльність» Сергій Павлюк і Андрій Гарнага стали учасниками Всеукраїнського круглого столу, присвяченого залученню молоді до муніципального самоврядування. Науковий захід відбувся у Львівському національному університеті ім. І. Франка за підтримки відділу преси, освіти та культури Посольства США та пройшов у рамках міжнародного проекту «Involving Youth in Municipal Planning».
Захід відвідали студенти та викладачі з різних регіонів України (Запорізький національний університет, Луганський національний університет ім. Т. Шевченка (м. Старобільськ), Донецький національний університет ім. В. Стуса (м. Вінниця), Львівський національний університет ім. І. Франка, Національний авіаційний університет (Київ), Миколаївський національний університет ім. Петра Могили, Київський університет ім. Б. Грінченка).
Завдяки спонсорам для учасників круглого столу була також передбачена культурна програма: відвідання опери М. Лисенка «Наталка Полтавка» в одному з найкращих театрів України – Львівському національному академічному театрі опери та балету ім. С. Крушельницької та екскурсія по місту Львову.
Докладнішу інформацію про проект можна знайти на
http://www.youthplanning.org
,
http://www.facebook.com/groups/youthplanning
Запрошуємо студентів, у яких є цікаві ідеї, взяти участь у подальших заходах проекту. Проведення всеукраїнських круглих столів у рамках зазначеної програми надає чудові можливості молоді з різних куточків України, зокрема тимчасово окупованих територій, налагодити контакти і разом працювати на благо батьківщини.