Заголовок: У Міносвіти Албанії заявили про підтримку спільних освітніх проектів з українськими ЗВО
Дата: 25/06/2021
URL: https://nau.edu.ua/ua/news/2021/6/u-minosviti-albanii-zayavili-pro-pidtrimku-spilnih-osvitnih-proektiv-z-ukrainskimi-zvo.html
==================================================

Нещодавно, відбувся робочий візит делегації Національного авіаційного університету, на чолі з ректором Максимом Луцьким до Республіки Албанія.
На офіційному сайті Міністерства освіти, спорту та молоді Республіки Албанія, за підсумками зустрічей з представниками НАУ, повідомили про зацікавленість у спільних освітніх проектах.
«Сьогодні я мала задоволення вітати ректора Національного авіаційного університету України Максима Луцкого з делегацією. Я підтверджую наміри Міністерства освіти, спорту та молоді підтримувати конкретні проекти та, особливо, реалізацію спільних освітніх програм з нашими вищими навчальними закладами освіти», - сказала Міністр освіти, молоді і спорту Албанії Евіс Куші, яку цитує
офіційний сайт албанського освітнього відомства
.
Першими кроками у реалізації цієї співпраці можна вважати вже підписані угоди між НАУ та Середземноморським університетом Албанії і Політехнічним університетом міста Тирана.
Завдяки цим домовленостям, студенти та викладачі НАУ і вищих навчальних закладів Республіки Албанія зможуть долучитися до системи академічної мобільності, матимуть можливість отримати подвійні дипломи, нові стимули для навчання і післядипломної сертифікації.