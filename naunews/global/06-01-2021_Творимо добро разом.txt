Заголовок: Творимо добро разом
Дата: 06/01/2021
URL: https://nau.edu.ua/ua/news/2021/1/tvorimo-dobro-razom.html
==================================================

05 січня 2021 року напередодні Різдвяних свят представники Юридичного факультету Національного авіаційного університету відвідали Комунальний заклад Київської обласної ради «Спеціалізований обласний будинок дитини м. Боярка»
.
Протягом грудня на Факультеті було проведено благодійну акцію «Творимо добро разом». До акції долучилися студенти та науково-педагогічні працівники Юридичного факультету, які зібрали дитячі речі, іграшки, книги, засоби гігієни, а також кошти для придбання памперсів та медикаментів малюкам, які обділені батьківською турботою та дітям-сиротам.
Відвідання дитячого будинку стало вже доброю традицією, яка дозволяє кожному небайдужому долучитися до підтримки вихованців дитячих закладів, що, безумовно, є важливим елементом побудови соціального суспільства. Адже діти – це майбутнє країни і кожного з нас. Привносячи, нехай маленьку, але частинку щастя для дітей, турбуючись про них спільними зусиллями ми можемо змінити на краще життя всіх нас.