Заголовок: Представниками Ради Європи та ЄСПЛ для студентів Юридичного факультету проведено тренінг
Дата: 21/06/2024
URL: https://nau.edu.ua/ua/news/2024/6/predstavnikami-radi-evropi-ta-espl-dlya-studentiv-yuridichnogo-fakultetu-provedeno-trening.html
==================================================

11 червня 2024 року
Інформаційно-просвітницьким центром з прав людини Юридичного факультету спільно з кафедрою теорії та історії держави і права для здобувачів освіти 1 курсу освітніх ступенів «бакалавр» та «магістр» спеціальності 081 «Право»
проведено тренінг на тему «Європейські механізми захисту прав людини».
На початку заходу старша спеціалістка Проєкту Ради Європи «HELP (Освіта в галузі прав людини для юристів) для України, в тому числі під час війни»
Галина Смірнова
розповіла про
курси HELP в рамках Плану дій Ради Європи для України «Стійкість. Відновлення. Реконструкція» на 2023-2026 роки» та особливості їх проходження.
Юристка з Європейського суду з прав людини
Олександра Ситник
провела для присутніх
вебінар на тему «Історія створення, нормативні основи та функції ЄСПЛ».
«Європейський суд з прав людини був заснований у 1959 році відповідно до ст. 19 Конвенції про захист прав людини і основоположних свобод з метою забезпечення дотримання договірними сторонами їхніх зобов’язань за Конвенцією та протоколами до неї. У нинішньому вигляді Суд функціонує з 1998 року, коли набув чинності Протокол № 11 до Конвенції. Даний орган функціонує на постійній основі, до складу якого входять 46 суддів, які обираються Парламентською асамблеєю Ради Європи від кожної держави-учасниці та беруть участь у роботі ЄСПЛ особисто», —
зазначила пані Олександра.
Щиро дякуємо нашим європейським партнерам
та запрошуємо студентів Національного авіаційного університету до вивчення курсів HELP
за посиланням
.