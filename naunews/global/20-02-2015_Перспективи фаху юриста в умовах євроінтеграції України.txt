Заголовок: Перспективи фаху юриста в умовах євроінтеграції України
Дата: 20/02/2015
URL: https://nau.edu.ua/ua/news/2015/2/perspektivi-faxu-yurista-v-umovax-evrointegraczii-ukraini.html
==================================================

18 лютого 2015 року в середній загальноосвітній школі № 264 м. Києва в рамках профорієнтаційної роботи Юридичного інституту доцентом кафедри конституційного і адміністративного права Юрієм Пивоваром та студентом Олексієм Шуляком проведено тематичну лекцію на тему: «Перспективи фаху юриста в умовах євроінтеграції України».
Під час виступів Юрій Пивовар та Олексій Шуляк розповіли старшокласникам про роль юриста в євроінтеграційних процесах України, перспективи майбутніх випускників юридичного фаху на європейському просторі, вимоги, які висуваються юридичним інститутом Національного авіаційного університету до абітурієнтів – «завтрашніх» студентів-юристів.
Наприкінці зустрічі присутнім були роздані інформаційні буклети Національного авіаційного університету та Юридичного інституту й акцентовано увагу учнів, що саме в даному навчальному закладі готуються юристи проєвропейського формату.