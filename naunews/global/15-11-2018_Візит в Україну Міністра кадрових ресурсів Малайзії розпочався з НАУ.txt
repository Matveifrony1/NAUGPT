Заголовок: Візит в Україну Міністра кадрових ресурсів Малайзії розпочався з НАУ
Дата: 15/11/2018
URL: https://nau.edu.ua/ua/news/1/11/vizit-v-ukrainu-ministra-kadrovih-resursiv-malayzii-rozpochavsya-z-nau.html
==================================================

Сьогодні в Україну прибув Міністр кадрових ресурсів Малайзії Кула Сегеран. Перший візит Міністра в Києві відбувся до Національного авіаційного університету.
Міністр разом з Послом Малайзії в Україні Дато Раджа Реза Раджа Заіб Ша побували у Авіаційному навчальному ангарі; науково-виробничому центрі безпілотної авіації «Віраж; навчальних інаукових лабораторіях глобальних навігаційних супутникових систем та комплексних авіаційних симуляторів; відвідав заняття студентів на кафедрі аеронавігаційних систем.
Під час зустрічі з керівництвом НАУ Міністр, зокрема, зазначив: «Сьогодні я тут, щоб обговорити перспективи співробітництва інституцій професійного технічного навчання Малайзії та Національного авіаційного університету. Мене вразили потенційні можливості, запропоновані вами; і я сподіваюсь на подальшу співпрацю».
В свою чергу, ректор Володимир Ісаєнко зауважив, що на сьогоднішній день НАУ активно співпрацює з університетами різних країн світу. Тож університет готовий до співпраці з Урядом Малайзії щодо створення спільних програм навчання та підготовки студентів; організації довгострокових проектів; обміну лекторами і дослідниками та проведення науково-технічних досліджень з впровадженням їх результатів.