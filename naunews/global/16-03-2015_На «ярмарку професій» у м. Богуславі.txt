Заголовок: На «ярмарку професій» у м. Богуславі
Дата: 16/03/2015
URL: https://nau.edu.ua/ua/news/2015/3/na-yarmarku-profesij-u-m-boguslavi.html
==================================================

13 березня 2015 року Богуславський міськрайонний центр зайнятості, на базі Центру професійної освіти, організував «ярмарок професій» для учнів 9-11 класів. Захід відвідали близько 150 старшокласників міста та району. Презентаційну програму про Національний авіаційний університет представив Інститут доуніверситетської підготовки. У консультаційному центрі абітурієнти отримали рекламно-інформаційні буклети навчальних інститутів НАУ, ставили різні запитання щодо організації навчально-виховного процесу та особливостей вступної кампанії 2015 року.
Учні переглянули фільм про університет «Освіта, що випереджає час», із якого дізналися про історію та сьогодення НАУ, особливості підготовки фахівців, можливість навчатися на англомовному проекті, організацію охорони здоров’я та дозвілля та багато іншого. Неабияке зацікавлення школярів викликала інформація про переваги навчання на підготовчих курсах ІДП, де завжди є реальна можливість якісно підготуватися до загальнонаціонального ЗНО, вступу у ВНЗ та отримати додаткові бали до загального рейтингу.