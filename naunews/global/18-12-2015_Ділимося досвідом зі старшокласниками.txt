Заголовок: Ділимося досвідом зі старшокласниками
Дата: 18/12/2015
URL: https://nau.edu.ua/ua/news/2015/12/dilimosya-dosvidom-zi-starshoklasnikami.html
==================================================

16 грудня 2015 року завідувача кафедри іноземних мов і прикладної лінгвістики Навчально-наукового Гуманітарного інституту Оксана Шостак була запрошена як знаний фахівець з літератури корінного населення Північної Америки до Київської міжнародної школи. Оксана Григорівна прочитала учням старших класів лекцію «Напрямки та тенденції розвитку сучасної індіанської літератури на теренах північноамериканського континенту». Київська міжнародна школа – один з найпрестижніших середніх навчальних закладів Києва. Навчання  в ній проводиться англійською мовою та відповідає найвищим стандартам, тож налагодження контактів і співпраця з ним – важливий крок для кафедри, чудова можливість зацікавити майбутніх абітурієнтів у вступі до нашого університету.
17 грудня 2015 року О. Шостак відвідала гімназію «Академія» Святошинського району столиці, де взяла участь у засіданні Наукового учнівського товариства «Інтелект». Тут гімназисти представили свої наукові доробки та вислухали поради авторитетного гостя з НАУ.
17 грудня 2015 року старший викладач Лариса Іщенко була почесним гостем на виховному заході «Вони вчора сиділи за нашими партами, сьогодні вони гордість нашої школи» на запрошення заступника директора з виховної роботи НВК «Мізоцький ліцей» Любові Бондар та класних керівників одинадцятих класів. Лариса Йосипівна розповіла ліцеїстам про свій шлях від шкільної парти до посади старшого викладача одного з найкращих українських університетів. Старшокласники проявили зацікавленість у вступі до НАУ, активно розпитували викладача про напрямки навчання, графік роботи підготовчих курсів, процедуру підготовки та подачі документів тощо.