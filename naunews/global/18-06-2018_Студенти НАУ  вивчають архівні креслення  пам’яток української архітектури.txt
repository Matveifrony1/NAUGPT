Заголовок: Студенти НАУ  вивчають архівні креслення  пам’яток української архітектури
Дата: 18/06/2018
URL: https://nau.edu.ua/ua/news/1/6/studenti-nau-vivchayut-arhivni-kreslennya-pam’yatok-ukrainskoi-arhitekturi.html
==================================================

14 червня 2018 р. студенти 3 курсу спеціальності 191 «Архітектура та містобудування» під керівництвом завідувача кафедри містобудування Галини Агєєвої та старшого викладача Наталії Бжезовської відвідали Державну наукову архітектурно-будівельну бібліотеку імені В. Г. Заболотного (ДНАББ) та ознайомилися із особливостями функціонування унікального галузевого книжкового зібрання.
Співробітники ДНАББ  розповили  студентам про  історію закладу, що бере свій початок від 26 березня 1944 р., про галузевий книжковий фонд та функціональні можливості сучасного приміщення, розташованого на просп. Перемоги,50.
Особливу увагу було приділено проблемам та перспективам облаштування публічного простору галузевої бібліотеки у співпраці з архітекторами й дизайнерами, які є основною категорією користувачів бібліотеки.
Студенти відвідати читальну залу, книжкову крамницю, спеціалізоване сховище старовинної книги, кімнати для роботи та відпочинку читачів, їдальню та дитячу кімнату; ознайомилися  із виставкою стародруків, раритетних та рідкісних видань.
Велике враження на студентів справили книги минулих століть з малюнками та кресленнями ручної роботи пам’яток української архітектури, описом технології виконання будівельних робіт та ін.
Отримані  теоретичні знання будуть використані в подальшому під час практичних занять з навчальних дисциплін «Архітектурне проектування», «Теорія містобудування», «Пам’яткоохоронна справа», «Реконструкція будівель та споруд».