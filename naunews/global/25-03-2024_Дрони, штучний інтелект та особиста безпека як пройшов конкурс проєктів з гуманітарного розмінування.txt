Заголовок: Дрони, штучний інтелект та особиста безпека: як пройшов конкурс проєктів з гуманітарного розмінування
Дата: 25/03/2024
URL: https://nau.edu.ua/ua/news/2024/3/droni-shtuchniy-intelekt-ta-osobista-bezpeka-yak-proyshov-konkurs-proektiv-z-gumanitarnogo-rozminuvannya.html
==================================================

Національний авіаційний університет та
Програма розвитку ООН в Україні (UNDP)
провели 20 березня конкурс
«Humanitarian demining — Technology Innovation Challenge»
.
Мета заходу
— представити університетські розробки в галузі гуманітарного розмінування та відібрати команди на отримання гранту від UNDP.
У події
взяли участь 17 команд
з університетів НАУ, КНУ, КПІ, Луцького національного технічного університету, Київського професійного коледжу. Кожна команда мала 5 хвилин на презентацію проєкту/ідеї та 5 хвилин на відгук від журі. Відбувався справжній пітчінг! Аудиторія заходу —
понад 70 учасників
.
Серед проєктів
: наземні роботизовані платформи, звуковий 3D сканер, симулятор мінного поля, літальні безпілотники, мобільний додаток для саперів, системи віддаленого керування тощо.
До журі конкурсу увійшли експерти з галузі протимінної діяльності:
Наталія Шепель
, спеціалістка з управління інформацією UNDP;
Катерина Дрозд
, представниця Міністерства економіки України;
Мільєнко Вахтарич
, технічний радник з питань протимінної діяльності ОБСЄ;
Олександр Кривоносенко
, представник від Національного авіаційного університету.
У частині воркшопу
Наталія Шепель
(UNDP) поділилася  інформацією про наявну ситуацію та виклики  пов’язані із розмінуванням,
Мільєнко Вахтарич
продемонстрував напрацювання місії ОБСЄ у напрямі очищення територій, а
Адам Харві
презентував компанію «Tech 4 Tracing», яка спеціалізується на computer vision та AI, та актуальні софтверні рішення, що допомагають виявляти вибухові загрози.
Від університету захід відкрив вступним словом
Роман Одарченко
, в.о. декана Факультету аеронавігації, електроніки та телекомунікацій. Також до учасників звернувся
Ігор Безкаравайний
, заступник Міністра економіки, який наголосив, що країна потребує якісних та швидких рішень для гуманітарного розмінування.
Наступним етапом конкурсу є збір оцінок від журі та визначення тих команд, що зможуть претендувати на
отримання гранту у розмірі $3000
від UNDP.
Модерував захід
Валентин Майданюк
, менеджер Проєктного офісу НАУ.
Як все відбувалося — в нашому
фоторепортажі
. Вже невдовзі поділимося з вами відео, щоби ви відчули атмосферу заходу і надихнулися нашими учасниками.