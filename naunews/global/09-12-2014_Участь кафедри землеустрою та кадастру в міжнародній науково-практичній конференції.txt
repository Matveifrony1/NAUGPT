Заголовок: Участь кафедри землеустрою та кадастру в міжнародній науково-практичній конференції
Дата: 09/12/2014
URL: https://nau.edu.ua/ua/news/2014/12/uchast-kafedri-zemleustroyu-ta-kadastru-v-mizhnarodnij-naukovo-praktichnij-konferenczii.html
==================================================

27-28 листопада 2014 року співробітники кафедри землеустрою та кадастру Олена Бойко, Віктор Путренко та студенти 3 та 4 курсів напряму підготовки «Геодезія, картографія та землеустрій» взяли участь у Міжнародній науково-практичній конференції «Інтеграція геопросторових даних у дослідженнях природних ресурсів».
Вона проходила на базі ННІ земельних ресурсів та правознавства Національного університету біоресурсів та природокористування. В роботі взяли участь науковці, представники комерційних структур, аспіранти, студенти. Учасники представляли такі установи: Науковий центр аерокосмічних досліджень Землі інституту геологічних НАН України (м. Київ), Київський Національний університет ім. Т. Шевченка, Національний технічний університет України «КПІ», Львівський національний університет ім. Івана Франка, Національний авіаційний університет, Національний університет біоресурсів і природокористування України, Національний університет водного господарства та природокористування (м. Рівне); Інститут геофізики НАН України (м. Київ); НДІ геодезії і картографії (м. Київ); ДП Український державний НДІ проектування міст «Діпромісто» ім. Ю.М. Білоконя (м. Київ); Київський національний університет будівництва і архітектури (м. Київ), університет м. Штуттгарт (ФРН),  СТОВ «Дружба Нова», ТОВ «ТВІС-ІНФО» (м. Київ), ПАТ «Візіком», DRON.UA.
Організатори конференції - ННІ земельних ресурсів та правознавства, кафедра геоінформаційних систем і технологій НУБІП, Науковий центр аерокосмічних досліджень Землі інституту геологічних НАН України, ТОВ «ТВІС-ІНФО».
З вітальними словом виступив проректор з навчально-наукової роботи, правових та соціальних питань д.ю.н., професор, голова оргкомітету В. Курило.
Тематика конференції охоплювала актуальні питання інтеграції геопросторових даних для досліджень природних ресурсів, роль геоінформаційних технологій і даних дистанційного зондування Землі (ДЗЗ) в тематичному картографуванні, використання даних ДЗЗ в геології тощо.
Тематика представлених кафедрою землеустрою та кадастру НАУ доповідей стосувалася  проблематики створення та впровадження Національної інфраструктури геопросторових даних України, геоінформаційних системи для управління муніципальними земельними ресурсами та інтелектуального аналізу природних небезпек на основі геопросторових даних.