Заголовок: З Днем авіації України!
Дата: 25/08/2018
URL: https://nau.edu.ua/ua/news/1/7/z-dnem-aviatsii-ukraini.html
==================================================

Шановні авіатори!
Щиро вітаємо вас із професійним святом військових і цивільних авіаторів, працівників авіаційної промисловості і транспорту, яке святкується в останню суботу серпня. Наш університет має безпосереднє відношення до цього неординарного свята, адже за майже 85 років свого існування підготував тисячі фахівців авіаційної галузі, як для нашої держави так і для багатьох країн світу.
Нагадаємо, що українська земля народила цілу плеяду відважних льотчиків, дослідників-випробувачів, космонавтів, вчених, конструкторів. Зараз їхніми іменами називають літальні апарати, їх присвоюють державним установам, навчальним закладам, вони відомі у всьому світі.
Україна має прекрасні традиції і нам є чим пишатися - від перших аеропланів киянина Ігоря Сікорського до потужних і суперсучасних «Руслана» та «Мрії», які кияни мали можливість бачити у попередні роки на військовомих парадах із нагоди Дня Незалежності.
Весь світ літає на наших літаках Ан, які можуть злітати і приземлятися на необладнані аеродроми, що мають коротку злітно-посадочну смугу. Завдяки таланту конструкторів Україна увійшла до елітного клубу країн, які здатні самі, своїми виробничими силами і власними науковими розробками випускати суперсучасні літальні апарати.
Технічним наземним працівникам, без яких неможливі польоти, і, перш за все, всім підкорювачам «п'ятого океану» – бажаємо міцного здоров'я, благополуччя в сім'ях, вдалих злетів і м'яких посадок!
А студентам-авіаторам бажаємо успішного навчання, а по закінченню закладу вищої освіти – примножувати славні авіаційні традиції нашої держави досягаючи все більших професійних висот у авіаційній царині!