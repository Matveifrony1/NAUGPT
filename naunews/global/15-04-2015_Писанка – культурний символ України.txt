Заголовок: Писанка – культурний символ України
Дата: 15/04/2015
URL: https://nau.edu.ua/ua/news/2015/4/pisanka-–-kulturnij-simvol-ukraini.html
==================================================

9 квітня 2015 року викладач кафедри української мови та культури Гуманітарного інституту Т. Чухліб напередодні Воскресіння Христового організувала майстер-клас із виготовлення писанки, в якому змогли взяти участь студенти та всі охочі. Провела майстер-клас студентка-першокурсниця ІКІТ Тетяна Аршулик, яка вже багато років поспіль розмальовує писанки, володіє різними техніками писанкарства та постійно удосконалює свої навички. Роботи юної майстрині можна було побачити на конкретних прикладах. Учасникам майстер-класу були представлені також інструменти для розмальовування великодніх писанок - писачки. Бажаючи мали можливість набути основних навичок писанкарства, щоб удома на Великдень власноруч створити свої шедеври. Студенти також підготували тематичну стіннівку, в якій коротко представили історію української писанки.