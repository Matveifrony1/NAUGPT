Заголовок: На ФПКП відбувся OPEN DAY з  Тімуром Мірошниченком
Дата: 12/06/2025
URL: https://nau.edu.ua/ua/news/2025/6/24010.html
==================================================

11 червня
в КАІ відбулася подія, яка точно залишиться в памʼяті всіх гостей —
OPEN DAY Факультету психології, комунікації та перекладу
. І не просто Open Day, а зірковий! Адже спеціальним гостем заходу став легендарний ведучий, шоумен і голос «Євробачення» — випускник факультету —
Тімур Мірошниченко
.
Захід пройшов у D-HUB КАІ, зібрав студентську і викладацьку спільноту університету, а також вступників, які прагнуть стати успішними фахівцями разом із нашою прогресивною командою!
«Кожен із нас має талант, головне — знайти себе», —
надихав Тімур і вступників, і студентів,
ділячись особистим шляхом від студентської аудиторії до телевізійного олімпу. Випускник КАІ (НАУ), Тімур став яскравим прикладом того, як поєднання освіти, амбіцій і любові до справи дають вибуховий результат!
Згадував наш гість і яскраві часи у команді ТОСА, де вже тоді він став кращим конферансом фестивалів «Березневі паростки» і легендарної «СТУДВЕСНИ»! Розповідав про важливість кожної професії, зокрема, Тімур має диплом практичного психолога, і ділився, якими важливими є знання психології у будь-якій сфері діяльності. Безліч запитань від студентства і колег, серед яких були викладачі Тімура, і він з теплотою та щирістю згадував кожного й подякував рідній alma mater за всі яскраві роки навчання.
Привітала шановного гостя та нагородила подякою від рідного університету в.о. декана ФПКП
Наталія Мельник.
Зустріч продовжилася захоплюючою екскурсією навчальним ангаром КАІ.
Атмосфера натхнення, підтримки, мотивації та драйву — так на одному диханні пролетіли години
OPEN DAY ФПКП.
Уся команда КАІ щиро
дякує Тімуру Мірошниченку
за небайдужість і підтримку молодого покоління! Факультет психології, комунікації та перекладу знову довів: тут не просто навчають – тут розкривають потенціал і відкривають світ можливостей з КАІ!