Заголовок: Бібліотекарі в музеї НАУ
Дата: 25/05/2015
URL: https://nau.edu.ua/ua/news/2015/5/bibliotekari-v-muzei-nau.html
==================================================

20 травня 2015 року в рамках ознайомлення з історією авіації та Національного авіаційного університету, колектив Науково-технічної бібліотеки НАУ відвідав Музей НАУ.
Директор музею Шевченко Я.Д. ознайомив співробітників бібліотеки з експозиціями музею. Він розповів про історію авіації, віхи розвитку авіації (київських авіаконструкторів І.І. Сікорського, О.С. Кудашева, Д.П. Григоровича, П.М. Нестерова). Цікава була інформація щодо створення університету (відкриття авіаційного факультету у Київському машинобудівному інституті КПІ (1931), створення Київського авіаційного інституту (КАІ) (25.08.1933р.), здобутки, долі видатних особистостей: ректорів, науковців, їхні успіхи, досягнення, внески.
Ми ознайомились не тільки з історією університету, але і з історією Науково-технічної бібліотеки НАУ, яка відтворена у експонатах музею. Для деяких колег бібліотеки це була приємна зустріч з молодістю.