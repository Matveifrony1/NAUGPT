Заголовок: Зустріч викладачів НАУ з випускниками смт. Баришівки
Дата: 24/03/2016
URL: https://nau.edu.ua/ua/news/2016/3/zustrich-vikladachiv-nau-z-vipusknikami-smt-barishivki.html
==================================================

23 березня 2016 р. Інститут доуніверситетської підготовки організував зустріч викладачів НАУ з випускниками ЗНЗ смт. Баришівки в приміщенні ЦПР «Мрія».
Вибір майбутньої професії, навчального закладу для здобуття вищої освіти є завжди актуальним для учнів 10–11 класів. Саме тому, керівництво Баришівського РЦЗ традиційно запрошує НАУ на «Ярмарок професій». На заході була презентована діяльність НН Аерокосмічного інституту, НН Гуманітарного інституту, ННІ Економіки і менеджменту, ННІ Інформаційно-діагностичних систем, НН Юридичного інституту, ННІ Міжнародних відносин, Інституту доуніверситетської підготовки та кафедри військової підготовки.
Учасниками заходу стали понад 250 випускників ЗНЗ району та міста. Представники інститутів запросили їх здобувати вищу освіту в одному із престижних ВНЗ України – НАУ. Були охарактеризовані такі переваги навчання, як англомовний проект, друга вища освіта, післядипломне навчання, підготовка до ЗНО, доуніверситетська система навчання, аспірантура, міжнародні наукові освітні проекти та програми, кафедра військової підготовки. Була  відзначена висока кваліфікація викладацького складу університету.
У цей самий день викладачі університету завітали до 120 учнів 9-11 класів ЗНЗ № 1 та № 2 смт. Баришівки, де провели презентації діяльності НАУ, зустрілися з директорами шкіл та підписали угоди про співробітництво між НАУ і ЗНЗ.
За плідну співпрацю з Баришівським РЦЗ, пов’язану з проведенням профорієнтаційних заходів для старшокласників, НАУ отримало Подяку за підписом директора В. Балана.
Сподіваємося, що кращі випускники закладів освіти смт. Баришівки та району продовжать навчання саме в Національному авіаційному університеті!