Заголовок: Новий злет
Дата: 18/04/2016
URL: https://nau.edu.ua/ua/news/2016/4/novij-zlet.html
==================================================

12 квітня 2016 року кафедра історії та документознавства Навчально-наукового Гуманітарного інституту організувала Науково-практичну конференцію викладачів і студентів «Зоряний шлях плеяди Анів», присвячену 110-річчю від дня народження О.К. Антонова та 70-річчю з часу заснування АНТК «Антонов». Головою оргкомітету конференції була проф. І. Тюрменко, модераторами – В. Гребенніков (організатор), Л. Божук, члени оргкомітету: В. Варенко, І. Братусь, Ю. Кондрашевська , О. Ількова,             Ж. Паскал, О. Юрченко. Серед запрошених гостей на конференції був Юрій Володимирович Курлін– льотчик-випробувач, Герой Радянського Союзу (1966), заслужений льотчик-випробувач СРСР (1972), почесний доктор НАУ (2015).
Юрій Володимирович звернувся до учасників конференції з вітальним словом, в якому зробив дуже цікавий екскурс в історію становлення космонавтики та поділився особистим досвідом авіаційної практики.
Професор В. Гребенніков подякував герою і вручив пам’ятні сувеніри нашого університету. Загалом було заслухано – 14 викладацьких і 20 студентських доповідей. Крім студентів ННГМІ в конференції брали участь представники багатьох інститутів НАУ, зокрема, ННІЕБ, ННІАН, ННАКІ, ННІЕМ. Серед кращих були відзначені доповіді Крістіни Шпетної, гр. 111 ННІЕБ «Легендарний багатоцільовий «малюк» Ан-2»; Наталії Теряєвої, гр. 111 ННІЕБ «Ан-26 м – крилата швидка допомога»; Євгена Педченка, гр.172 ННІІДС «Нова ера в літакобудуванні – Ан-72 та його модифікації»; Інни Ніколаєнко, гр. 222 ННГМІ «О.К. Антонов в спогадах сучасників».
Конференція пройшла в дружній атмосфері. Матеріали конференції планується видати найближчим часом.