Заголовок: Візит представника Азіатсько-тихоокеанського офісу ІКАО до ФЛСК
Дата: 06/03/2020
URL: https://nau.edu.ua/ua/news/2020/berezen/vizit-predstavnika-aziatsko-tihookeanskogo-ofisu-ikao-do-flsk.html
==================================================

Представник Азіатсько-тихоокеанського офісу ІКАО Пунья Радж Шак’я зустрівся з керівництвом Факультету лінгвістики та соціальних комунікацій. Також у зустрічі взяв участь заступник директора департаменту державної авіаційної служби України, начальник управління аеродромів та аеропортів, державний інспектор з нагляду за безпекою авіації Григорій Голодняк.
Сторони обговорили можливі варіанти співробітництва щодо розробки тематики культури безпеки в авіації. Представника Азіатсько-тихоокеанського офісу ІКАО запросили до участі в IX Всесвітньому конгресі «Авіація в XXI столітті» – «Безпека в авіації та космічні технології», який відбудеться 22-24 вересня 2020 року в Національному авіаційному університеті.
Також поважний гість провів лекцію «Толерантна невизначеність як професійна якість підготовки авіаційних фахівців» для студентів кафедри педагогіки та психології професійної освіти ФЛСК. Під час лекції Пунья Радж Шак’я поділився міжнародним досвідом сучасної підготовки авіафахівців.