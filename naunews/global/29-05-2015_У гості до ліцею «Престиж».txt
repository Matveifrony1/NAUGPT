Заголовок: У гості до ліцею «Престиж»
Дата: 29/05/2015
URL: https://nau.edu.ua/ua/news/2015/5/u-gosti-do-liczeyu-prestizh.html
==================================================

27 травня доцент кафедри філософії Гуманітарного інституту Лариса Каднікова з профорієнтаційною метою відвідала Київський ліцей «Престиж». Ліцей має математичне спрямування, тобто найкраще  готує абітурієнтів саме для технічних вузів. Старшокласником була надана інформація про напрямки та умови навчання в НАУ. Учням було цікаво дізнатися, що навчання в нашому університеті відповідає європейському рівню якості освітнього процесу, що у складі викладачів – переважно фахівці високого рівня, серед яких багато професорів, докторантів, кандидатів наук та доцентів.
Особливу зацікавленість серед учнів та адміністрації викликала інформація про існування в університеті англомовного проекту, адже в ліцеї приділяють велику увагу вивченню іноземних мов (англійської, німецької, польської). Можливість оволодіння в університеті фаховою англійською мовою забезпечить майбутнім абітурієнтам своєрідний стартовий майданчик для інтеграції до єдиного європейського освітнього простору.  Лариса Каднікова розповіла, що викладачі та студенти НАУ активно співпрацюють з університетами Голландії, Франції, Південної Кореї, Китаю та інших країн, проходять стажування за кордоном та беруть участь у роботі міжнародних конференцій, симпозіумів та семінарів. Вільне володіння англійською мовою, технічною термінологією у поєднанні з якісною фаховою підготовкою значно збільшують можливості фахівця на вітчизняному та світовому ринках праці.