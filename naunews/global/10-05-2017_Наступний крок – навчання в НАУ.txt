Заголовок: Наступний крок – навчання в НАУ
Дата: 10/05/2017
URL: https://nau.edu.ua/ua/news/2017/5/nastupniy-krok-–-navchannya-v-nau.html
==================================================

24-28 квітня, а також 3, 4, 5 та 10 травня 2017 року співробітники кафедри базових і спеціальних дисциплін, центру допрофесійної підготовки та підготовчого відділення громадян України ННІ НО продовжили підписання угод між НАУ та ЗНЗ, а також провели ряд профорієнтаційних заходів. Їхня головна мета – познайомити учнів 10-их класів з особливостями навчання у Національному авіаційному університеті та залучити більшість із них до здобуття вищої освіти саме у стінах нашого вишу.
Вичерпну інформацію про сьогодення та історію одного з кращих авіаційних ВНЗ отримало близько 170 старшокласників ЗНЗ м. Києва: № 256, № 168, № 170, № 245, № 226, № 328, № 298, № 7, № 318, № 178, № 142, № 74, № 149, № 166, № 121, № 67, № 174.
Учнів зазначених ЗНЗ співробітники ННІ НО докладно поінформували про особливості навчання в НАУ, організацію роботи курсів з підготовки до вступу у ВНЗ та до ЗНО у 2017-2018 н. р. та можливість отримати 10 додаткових балів до загального рейтингу. Учнів неабияк зацікавила інформація про освітні профорієнтаційні проекти «Літня школа» та «Пробне ЗНО», англомовний проект, можливість навчатися на кафедрі військової підготовки. Після зустрічі кожен старшокласник отримав інформаційно-рекламні буклети ННІ, запрошення на День відкритих дверей 3 червня 2017 р., а більшість майбутніх абітурієнтів зазначила, що подальшим кроком після завершення навчання в ЗНЗ та вдалого складання ЗНО наступного року, буде навчання саме в Національному авіаційному університеті.