Заголовок: Перспективи впровадження міжнародних програм з отримання подвійного диплому
Дата: 09/10/2017
URL: https://nau.edu.ua/ua/news/2017/10/perspektivi-vprovadzhennya-mizhnarodnih-program-z-otrimannya-podviynogo-diplomu.html
==================================================

5 жовтня 2017 року у залі вченої ради Навчально-наукового юридичного інституту  відбулася спільна зустріч науково-педагогічного складу та студентів Навчально-наукового юридичного інституту та Навчально-наукового інституту аеропортів  з  Ернесто Паллотта.
Ернесто Палотта є професором медіа-права факультету права та освіти університету «Pegaso Telematic»  (Італія), керівником проекту в Україні з розробки та впровадження спільних освітніх програм «подвійного диплому».
Гість розповів українським колегам  про італійський університет «Pegaso Telematic», інноваційний розвиток якого відбувається завдяки використанню    інформаційно-комунікаційних технологій навчання та  дистанційної освіти студентів. Під час зустрічі обговорювались також питання узгодження навчальних планів та програм для надання можливості студентам НН ЮІ отримувати разом  із дипломом НАУ диплом італійського університету.
Такі спільні з європейськими вищими навчальними закладами проекти відповідають стратегічним інтересам розвитку НН ЮІ, як з точки зору підвищення якості освіти і наукових досліджень, так і поліпшення конкурентоспроможності інституту  у міжнародному та українському освітньому просторі, сприяють  розвитку міжнародної академічної мобільності студентів.
Наприкінці зустрічі  представники університетів визначили пріоритетний напрямок подальшого співробітництва  – науково-освітній, який пов'язаний з спільними науковими проектами та обміном студентів.
Ця ділова зустріч з Ернесто  Палотта  є підтвердженням його співпраці з НН ЮІ в освітній та науковій сфері, так як він уже є членом редколегії  журналу  «Наукові праці Національного авіаційного університету. Юридичний вісник «Повітряне і космічне право».