Заголовок: Для студентів НАУ виступив генеральний директор ТОВ "Авіатехсервіс"
Дата: 03/07/2023
URL: https://nau.edu.ua/ua/news/2023/7/dlya-studentiv-nau-vistupiv-generalniy-direktor-tov-aviatehservis.html
==================================================

За ініціативи завідувача кафедри підтримання льотної придатності повітряних суден АКФ НАУ Олександра Попова 28 червня пройшла онлайн зустріч здобувачів вищої освіти з генеральним директором ТОВ "Авіатехсервіс" Олексієм Анатолійовичем Куцаковим.
Спікер наголосив на сучасних проблемах авіаційної галузі під час воєнного стану, програмах подовження ресурсу вітчизняних повітряних суден, механізмах адаптації нормативно-правових актів України до міжнародних стандартів системи якості.
Здобувачі магістерського рівня вищої освіти спеціальності 272 «Авіаційний транспорт» (ОПП «Технічне обслуговування та ремонт повітряних суден і авіадвигунів») та спеціальності 152 «Метрологія та інформаційно-вимірювальна техніка» (ОПП «Якість, стандартизація та сертифікація») долучилися до обговорення порядку допуску авіаційного персоналу до льотної експлуатації повітряних суден у державній авіації України.
Учасники зустрічі відмітили перспективи розробки та впровадження нових технологічних процесів при технічному обслуговуванні та ремонті авіаційної техніки, освоєння нової та модернізованої авіаційної техніки та обладнання, удосконалення шляхів сертифікації продукції та послуг в авіаційній галузі. Також студентів цікавили питання працевлаштування та можливість проходження науково-дослідної та переддипломної практик на підприємствах авіаційної галузі в умовах воєнного стану.
Дякуємо спікеру за змістовну та цікаву зустріч!