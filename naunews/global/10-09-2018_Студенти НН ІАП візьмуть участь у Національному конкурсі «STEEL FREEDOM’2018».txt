Заголовок: Студенти НН ІАП візьмуть участь у Національному конкурсі «STEEL FREEDOM’2018»
Дата: 10/09/2018
URL: https://nau.edu.ua/ua/news/1/9/studenti-nn-iap-vizmut-uchast-u-natsionalnomu-konkursi-steel-freedom’2018.html
==================================================

Вже п’ятий рік поспіль Український  центр сталевого будівництва оголошує Національний архітектурний  студентський  конкурс «STEEL FREEDOM», спрямований на залучення молодих архітекторів до впровадження сталевих конструкцій у проектні рішення об’єктів комерційної нерухомості.
5 вересня 2018 року на кафедрі містобудування Навчально-наукового інституту аеропортів відбулася презентація  конкурсу «STEEL FREEDOM’2018»  для студентів спеціальностей 191 ««Архітектура та містобудування»» та 192 «Будівництво та цивільна інженерія».
Студенти Навчально-наукового інституту аеропортів – постійні учасники цього конкурсу:
-          дві команди стали фіналістами конкурсу «STEEL FREEDOM 2015»;
-          дві команди  - серед півфіналістів «STEEL FREEDOM 2016»;
- роботи двох команд відзначені спеціальними призами спонсорів  «STEEL FREEDOM 2017» - компаній «Сталекс» та«Hilti».
Про умови та особливості цьогорічного конкурсу розповів координатор Андрій Римаренко.
У обговоренні конкурсних завдань взяли участь завідувач кафедри містобудування Галина Агєєва, завідувач кафедри комп’ютерних технологій будівництва Олександр Лапенко, заступник директора ННІАП з виховної роботи Світлана Тімкіна, доцент Григорій Болотов, доцент Валентина Грабовчак, старший викладач Наталія Бжезовська, представники студентських команд.
Під час презентації були розіграні цінні призи – каталог  конкурсних проектних рішень, розроблених студентами вітчизняних закладів вищої освіти впродовж 2014-2017 рр.; навчальні посібники з використання металевих конструкцій та ін.
Отримавши настанови, поради та рекомендації, команди приступили до вивчення конкурсних завдань та пошуку креативних рішень.
Прийом заявок та проектів для участі в конкурсі «STEEL FREEDOM’2018»   – до 1 листопада 2018 р.
Бажаємо успіхів новим командам ННІАП НАУ!