Заголовок: Засідання Міжнародного професорського наукового семінару при Навчально-науковому центрі Новітніх технологій НАУ
Дата: 16/11/2015
URL: https://nau.edu.ua/ua/news/2015/11/zasidannya-mizhnarodnogo-profesorskogo-naukovogo-seminaru.html
==================================================

12 листопада 2015 р. відбулось чергове засідання постійно діючого Міжнародного професорського наукового семінару при Національному авіаційному університеті. У його роботі взяли участь академік НАНУ В. Кунцевич, доктори наук В. Антонов, В. Астанін, А. Білецький, В. Гамаюн, В. Денисюк, С. Дмитрієв, С. Іщенко, В. Казак, В. Кас'янов, Д. Шевчук, кандидати наук, докторанти, аспіранти та студенти Навчально-наукового центру Новітніх технологій НАУ.
Доповідь на тему «Нові стратегії ІКАО в безпеці авіації» представила директор Інституту ІКАО, експерт ІКАО, професор, Галина Андріївна Суслова. У доповіді розглядались питання, пов'язані з новими стратегічними підходами ІКАО до забезпечення безпеки авіації, що представленні в Додатку 19 до Конвенції про Міжнародну цивільну авіацію (Чиказької конвенції). Також, у доповіді проаналізовано ризики, загрози і вразливості системи цивільної авіації та визначено методи встановлення прийнятного рівня безпеки.
Семінар пройшов на високому рівні активності обговорення матеріалів доповіді та зацікавленості новими положеннями стратегії ІКАО. Присутні висловили щиру вдячність професору Г. Сусловій за змістовну та цікаву доповідь.