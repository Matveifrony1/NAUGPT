Заголовок:ПЛАТФОРМА RESEARCH4LIFE ПРОТЯГОМ ТРАВНЯ-ЧЕРВНЯ ПРОВЕДЕ КУРСИ ВЕБІНАРІВ ДЛЯ ВЧЕНИХ

Дата: ----------
URL: https://lib.nau.edu.ua/item/?post_id=481
==================================================
ПЛАТФОРМА RESEARCH4LIFE ПРОТЯГОМ ТРАВНЯ-ЧЕРВНЯ ПРОВЕДЕ КУРСИ ВЕБІНАРІВ ДЛЯ ВЧЕНИХ
Як продовження серії вебінарів Research4Life Publishing and Research Communications, які відбулися навесні-влітку 2022 року та доступні для перегляду в записі, фахівці Research4Life цьогоріч проведуть два короткі курси, на яких розглянуть теми, що обрали учасники попередніх вебінарів.

Перший короткий курс «Від ідеї до статті: написання рукопису, вибір журналу та публікація у високорейтингових журналах» містить три вебінари, які відбудуться в травні-червні 2023 року. Під час заходів учасники, які бажають поліпшити знання з питань створення, оцінювання та ефективного поширення результатів своїх досліджень, зможуть отримати корисну інформацію щодо підготовки статей та їхньої публікації у наукових виданнях.

Безкоштовна участь у зазначених вебінарах доступна для дослідників і користувачів з країн, на які поширюється програма Research4Life, зокрема України. 

Варто зазначати, що у січні 2023 року було оновлено статус України на офіційному вебсайті Research4Life із зазначенням про долучення держави до групи країн А, організації та вчені з яких мають безкоштовний доступ до ресурсів платформи (а це за інформацією Research4Life, понад 200 тис. одиниць – журналів, книг, баз даних).

Щоб узяти участь у вебінарах, необхідно зареєструватися до 10 травня 2023 року, заповнивши форму за посиланням.

МОН України