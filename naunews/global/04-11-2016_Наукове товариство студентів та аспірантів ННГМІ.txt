Заголовок: Наукове товариство студентів та аспірантів ННГМІ
Дата: 04/11/2016
URL: https://nau.edu.ua/ua/news/2016/11/naukove-tovaristvo-studentiv-ta-aspirantiv-nngmi.html
==================================================

3 листопада 2016 року за ініціативи відповідальних за наукову роботу академічних груп було створене Наукове товариство студентів, аспірантів та докторантів Навчально-наукового гуманітарного інституту (НТСАД ННГМІ). У ході обговорення нагальності створення такої громадської організації учасники заходу висловили думку про необхідність співпраці з молодими вченими, студентами, аспірантами та докторантами усіх навчально-наукових інститутів НАУ. Передумовами ініціювання створення НТСАД ННГМІ стали необхідність репрезентації здобутків молодих учених інституту, стимулювання їхньої наукової роботи, поширення інформації про наукові заходи, підтримка і розвиток креативності студентської молоді.
На зборах були присутніми члени правління НТСАД НАУ, які висловили надію на плідну співпрацю та активність НТСАД ННГМІ в організації студентських наукових заходів.
Одноголосно прийнявши рішення про утворення НТСАД ННГМІ представники ініціативної групи відкритим голосування обрали керівні органи новоствореного об’єднання. Головою НТСАД ННГМІ стала студентка спеціальності «Соціологія» Ірина Шевчук.
Бажаємо науковому товариству ННГМІ стати повноправними членами наукового товариства студентів, аспірантів та докторантів Національного авіаційного університету.