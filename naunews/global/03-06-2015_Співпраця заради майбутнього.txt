Заголовок: Співпраця заради майбутнього
Дата: 03/06/2015
URL: https://nau.edu.ua/ua/news/2015/6/spivpraczya-zaradi-majbutnogo.html
==================================================

Спеціалізована школа №173 м. Києва – сучасний навчальний заклад, педагогічний колектив якого навчає та виховує національну еліту, формує різнобічно розвинену і соціально активну особистість. Кафедра філософії Гуманітарного інституту активно співпрацює із адміністрацією школи, педагогічним колективом, учнівським врядуванням, загальношкільним батьківським комітетом, що забезпечує успішне вирішення цих завдань. Після травневої педагогічної наради на тему «Мотивація діяльності учнів на уроці як засіб підвищення результативності у навчанні», заступник з виховної роботи Тетяна Ступак запросила доцентів кафедри філософії НАУ У. Кошетар та Н. Сухову на профорієнтаційну зустріч із випускниками 9-11 класів. На прохання школярів зустріч відбулась 28 травня напередодні останнього дзвоника. Учні отримали розгорнуті відповіді на запитання про основні правила вступної кампанії, напрямки спеціалізації Гуманітарного інституту, важливість вивчення філософії для майбутніх представників української еліти.