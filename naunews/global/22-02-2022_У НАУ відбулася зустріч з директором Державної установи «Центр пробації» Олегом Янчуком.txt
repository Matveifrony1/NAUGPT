Заголовок: У НАУ відбулася зустріч з директором Державної установи «Центр пробації» Олегом Янчуком
Дата: 22/02/2022
URL: https://nau.edu.ua/ua/news/2022/2/u-nau-vidbulasya-zustrich-z-direktorom-derzhavnoi-ustanovi-czentr-probatsii-olegom-yanchukom.html
==================================================

Нещодавно, для здобувачів 2 курсу Юридичного факультету (ЮФ) Національного авіаційного університету спеціальності 262 «Правоохоронна діяльність», відбулася онлайн-зустріч із стейкхолдером, членом Ради роботодавців факультету, директором Державної установи «Центр пробації» Олегом Янчуком.
Гість прочитав лекцію на тему «Пробаційна діяльність в Україні» в якій акцентував увагу на:
- структурі Центру пробації в Україні;
- місії, завданнях та меті даної установи;
- питаннях, які стосуються покарань за вчинення кримінальних правопорушень, які є предметом пробаційної діяльності тощо.
Крім того, Олег Янчук розкрив основні стандарти ООН і Ради Європи щодо пробації, окреслив позитивні сторони відбування покарань без позбавлення волі, що в свою чергу, поліпшує соціалізацію особи, яка вчинила кримінальне правопорушення.
«Система пробації передбачає роботу з правопорушниками без ізоляції їх від суспільства – надання їм соціальної та психологічної підтримки та допомоги. І, звісно, це нагляд і контроль. Національна пробація складається з трьох видів пробації, що обумовлені особливостями правового суб'єктів пробації в системі правосуддя: досудова пробація, наглядова пробація, пенітенціарна пробація», зазначив пан Олег.
Наприкінці зустрічі, доповідач відповів на запитання присутніх.