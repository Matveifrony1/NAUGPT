Заголовок: Зустріч з представниками «Airbus Helicopters»
Дата: 29/05/2019
URL: https://nau.edu.ua/ua/news/2019/5/zustrich-z-predstavnikami-airbus-helicopters.html
==================================================

Представники університету на чолі з ректором Володимиром Ісаєнком зустрілись з делегацією  компанії «Airbus Helicopters» (Французька Республіка) та обговорили можливості подальшої співпраці.
У складі делегації:   віце-президент з інновацій та досліджень Томаж Крищінскі, віце-президент – керівник у Східній Європі та СНД Мікаель Перю, віце-президент у Східній Європі Жак Гарріг,  директор з розвитку бізнесу у країнах Балтики та Центральної Європи Лукаш Гарбера, менеджер з продажів у Західній Європі Бодуен Марро де Гротт, аташе Посольства Франції в Україні з питань наукового та університетського співробітництва Сільвен Ріголе.
Ректор НАУ презентував діяльність університету та його структурних підрозділів. «Стратегічними напрямами розвитку університету є авіаційно-космічні та інформаційні технології, екобіотехнології та матеріалознавство». Він зазначив, що перелік спеціальностей університету охоплює практично всі галузі освіти, як авіаційного так і неавіаційного профілю. Зокрема, в університеті навчаються майбутні пілоти, оператори безпілотних літальних апаратів, спеціалісти з наземного обслуговування авіаційної техніки та авіаційних двигунів, спеціалісти з кіберзахисту та діагностики систем, екологи, економісти, юристи, психологи тощо.
Віце-президент – керівник у Східній Європі та СНД Мікаель Перю представив компанію та нагадав про придбання Україною гелікоптерів «Airbus Helicopters». Тож компанія планує створити в Україні сучасний центр з обслуговування гелікоптерів та залучати до роботи українських фахівців.
Після зустрічі віце-президент з інновацій та досліджень Томаж Крищінскі прочитав лекцію для студентів університету.