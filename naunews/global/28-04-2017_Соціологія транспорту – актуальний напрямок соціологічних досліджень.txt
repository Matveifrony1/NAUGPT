Заголовок: Соціологія транспорту – актуальний напрямок соціологічних досліджень
Дата: 28/04/2017
URL: https://nau.edu.ua/ua/news/2017/4/sotsiologiya-transportu-–-aktualniy-napryamok-sotsiologichnih-doslidzhen.html
==================================================

26 квітня 2017 року кафедра соціології та політології НН ГМІ провела ІV Всеукраїнську науково-практичну конференцію на тему «Актуальні проблеми суспільства в фокусі соціології. Соціологія транспорту – актуальний напрямок соціологічних досліджень». У роботі заходу взяли участь доктор соціологічних наук, професор Інституту міжнародних відносин Національного університету імені Тараса Шевченка Ю.В. Романенко, доктор соціологічних наук, професор
кафедри галузевої соціології
Національного університету імені Тараса Шевченка Ю.І. Яковенко, доцент кафедри глобалістики, євроінтеграції та управління національною безпекою Національної академії державного управління при Президентові України, кандидат політичних наук А. В. Дацюк, експерт Громадського комітету національної безпеки України кандидат філософських наук О.Ю. Чабала, адміністрація Навчально-наукового Гуманітарного інституту, науково-педагогічні працівники кафедри соціології та політології НАУ, студенти.
Метою заходу було висвітлення актуальних проблем суспільства та обговорення основних теоретичних підходів до розробки соціології транспорту.
З вітальним словом виступив директор Навчально-наукового Гуманітарного інституту НАУ А.Г. Гудманян, який акцентував увагу на важливості розробки соціології транспорту як нового актуального напрямку соціологічних досліджень.
У вступному слові завідувач кафедри О.А. Хомерікі зазначила, що соціологія транспорту новий перспективний напрямок соціологічної науки.
Відповідальних за науково-методичну та міжнародну діяльність НН ГМІ С.М. Ягодзінський висвітлив питання впливу розвитку транспорту на соціально-дозвіллєві практики суспільства.
Ґрунтовну доповідь представив доктор соціологічних наук Ю.І. Яковенко, який зосередив увагу на дослідженні методологічних підходів щодо розробки концепту соціології транспорту. Кандидат політичних наук А.В. Дацюк висвітлив питання забезпечення транспортної безпеки. З дуже цікавими доповідями виступили доповідачі Ю.В. Романенко, Л.В. Чупрій, О.Ю. Чабала.
За підсумками доповідей відбулося активне обговорення актуальних тем та дискусія, в якій взяли участь гості конференції, викладачі та студенти Навчально-наукового гуманітарного інституту. Доктор соціологічних наук, професор О.А. Хомерікі поінформувала учасників конференції про проведення круглого столу з цієї тематики в рамках соціологічного форуму, що відбудеться в жовтні поточного року у Харківському національному університеті імені В.Н. Каразіна.