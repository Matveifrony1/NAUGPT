Заголовок: Відбувся конкурс стіннівок
Дата: 12/11/2014
URL: https://nau.edu.ua/ua/news/2014/11/vidbuvsya-konkurs-stinnivok.html
==================================================

6 листопада 2014 року кафедра української мови та культури Гуманітарного інституту провела конкурс стіннівок, присвячений Дню української писемності та мови. Захід мав поетичну назву: «Тобі, Україно моя, і перший мій подих, і подих останній тобі» (В. Еллан).
Участь у конкурсі взяло понад 50 студентів. Було подано 39 стінних газет, у яких студенти намагалися розкрити свої творчі здібності та талант. Для визначення переможців залучили незалежного експерта, кандидата педагогічних наук, доцента кафедри документознавства В. Варенка. Серед робіт визначили найкращі. Авторам-переможцям будуть вручені грамоти.