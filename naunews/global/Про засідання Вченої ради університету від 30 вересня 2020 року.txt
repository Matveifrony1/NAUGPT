Заголовок:Про засідання Вченої ради університету від 30 вересня 2020 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-30-veresnya-2020-roku/
==================================================
Про засідання Вченої ради університету від 30 вересня 2020 року
30 вересня 2020 року у Національному авіаційному університеті відбулося засідання Вченої ради університету.

Засідання Вченої ради університету проводилось у дистанційному режимі з використанням платформи Google Meet. Усі члени Вченої ради університету попередньо отримали посилання на он-лайн конференцію в режимі Google Meet, мали можливість попередньо ознайомитися із порядком денним засідання та проєктом рішення.

Ректор університету Володимир Миколайович ІСАЄНКО відзначив співробітників університету, яким присвоєно наукові ступені та вчені звання.

Вчене звання професора присвоєно:

БАРАБАШ
Марії Сергіївні

професор по кафедрі комп’ютерних технологій будівництва.
МАТВЄЄВІЙ
Ірині Валеріївні

професор по кафедрі екології
ПАЛИВОДІ
Олені Михайлівні

професор по кафедрі менеджменту зовнішньо-економічної діяльності підприємств
ЮРИНЕЦЬ
Юлії Леонідівні

професор по кафедрі конституційного і адміністративного права
ЖОВНІРЧИКУ
Ярославу Федоровичу

професор по кафедрі публічного управління та адміністрування
МІКОСЯНЧИК
Оксані Олександрівні

професор по кафедрі цивільної
та промислової безпеки

Вчене звання доцента присвоєно:

БОВСУНОВСЬКОМУ
Євгену Олексійовичу

доцент по кафедрі екології
ДРОБОТ
Ользі Вячеславівні

доцент по кафедрі педагогіки та психології професійної освіти
КОНОПЛЯНИК
Лесі Миколаївні

доцент по кафедрі іноземних мов та прикладної лінгвістики
ПИВОВАР
Ірині Вікторівні

доцент по кафедрі конституційного і адміністративного права
ТОЛОЧКО
Світлані Вікторівні

доцент по кафедрі управління професійною освітою
ФРОЛОВУ
Валерію Федоровичу

доцент по кафедрі екології
СЕМЕНЕЦЬ-ОРЛОВІЙ
Інні Андріївні

доцент по кафедрі соціології та політології
СТРИГУЛЬ
Марині Василівні

доцент по кафедрі соціології та політології
Науковий ступінь доктора наук присвоєно:

ТЕРЕЩЕНКО
Юрію Юрійовичу

зі спеціальності 05.05.03
«Двигуни та енергетичні установки»

РАХМАНОВУ
Віталію Олеговичу

зі спеціальності 13.00.04
«Теорія і методика професійної освіти»

ТЕМНІКОВУ
Володимиру Олександровичу

зі спеціальності 05.13.06
«Інформаційні технології»

АЛЕКСЄЄНКО
Сергію Вікторовичу

зі спеціальності
01.02.05 «Механіка рідини, газу та плазми»

Науковий ступінь кандидата наук присвоєно:

ДОНЕЦЬ
Олександру Дмитровичу

зі спеціальності 05.07.02 «Пpоектування, виробництво та випробування літальних апаратів»
ХАРЧЕНКО
Олені Василівні

зі спеціальності
05.02.04 «Теpтя та зношування в машинах»

РЄЗНІКУ
Олександру Миколайовичу

зі спеціальності
05.22.11 «Автомобільні шляхи та аеpодpоми»

Подякою Міністерства освіти і науки України відзначено завідувача кафедри технологій аеропортів Аерокосмічного факультету ТАМАРГАЗІНА Олександра Анатолійовича.

Кандидатуру КРАВЧЕНКА Володимира Івановича – професора кафедри реклами і зв’язків з громадськістю Факультету міжнародних відносин, доктора історичних наук, професора рішенням Вченої ради університету висунуто на здобуття довічної стипендії Президента України видатним діячам науки та освіти.

Наступним питанням порядку денного засідання Вченої ради постало питання про погодження призначення на посади проректорів Національного авіаційного університету. Ректор, відповідно до Статуту, може делегувати частину своїх повноважень проректорам і керівникам структурних підрозділів. Проректори призначаються на посади за погодженням із Вченою радою університету (яке здійснюється шляхом прямого таємного голосування по кожній посаді, по кожній кандидатурі окремо). Вчена рада університету погодила внесених ректором Національного авіаційного університету В. Ісаєнком кандидатів на посади проректорів: ДОНЦЯ Олександра Дмитровича на посаду проректора з льотної та авіаційно-технічної підготовки; БІЛОУС Оксани Іванівни на посаду проректора з навчально-методичної роботи та інформатизації; МИХНЕНКА Анатолія Михайловича на посаду проректора з організаційно-адміністративної та господарської роботи.

Вчена рада університету присвоїла вчене звання професора по кафедрі менеджменту, економіки та туризму Льотної академії Національного авіаційного університету ПИСЬМЕННІЙ Марії Сергіївні – професору кафедри менеджменту, економіки та туризму Льотної академії Національного авіаційного університету, доктору економічних наук, доценту. Присвоєно вчене звання професора по кафедрі цивільної та промислової безпеки ХАЛМУРАДОВУ Батиру Данатаровичу – завідувачу кафедри цивільної та промислової безпеки Факультету екологічної безпеки, інженерії та технологій, кандидату медичних наук, доценту.

Присвоєно вчене звання доцента по кафедрі менеджменту, економіки та туризму Льотної академії Національного авіаційного університету БАРАНОВУ Віталію Вячеславовичу – доценту кафедри менеджменту, економіки та туризму Льотної академії Національного авіаційного університету, кандидату економічних наук; по кафедрі іноземної філології ЗАСЛУЖЕНІЙ Аллі Андріївні – доценту кафедри іноземної філології Факультету лінгвістики та соціальних комунікацій, кандидату педагогічних наук; по кафедрі теорії та історії держави і права МАКЕЄВІЙ Олені Миколаївні – доценту кафедри теорії та історії держави і права Юридичного факультету, кандидату юридичних наук; по кафедрі іноземної філології МЕЛЬНИК Наталії Іванівні – доценту кафедри іноземної філології Факультету лінгвістики та соціальних комунікацій, доктору педагогічних наук; по кафедрі права та правового регулювання авіаційної діяльності МОСКАЛЕНКУ Сергію Івановичу – доценту кафедри права та правового регулювання авіаційної діяльності Льотної академії Національного авіаційного університету, доктору юридичних наук; по кафедрі менеджменту зовнішньоекономічної діяльності підприємств ПЕРЕДЕРІЮ Віктору Васильовичу – доценту кафедри менеджменту зовнішньоекономічної діяльності підприємств Факультету транспорту, менеджменту і логістики, кандидату економічних наук; по кафедрі вищої математики ПЕТРУСЕНКО Валентині Павлівні – доценту кафедри вищої математики Факультету транспорту, менеджменту і логістики, кандидату технічних наук; по кафедрі авіаційної техніки РАГУЛІНУ Сергію Володимировичу – завідувачу кафедри авіаційної техніки Льотної академії Національного авіаційного університету, кандидату технічних наук; по кафедрі іноземних мов РАДУЛУ Сергію Григоровичу – доценту кафедри іноземних мов Льотної академії Національного авіаційного університету, кандидату педагогічних наук; по кафедрі аерокосмічної геодезії та землеустрою СТЕЦЮКУ Михайлу Петровичу – доценту кафедри аерокосмічної геодезії та землеустрою Факультету екологічної безпеки, інженерії та технологій, кандидату економічних наук; по кафедрі англійської філології і перекладу СТРУК Ірині Василівні – доценту кафедри англійської філології і перекладу Факультету лінгвістики та соціальних комунікацій, кандидату філологічних наук; по кафедрі авіаційних двигунів ТЕРЕЩЕНКУ Юрію Юрійовичу – старшому викладачу кафедри авіаційних двигунів Аерокосмічного факультету, доктору технічних наук.

На засіданні Вченої ради університету заслухано звіт проректора з навчальної роботи Артура Грантовича ГУДМАНЯНА про підсумки вступної кампанії університету у 2020 році. Наголосив, що у вступній кампанії 2020 року, у зв’язку із карантинними заходами, що спричинені COVID-19 було чимало новацій, що змушувало Приймальну комісію ухвалювати складні оперативні рішення. Зарахування вступників на навчання до Національного авіаційного університету (далі – НАУ) на 1 курс здійснювалося за рейтингом сертифікатів Українського центру оцінювання якості освіти та з урахуванням середнього балу документа про повну загальну середню освіту, результатів конкурсних відборів. Новацією для всіх закладів вищої освіти України, також став набір вступників з тимчасово окупованих територій за квотою 2. У НАУ з 20 липня 2020 року розпочали свою роботу освітні центри «Донбас-Україна» для осіб, місцем проживання яких є тимчасово окуповані території у Донецькій та Луганській областях, та «Крим-Україна» для осіб, які проживають на тимчасово окупованій території Автономної Республіки Крим та міста Севастополя. Таким чином, до НАУ було зараховано через освітні центри 16 вступників на місця державного замовлення, набір за рахунок коштів фізичних та юридичних осіб триває до 23 жовтня.

П’ятий рік поспіль було реалізовано модель адресного розміщення державного замовлення для вступників до закладів вищої освіти освітнього ступеня «Бакалавр» на основі повної загальної середньої освіти з використанням автоматичного алгоритму розподілу місць – так званого «Широкого конкурсу». «Широкий конкурс» цього року проводився за формами здобуття освіти за галузями знань: 12 «Інформаційні технології» (крім спеціальності 121 «Інженерія програмного забезпечення»); 13 «Механічна інженерія»; 14 «Електрична інженерія»; 17 «Електроніка та телекомунікації»; 23 «Соціальна робота»; 24 «Сфера обслуговування»; 29 «Міжнародні відносини»; за міжгалузевими групами:галузі знань 07 «Управління та адміністрування», 28 «Публічне управління та адміністрування», спеціальність 051 «Економіка» галузі знань 05 «Соціальні та поведінкові науки»; спеціальності 162 «Біотехнології та біоінженерія» та 163 «Біомедична інженерія» галузі знань 16 «Хімічна та біоінженерія»;за спеціальностями (предметними спеціальностями, спеціалізаціями) інших галузей знань, а також для здобуття ступеня магістра на основі здобутого ступеня бакалавра, магістра (освітньо-кваліфікаційного рівня спеціаліста) за спеціальностями 081 «Право» та 293 «Міжнародне право».

У 2020 році для всіх вступників, що вступали для здобуття ступеня бакалавра (магістра на базі ПЗСО) встановлено мінімальне значення конкурсного бала для допуску до конкурсного відбору на бюджетні місця – він становить не менше 125 балів, для вступників на спеціальності галузей знань 08 «Право», 28 «Публічне управління», 29 «Міжнародні відносини» на основі повної загальної середньої освіти встановлено мінімальний конкурсний бал 140.

До Національного авіаційного університету всього було подано 33 235 заяв, з них на перший курс – 27 358. Це дало можливість НАУ посісти почесне 5 місце серед ЗВО України за кількістю вступників цього року.

Найпопулярнішими в Національному авіаційному університеті цього року були такі спеціальності: 125 «Кібербезпека»,121 «Інженерія програмного забезпечення»,073 «Менеджмент», 272 «Авіаційний транспорт», 122 «Комп’ютерні науки»,123 «Комп’ютерна інженерія», 275 «Транспортні технології», 075 «Маркетинг», 061 «Журналістика», 053 «Психологія».

Спеціальності, які потребують додаткової уваги та кращої профорієнтаційної роботи: 071 «Облік і оподаткування», 281 «Публічне управління та адміністрування», 153 «Мікро- та наносистемна техніка», 142 «Енергетичне машинобудування», 152  «Метрологія та інформаційно-вимірювальна техніка».

Слабкими сторонами вступної кампанії НАУ 2020 стала велика кількість незаповнених місць державного замовлення: ОС «Бакалавр» (денна – 158!; заочна – 19!); ОС «Магістр» (денна – 53!; заочна – 76!), а також значне зменшення кількості зарахованих вступників за заочною формою навчання: ОС «Бакалавр» (зменшення на 40% у порівнянні з 2019 р.); ОС «Магістр» (зменшення на 33% у порівнянні з 2019 р.).

Цього року 159 абітурієнтів, рекомендованих для вступу до НАУ за державним замовленням, не подали оригінали документів, обравши інший заклад вищої освіти. Але, незважаючи на це, відбіркові комісії виконали надскладне завдання, прийнявши студентів на контракт, частину з яких буде переведено на вакантні та додаткові місця державного замовлення.

Вчена рада університету схвалила звіт проректора з навчальної роботи А. Гудманяна про підсумки вступної кампанії університету у 2020 році.

Вчена рада університету затвердила «Положення про призначення декана факультету, директора навчально-наукового інституту, керівника відокремленого структурного підрозділу Національного авіаційного університету»; у новій редакції затверджено «Порядок проведення конкурсного відбору при заміщенні вакантних посад науково-педагогічних працівників та укладання з ними трудових договорів (контрактів) у Національному авіаційному університеті». Також затверджено «Положення про дистанційне навчання у Національному авіаційному університеті та «Положення про Науково-методично-редакційну раду Національного авіаційного університету».

Започатковано провадження освітньої діяльності у сфері вищої освіти – підготовка фахівців першого (бакалаврського) рівня за освітньо-професійною програмою «Бортовий супровід авіаційних пасажирських перевезень» спеціальності 275 «Транспортні технології» галузі знань 27 «Транспорт» англійською мовою у Національному авіаційному університеті.

Вчена раду університету прийняла рішення щодо проведення попередньої експертизи дисертації здобувачів освітньо-наукового ступеня Доктора філософії:

– АБАКУМОВОЇ Анастасії Олександрівни – аспірантки 4 року навчання за спеціальністю 172 «Телекомунікації та радіотехніка»;

– БАБЕНЮК Ганни Миколаївни – аспірантки 4 року навчання за спеціальністю 272 «Авіаційний транспорт»;

– ДИВНИЧА Василя Миколайовича – аспіранта 3 року навчання за спеціальністю 151 «Комп’ютеризовані системи управління та автоматика відповідно до «Порядку проведення експерименту з присудження ступеня доктора філософії», затвердженого Постановою Кабінету Міністрів України від 06.03.2019 р. № 167 та Порядку захисту дисертації та присудження ступеня доктора філософії у Національному авіаційному університеті.

Окрім того, затверджено навчальні плани зі спеціальностей за якими здійснюється підготовка здобувачів вищої освіти за освітнім ступенем «Бакалавр» та «Магістр» у Національному авіаційному університеті; затверджено освітньо-професійні програми підготовки здобувачів першого (бакалаврського) та другого (магістерського) рівня вищої освіти зі спеціальностей університету, затверджено теми докторських дисертацій, рекомендовано до друку низку наукових журналів, монографій та збірників наукових праць.

Засідання Вченої ради університету проведено злагоджено та консолідовано. З окремих питань порядку денного проводилося таємне голосування, з перервою у он-лайн засіданні Вченої ради університету шляхом подання бюлетенів членами ради до ауд. 333 (зали засідань Вченої ради). Вчена рада університету уповноважена на проведення засідань такого формату листом МОН України №1/9-404 від 28.07.2020.

 