Заголовок: Загальна конференція Наукового товариства студентів, аспірантів, докторантів та молодих вчених НАУ
Дата: 16/02/2018
URL: https://nau.edu.ua/ua/news/1/2/zagalna-konferentsiya-naukovogo-tovaristva-studentiv-aspirantiv-doktorantiv-ta-molodih-vchenih-nau.html
==================================================

15 лютого відбулася Загальна конференція Наукового товариства студентів, аспірантів, докторантів та молодих вчених НАУ.
З вітальним словом виступив в.о.ректора Володимир Ісаєнко. Він побажав товариству розвиватися і працювати далі, створювати активні осередки у всіх інститутах і факультетах НАУ.
Голова НТСАДМВ НАУ Сергій Гнатюк представив звіт за 2017 рік і план роботи на 2018 рік. З ним можна ознайомитися тут:
https://drive.google.com/file/d/1ZmhLopQlWwjcJPwjBYaEOFURgKM3HGq6/view
Члени товариства більшістю голосів прийняли звіт і затвердили план роботи.
Член Наглядової ради НТСАДМВ НАУ Олексій Болдирєв побажав Науковому товариству посилити роботу щодо підготовки молодих науковців НАУ до подачі своїх досліджень на гранти.
Відбулися також вибори Голови НТСАДМВ НАУ та довибори в Правління НТСАДМВ НАУ.
Новою головою НТСАДМВ НАУ стала Ксенія Семенова.
В члени Правління дообрали Катерину Бабікову, Сергія Гнатюка, Анну Закревську, Марію Рощук. Нагадаємо, що крім них членами Правління залишаються - Роман Одарченко, Ігор Кравчишин, Андрій Гізун, Владислав Гріга, Богдан Долінце, Василь Кінзерявий, Ольга Костюченко, Віктор Передерій, Віктор Самусь.
Вітаємо нову команду!