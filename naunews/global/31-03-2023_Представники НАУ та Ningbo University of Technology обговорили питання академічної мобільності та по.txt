Заголовок: Представники НАУ та Ningbo University of Technology обговорили питання академічної мобільності та поглиблення партнерства
Дата: 31/03/2023
URL: https://nau.edu.ua/ua/news/2023/3/predstavniki-nau-ta-ningbo-university-of-technology-obgovorili-pitannya-akademichnoi-mobilnosti-ta-pogliblennya-partnerstva.html
==================================================

Сьогодні ректор Національного авіаційного університету Максим Луцький відвідав Ningbo University of Technology (Китай) де зустрівся з його керівництвом.
Віцепрезидент Xu Keming ознайомив присутніх з історією становлення навчального закладу, їх співробітництвом з 30 країнами світу та стратегічними планами NBUT тощо.
Ректор НАУ розповів про історичні аспекти розвитку, особливості освітніх процесів, які продиктовані зміною суспільного запиту, кількість різнопланових спеціальностей для студентів та високий рівень підготовки науково-педагогічного складу авіаційного університету. Крім того, особливу увагу приділив коледжам, які входять до структури НАУ і є вагомою ланкою у підготовці кваліфікованих фахівців.
Під час зустрічі присутні обмінялися думками та ідеями щодо підвищення якості освіти та наукових досліджень, які здійснюються в обох університетах. Обговорили нові можливості партнерства та співпраці між ЗВО, зокрема, програми обміну студентів та викладачів, спільні наукові проєкти та програми підвищення кваліфікації.
Наразі Ningbo University of Technology вже готові прийняти у себе близька 100 представників наукової молоді НАУ на рік, адже підтримка молодих учених є ключовою цінністю сучасного ЗВО.
Представники NBUT висловили свою зацікавленість у подальшій співпраці з Національним авіаційним університетом.
Зустріч відбулася в рамках розвитку міжнародних зв'язків та академічної співпраці ЗВО.