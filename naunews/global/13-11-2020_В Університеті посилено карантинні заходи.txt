Заголовок: В Університеті посилено карантинні заходи
Дата: 13/11/2020
URL: https://nau.edu.ua/ua/news/2020/listopad/v-universiteti-posileno-karantinni-zahodi.html
==================================================

Відповідно до постанови Кабінету Міністрів України від 22.07.2020 р. №641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» із змінами, наказу Міністерства освіти і науки України від 16.03.2020 р. №406 «Про організаційні заходи для запобігання поширенню коронавірусу COVID-19», листа Міністерства освіти і науки України від 12.10.2020 р. №1/9-576, листа Державної авіаційної служби України від 29.10.2020 р. №13.1/13.2-283-20 та у зв’язку зі зростанням захворюваності на коронавірусну інфекцію, у Національному авіаційному університеті наказом в.о. ректора посилено карантинні заходи:
1. Підготовку здобувачів вищої освіти за всіма формами (денна, заочна) та видами навчання (навчальні заняття, практична підготовка, контрольні заходи) здійснювати з 16 листопада до 31 грудня 2020 року в дистанційному режимі відповідно до графіка навчального процесу.
Практичну підготовку (учбово-тренувальні польоти) здобувачів вищої освіти за спеціалізацією 272.02 «Льотна експлуатація повітряних суден» здійснювати із суворим дотриманням протиепідемічних заходів на аеродромі (ЗПМ) та на борту літака з обов’язковим контролем стану здоров’я студентів та пілотів-інструкторів напередодні та в день польотів.
2. Наказ т.в.о. ректора від 13.10.2020 р. №399/од «Про посилення карантинних заходів» вважати таким, що втратив чинність.