Заголовок: Дивовижна Львівщина
Дата: 31/08/2015
URL: https://nau.edu.ua/ua/news/2015/8/divovizhna-lvivshhina.html
==================================================

У серпні 2015 року студенти Національного авіаційного університету під керівництвом доцента кафедри фізичного виховання і спортивної підготовки Гуманітарного інституту Вікторії Білецької після спортивного туристського походу Карпатами здійснили екскурсійну подорож Львівщиною. Вони відвідали Манявський Скит («Карпатський Афоно») – стародавній аскетичний чоловічий монастир східного обряду. Він був заснований ченцями в 1240 році у мальовничому карпатському міжгір'ї, на березі р. Манявка. Архітектурний комплекс кам'яних і дерев'яних споруд, обгороджених високою кам'яною стіною з вежами і бійницями, вдало вписаний в гірський рельєф. На думку вчених, тут похований гетьман І. Виговський.
Наступну подорож студенти здійснили до Жовкви, що веде свою історію з 1597 року, коли польський гетьман Станіслав Жолкевський побудував у старовинному селі замок і назвав місце своїм ім'ям. Центральний ансамбль склали потужні замкові укріплення і прекрасна архітектура за всіма канонами ренесансу з центральною площею-пьяццою і прямими вулицями від неї. У радянський період місто називалося Нестеров на честь льотчика, яка вчинив тут під час Першої світової війни перший в історії повітряний таран. Сьогодні центральна частина міста має статус історико-архітектурного заповідника.
Закінчилася подорож у місті Львів, де студенти отримали можливість відвідати собор св. Юра, Домініканський собор, площу Ринок, піднятися на міську Ратушу та Високий Замок.