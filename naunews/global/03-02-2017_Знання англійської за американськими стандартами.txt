Заголовок: Знання англійської за американськими стандартами
Дата: 03/02/2017
URL: https://nau.edu.ua/ua/news/2017/1/znannya-angliyskoi-za-amerikanskimi-standartami.html
==================================================

2 лютого 2017 року на запрошення Корпусу Миру Сполучених Штатів Америки в Україні 14 студентів спеціальності «Філологія» Навчально-наукового гуманітарного інституту стали учасниками тренінгу «Language Proficiency Testers Workshop». Студенти пройшли тестування свого рівня володіння англійською мовою за американською методикою. Індивідуальні інтерв’ю з працівниками Корпусу Миру США дозволили нашим студентам отримати незалежну оцінку власної англомовної компетенції та неабияку мотивацію до подальшого професійного самовдосконалення.
Окрім тестування, студенти змогли ближче ознайомитись з діяльністю Корпусу Миру – урядової організації США, яка з 1992 року працює в Україні задля зміцнення миру та дружби між нашими народами та надає неоціненну допомогу в навчанні української молоді англійської та розвитку громадянського суспільства в нашій країні.