Заголовок: Учні Авіакосмічного ліцею зустрілися з членом Ради ветеранів НАУ
Дата: 10/05/2017
URL: https://nau.edu.ua/ua/news/2017/5/uchni-aviakosmichnogo-litseyu-zustrilisya-z-chlenom-radi-veteraniv-nau.html
==================================================

5 травня 2017 року в Авіакосмічному ліцеї ім. І.Сікорського НАУ м. Києва відбулася зустріч з членом Ради ветеранів НАУ Віктором Олександровичем Калтигіним. Він розповів ліцеїстам про воєнні та післявоєнні часи. У своїх спогадах він згадав, як у роки нацистської окупації палала українська земля, лилася кров, нищилися матеріальні й культурні цінності, духовні надбання народу. Ліцеїсти разом з ветераном вшанували хвилиною мовчання тих, хто так і не повернувся з війни.
У ліцеї до Дня Перемоги над нацизмом у Європі організовано тематичну виставку «Шлях до Перемоги». Учні привітали Віктора Олександровича, подарували йому квіти, листівки та малюнки.