Заголовок: Звернення ректора НАУ Максима Луцького з нагоди Дня пам'яті захисників України
Дата: 29/08/2023
URL: https://nau.edu.ua/ua/news/2023/8/zvernennya-rektora-nau-maksima-lutskogo-z-nagodi-dnya-pamyati-zahisnikiv-ukraini.html
==================================================

29 серпня – це день, коли ми разом вшановуємо героїв, які віддали своє життя у боротьбі за незалежність, суверенітет і територіальну цілісність нашої незалежної України.
Сьогодні минає 9 років з того болісного дня, коли війська рф розстріляли колони українських військових під час їхнього виходу з оточення під Іловайськом. Ця трагедія лишила незагоєні рани в серцях нашого народу, але водночас згуртувала нас ще сильніше в прагненні до захисту нашої Батьківщини.
Важливо, щоб кожен з нас розумів та пам’ятав, яка ціну ми платимо за мир та свободу і працював на розвиток нашої країни.
Нехай імена тих, хто пожертвував своїм життям заради майбутнього України, завжди будуть в наших серцях. І в цей день ми згадуємо також про студентів, випускників, викладачів, співробітників Національного авіаційного університету, які віддали своє життя заради Перемоги.
Співчуваємо близьким, пам’ятаємо та дякуємо!
Слава героям! Слава Україні!