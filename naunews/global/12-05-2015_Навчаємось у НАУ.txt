Заголовок: Навчаємось у НАУ
Дата: 12/05/2015
URL: https://nau.edu.ua/ua/news/2015/5/navchaemos-u-nau.html
==================================================

29 квітня у Вишневській загальноосвітній школі І – ІІІ ступенів №3 Києво-Святошинського району відбулася профорієнтаційна бесіда з учнями випускного 11-А класу, яку з дозволу адміністрації школи провела старший викладач кафедри іноземних мов Гуманітарного інституту Лариса Теремінко. В ході бесіди було зроблено акцент на гідний рівень викладання в університеті, що зумовлено високим науковим та навчально-методичним рівнем професорсько-викладацького складу, науковими школами та традиціями університету. Учнів ознайомили з основними напрямами підготовки університету в цілому та Гуманітарного інституту зокрема, а також з особливостями прийому на навчання. Підвищену увагу учнів викликали можливості навчання в університеті англійською мовою та пов’язані з цим перспективи, а також можливості здобуття під час навчання другої освіти на базі Інституту післядипломного навчання.