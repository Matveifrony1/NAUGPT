Заголовок: З Днем Незалежності України!
Дата: 24/08/2019
URL: https://nau.edu.ua/ua/news/2019/8/z-dnem-nezalezhnosti-ukraini.html
==================================================

24 серпня – знаменна дата для кожного українця – цього дня 1991 року Верховна Рада України ухвалила Акт проголошення незалежності України. Завдяки цьому Україна знову з’явилася на картах світу, а український народ почав своє повернення до Європи.
Сьогодні Україна впевнено заявляє про себе на світовій арені, демонструє готовність до перетворень, до міжнародної інтеграції, до покращення рівня життя свого народу.
Ми – сильна нація, яка всотала в себе дух незалежності і свободи
, перейняла від пращурів почуття гідності і волі
. Протягом багатьох століть українці боролися за право жити в мирі. Й сьогодні нам знову доводиться зі зброєю у руках відстоювати територіальну цілісність України, наше право самостійно будувати заможну європейську державу.
Тому у цей день ми схиляємо голови і
стаємо навколішки перед героями-захисниками: розстріляною «Небесною сотнею», оборонцями Донецького аеропорту, перед кожним, хто поклав життя на олтар свободи.
Нехай гордість за нашу державу наповнює наші серця, надихає на плідну працю, дарує надію, вселяє віру у майбутнє.
Зичу вам і вашим родинам мирного безхмарного неба, козацького здоров’я і зоряних перспектив.
Слава нашим героям!
Слава Україні!
Щиро,
Володимир Ісаєнко