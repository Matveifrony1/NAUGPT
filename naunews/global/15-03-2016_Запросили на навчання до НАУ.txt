Заголовок: Запросили на навчання до НАУ
Дата: 15/03/2016
URL: https://nau.edu.ua/ua/news/2016/3/zaprosili-na-navchannya-do-nau.html
==================================================

9-11 березня 2016 року Інститут доуніверситетської підготовки організовував і провів планові профорієнтаційні заходи  у ряді ЗНЗ м. Києва: СШ № 64 та 73, СЗШ № 161 та № 47 (Солом’янський район), ліцей № 227 ім. М. Громова (Голосіївський район), СШ № 126 (Дніпровський район), СЗШ № 29, № 170. № 256, №225, гімназія № 143, СШ № 20 та № 168, (Оболонський район). Розпочиналися вони підписанням угод про співпрацю між НАУ та ЗНЗ.
Понад 300 учнів із зазначених ЗНЗ  мали нагоду більше дізнатися про Національний авіаційний університет, його багату історію та бурхливе сьогодення. Старшокласникам охарактеризували спеціальності, розповіли про особливості вступної кампанії – 2016, підготовчі курси, на яких завжди є можливість якісно підготуватися до вступу у ВНЗ та до загальнонаціонального ЗНО, а при вступі до НАУ – ще й отримати додаткові бали до загального рейтингу. Учнів також зацікавили англомовний проект, організація дозвілля, можливість  отримати другу вищу освіту, проходження практики та подальше працевлаштування.
Кожен учень отримав інформаційно-рекламні матеріали, які дали можливість докладніше ознайомитися з навчально-науковими інститутами НАУ. По завершенні заходів учнів запросили на екскурсійну програму, щоб кожен зміг відчути затишну атмосферу багатотисячного колективу та побачити сучасну матеріально-технічну базу університету.