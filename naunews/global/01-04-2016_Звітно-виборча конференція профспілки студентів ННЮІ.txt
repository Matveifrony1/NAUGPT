Заголовок: Звітно-виборча конференція профспілки студентів ННЮІ
Дата: 01/04/2016
URL: https://nau.edu.ua/ua/news/2016/4/zvitno-viborcha-konferencziya-profspilki-studentiv-nnyui.html
==================================================

29 березня 2016 року в Навчально-науковому Юридичному інституті відбулася звітно-виборча конференція профспілки студентів Інституту, на якій обрано нового Голову.
Участь у конференції взяли: директор інституту Ірина Сопілко, представники профспілки навчально-наукових інститутів НАУ, а також делегати від студентського складу ННЮІ.
Відкрила роботу конференції директор Ірина Сопілко, яка побажала плідної роботи її учасникам та зауважила, що для претендентів на посаду голови профспілки студентів інституту це надзвичайно важливий та відповідальний день.
Засідання продовжилося під головуванням чинного голови профспілки ННЮІ Марії Рощук, яка представила звіт діяльності та запропонувала перейти  до процедури виборів голови.
На посаду голови Профбюро студентів ННЮІ НАУ балотувалися Владислав Калін та Тетяна Шевченко. Кожен кандидат виступив з програмною промовою, в якій виклав власне бачення напрямів діяльності профспілки студентів інституту. За результатами відкритого голосування головою профспілки  студентів ННЮІ обрано Тетяну Шевченко.
Профбюро ННЮІ та ППОСА НАУ щиро вітає Тетяну Шевченко та бажає їй успіхів у роботи, гарних ідей та високих результатів!