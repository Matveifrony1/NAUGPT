Заголовок: На Факультеті міжнародних відносин відбулась перша лекція авторського курсу топменеджера та економіста Павла Шеремети «Інновації як рушій розвитку»
Дата: 10/04/2024
URL: https://nau.edu.ua/ua/news/2024/4/na-fakulteti-mizhnarodnih-vidnosin-vidbulas-persha-lektsiya-avtorskogo-kursu-topmenedzhera-ta-ekonomista-pavla-sheremeti-innovatsii-yak-rushiy-rozvitku.html
==================================================

Заступник голови Глобальної ради з питань України на Всесвітньому Економічному Форумі, ексміністр економічного розвитку і торгівлі України
Павло Шеремета
прочитав першу лекцію
«Інновації як рушій розвитку»
в рамках авторського курсу
«Стратегія інновацій»
для студентів та викладачів НАУ.
Лектор розповів про
економічне зростання та валові заощадження, про можливості залучення інвестицій в українську економіку та подальший розвиток України. Особливу увагу було приділено порівнянню нашого шляху з іншими країнами — Польща, США, Китай тощо. Поговорили також про управління на різних рівнях та особистісне лідерство.
Спікер обговорив
питання продуктивності інновацій
, зауваживши,  що капітал не можливий без заощаджень. Він процитував визнаного фахівця в області вивчення економічної конкуренції Майкла Портера та обговорив теорію економічного розвитку Йозефа Шумпетера. Він також згадав книгу «Парадокс процвітання» Клейтона Крістенсен та його співавторів, зауваживши, що парадокс процвітання визначає межі загальних моделей економічного розвитку і пропонує нову основу для економічного зростання, заснованого на підприємництві та інноваціях, що творять ринок.
Павло Шеремета розповів про
класичну модель росту економіки
, зазначивши, що ще ранні економісти знали, що дельта у вхідних факторах (земля, праця, капітал) пояснює половину дельти (зростання) всієї економіки. Він наголосив, що продуктивність землі, людей і капіталу виводить на інновації та підприємництво. Тож сукупна факторна продуктивність дорівнює інноваціям.
Він зазначив, що для
залучення інвестицій необхідно
створити сприятливі умови для цього. Тільки за умови спільних зусиль влади, бізнесу та громадського суспільства Україна зможе стати успішною та процвітаючою державою.
Переглянути першу лекцію Павла Шеремети можна за
посиланням
.
Цикл авторського курсу
українського топменеджера, економіста Павла Шеремети складається з
6 лекцій
: «Інновації як рушій розвитку»; «Творче руйнування і неруйнівне творення»; «Управління інноваціями на рівні організації»; «Суспільні цінності, що стимулюють інновації»; «Управління інноваціями на рівні міст і країн»; «Особистісне лідерство і інновації».
Наступна лекція «Творче руйнування і неруйнівне творення»
відбудеться 10 квітня 2024 року о 13:00 в Актовій залі Факультету міжнародних відносин. Більш детальний опис лекцій та посилання на онлайн-трансляцію можна переглянути за
посиланням
.