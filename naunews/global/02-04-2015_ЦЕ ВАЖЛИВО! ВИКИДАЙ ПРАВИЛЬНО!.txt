Заголовок: ЦЕ ВАЖЛИВО! ВИКИДАЙ ПРАВИЛЬНО!
Дата: 02/04/2015
URL: https://nau.edu.ua/ua/news/2015/4/cze-vazhlivo-vikidaj-pravilno.html
==================================================

В Інституті екологічної безпеки, на кафедрі екології за підтримки Українського науково-дослідного та навчального центру хіммотології та сертифікації паливно-мастильних матеріалів і технічних рідин (УкрНДНЦ), триває екологічний проект «Здай батарейку – врятуй навколишнє середовище». Його започатковано в рамках Національної програми Міністерства екології та природних ресурсів України зі збору та утилізації відпрацьованих елементів живлення під назвою «Викидай правильно!».
Питання екологічної безпеки нині постає перед суспільством досить гостро. Важливо, щоб кожен розумів власну особисту відповідальність за стан довкілля на регіональному та державних рівнях, знав норми екологічно грамотної поведінки.
В Україні давно назріла проблема безпечної утилізації відпрацьованих акумуляторів і батарейок. Адже кількість сучасних пристроїв постійно зростає, споживачі їх часто міняють на нові, а відпрацьовані акумулятори і батарейки здебільшого викидають на смітник. Одна відпрацьована батарейка забруднює 20 м2 землі, 400 літрів води, вбиває два дерева.
Запрошуємо долучатися до цього проекту викладачів та студентів НАУ. Приходьте, приносьте батарейки та вливайтеся до лав захисників природи!
Нагадуємо, що пункти прийому використаних батарейок та акумуляторів організовані на кафедрі екології  (аудиторія 5.613) та УкрНДНЦ  (аудиторія 1.402).
Не викидай батарейку! Утилізуй!