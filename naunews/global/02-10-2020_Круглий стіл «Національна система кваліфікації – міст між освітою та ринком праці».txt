Заголовок: Круглий стіл «Національна система кваліфікації – міст між освітою та ринком праці»
Дата: 02/10/2020
URL: https://nau.edu.ua/ua/news/2020/zhovten/krugliy-stil-natsionalna-sistema-kvalifikatsii-–-mist-mizh-osvitoyu-ta-rinkom-pratsi.html
==================================================

Ректор Володимир Ісаєнко взяв участь у роботі круглого столу «Національна система кваліфікації – міст між освітою та ринком праці», який відбувся сьогодні в рамках Всеукраїнського освітнього ярмарку, що проходить під час Міжнародної агропромислової виставки «АгроЕкспо 2020» у Кропивницькому.
Голова Національного агентства кваліфікацій Юрій Баланюк  наголосив, що «місія агентства полягає у забезпеченні сприятливих умов для розвитку людського капіталу через взаємодію ринку праці і освіти».
Ректор НАУ виступив з доповіддю «Присвоєння професійних кваліфікацій закладами освіти: стан, якість, перспективи» перед колегами з понад 20 закладів вищої освіти України. Володимир Ісаєнко, зокрема, закцентував увагу на важливості формування Національної системи кваліфікацій, одним із завдань якої є забезпечення відповідності освітніх та професійних кваліфікацій вимогам не тільки України, а й країн світу.
Льотна академія НАУ традиційно взяла участь в агропромисловій виставці та всеукраїнському освітньому ярмарку. Учасники та гості заходу мали можливість ознайомитись з освітньо-науковою діяльністю факультетів та розробками Центру безпілотних літальних апаратів Льотної академії.