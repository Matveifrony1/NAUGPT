Заголовок: Зміцнення взаємовигідних зв’язків із Криворізьким коледжем НАУ
Дата: 26/03/2018
URL: https://nau.edu.ua/ua/news/1/3/zmitsnennya-vzaemovigidnih-zv’yazkiv-iz-krivorizkim-koledzhem-nau.html
==================================================

21 та 22 березня 2018 року в Криворізькому коледжі НАУ відбулася робоча зустріч представників університету: проректора з навчальної та виховної роботи, д. н. з держ. упр., професора Т. Іванової., директора ННІНО, д. пед. н., професора Н. Муранової з адміністрацією, викладачами та представниками студентського самоврядування навчального закладу. Мета зустрічі - подальша інтеграція навчально-виховного процесу навчальних закладів. Розглядалася необхідність зміцнення взаємовигідних зв’язків для підготовки конкурентоспроможних інженерно-технічних та науково-педагогічних кадрів, враховуючи взаємні інтереси у встановленні освітнього, наукового та інформаційного партнерства, з урахуванням прагнення значної кількості курсантів та студентів коледжу продовжувати навчання в Національному авіаційному університеті.
З керівництвом коледжу, а саме: т. в. о. начальника коледжу, заст. начальника з адміністративно-господарської діяльності В. Нічосовим, заст. начальника з навчально-методичної роботи, к. т. н., доцентом Г. Даниліною, заст. начальника з навчально-виховної роботи Ю. Федосенко, заст. начальника з навчально-виробничої роботи А. Бахарєвим обговорювалися питання щодо необхідності подальшого вдосконалення навчально-методичної, навчально-виховної та організаційної діяльності. Це сприятиме успішній підготовці здобувачів вищої освіти, які успішно закінчили навчання в коледжі за освітнім ступенем «Бакалавр» або освітньо-кваліфікаційним рівнем «Молодший спеціаліст» та мають наміри продовжувати навчання в університеті для здобуття освітнього ступеня «Магістр» або «Бакалавр».
Організація безперервного навчально-виховного процесу здобувачів вищої освіти на базі коледжу потребує: внесення змін до розроблених та узгоджених навчальних планів та освітніх програм при взаємодії із випусковими кафедрами університету; аналізу матеріально-технічної бази лабораторій; впровадження елементів дистанційного навчання в освітній процес тощо.
Особлива увага була приділена обговоренню питань щодо співучасті у всеукраїнських та міжнародних конференціях, студентської мобільності, профорієнтаційної роботи, участі в освітніх та міжнародних виставках; сприяння навчання викладачів коледжу в аспірантурі університету тощо.
Керівництво коледжу презентувало діяльність навчального закладу освіти.
Навчально-лабораторна база коледжу має у своєму складі: 62 аудиторії, 14 поточних аудиторій, 15 навчальних кабінетів, з можливістю використання мультимедійного обладнання; навчальну авіаційну технічну базу; радіополігон; навчальні лабораторії, до яких входять: 16 повітряних суден, 18 лабораторій технічної експлуатації та ремонту устаткування ПС тощо.
На 23 га території Криворізького коледжу розташовано: 5 навчально-лабораторних корпусів, 4 гуртожитки, 2 спортзали, стадіон, їдальня, сучасна бібліотека; міні-друкарня.
Маємо надію, що обмін досвідом колег-партнерів, планування подальшої плідної співпраці сприятиме успішній реалізації спільних освітніх проектів, інноваційному розвитку, підвищенню якості надання освітніх послуг, модернізаційним процесам, ефективній взаємодії коледжу та університету.