Заголовок: НАУ в інноваційному турнірі Star Track V
Дата: 11/12/2020
URL: https://nau.edu.ua/ua/news/2020/gruden/nau-v-innovatsiynomu-turniri-star-track-v.html
==================================================

Вітаємо  команду проєкту «Космічна система моніторингу гравітаційного поля Землі «Гравісат» із перемогою в  інноваційному турнірі «Star Track V», що  був організований  Noosphere Space Engineering School у листопаді 2020 року.
Оригінальний радіофізичний метод вимірювання змінення частоти електромагнітного сигналу під дією сили тяжіння був високо оцінений суддями та організаторами  конкурсу.
До команди проєкту ввійшли: Денис Навроцький, к.т.н.,  старший викладач  кафедри  електроніки, робототехніки і технологій моніторингу та інтернету речей  Факультету аеронавігації, електроніки та телекомунікацій;  Костянтин Новіков і Дмитро Полторацький  ˗  студенти зазначеного факультету.
Висловлюємо особливу вдячність керівнику  та автору розробки Сергію Матвієнку, головному конструктору ПАТ НВК «КУРС» і співробітникам Центру трансферу технологій Інституту новітніх технологій та лідерства, які  супроводжували проєкт.
Бажаємо подальших успіхів нашим талановитим науковцям і винахідникам, а також продуктивної співпраці між НАУ та ПАТ НВК «КУРС»!