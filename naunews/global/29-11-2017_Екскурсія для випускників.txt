Заголовок: Екскурсія для випускників
Дата: 29/11/2017
URL: https://nau.edu.ua/ua/news/2017/11/ekskursiya-dlya-vipusknikiv.html
==================================================

28 листопада 2017 року Центр допрофесійної підготовки Навчально-наукового інституту неперервної освіти організував екскурсію до Національного авіаційного університету для учнів 11 класу Гребінківської гімназії Васильківського району Київської області.
Абітурієнтам була запропонована екскурсійна програма, що назавжди залишила у їх пам’яті спогади про один із кращих ВНЗ країни.
У Музеї історії НАУ майбутні студенти ознайомилися з віхами історії та нинішніми досягненнями нашого улюбленого вишу, далі у криміналістичній лабораторії НН юридичного інституту гостям презентували особливості підготовки майбутніх фахівців-криміналістів. У приміщенні Приймальної комісії учні мали змогу ознайомитися із інформаційними стендами НН інститутів, загальною презентацією університету та особливостями вступу у 2018 році. На гостей справила приємне враження докладна інформація про велику кількість спеціальностей та спеціалізацій, особливості підготовки фахівців, організацію навчального процесу, наукову діяльність студентів, працевлаштування, студентське життя та міжнародні зв’язки. Цікаві презентації одинадцятикласникам запропонували представники кафедр соціології і політології та авіаційної психології ННГМІ. Привернула увагу і інформація про перспективи навчання на підготовчому відділенні ННІНО та участь у Всеукраїнських учнівських олімпіадах.
На кафедрі аеронавігаційних систем ННІАН абітурієнтам представили сучасну матеріально-технічну базу з підготовки фахівців з обслуговування повітряного руху, продемонстрували безпілотні авіаційні комплекси та розповіли про особливості сучасного супутникового зв’язку. Старшокласники отримали запрошення на День відкритих дверей 2 грудня 2017 року, подякували за теплий прийом, захопливу екскурсію, а більшість із них виявили бажання у 2018 році вступати саме до Національного авіаційного університету.