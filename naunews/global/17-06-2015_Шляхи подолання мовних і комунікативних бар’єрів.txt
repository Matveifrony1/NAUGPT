Заголовок: Шляхи подолання мовних і комунікативних бар’єрів
Дата: 17/06/2015
URL: https://nau.edu.ua/ua/news/2015/6/shlyaxi-podolannya-movnix-i-komunikativnix-bar’eriv.html
==================================================

11-12 червня 2015 року Гуманітарний інститут провів секцію «Іноземна філологія» в рамках ІІІ Міжнародної науково-практичної конференції «Шляхи подолання мовних і комунікативних бар’єрів: методика викладання гуманітарних дисциплін студентам немовних спеціальностей».
На пленарному засідання конференції, яке проходило у затишній читальній залі Науково-технічної бібліотеки НАУ, обговорювалися загальні проблеми подолання мовних і комунікативних бар’єрів, тоді як секційна робота зосередилася навколо питань методики викладання гуманітарних дисциплін студентам немовних спеціальностей.
У конференції взяли участь викладачі, науковці та молоді вчені з України, Австрії, Німеччини, США, Нідерландів, Польщі, Росії та Італії.
Організатори конференції – Кафедра іноземної філології та Кафедра прикладної лінгвістики Гуманітарного інституту НАУ – щиро дякують учасникам за плідну співпрацю, а керівництву та персоналу Науково-технічної бібліотеки НАУ - за теплий прийом та гостинність.