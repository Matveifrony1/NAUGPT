Заголовок: Вже осені кругом передчуття
Дата: 05/10/2015
URL: https://nau.edu.ua/ua/news/2015/10/vzhe-oseni-krugom-peredchuttya.html
==================================================

29 вересня 2015 року старшим викладачем кафедри української мови та літератури Гуманітарного інституту НАУ Т. Чухліб було організовано літературно-музичний вечір «Вже осені кругом передчуття», у якому взяли участь студенти різних інститутів НАУ. Загальним фоном заходу слугувала презентація під назвою «Осінній калейдоскоп», підготовлена Т. Аршулик. Презентація включала рубрики: «Осінь в музиці, поезії та мистецтві», «Прикмети осені», «Київська осінь». На зустрічі звучала тематична поезія студентки О. Николин та була презентована авторська збірка поезій «Візьміть мене дерева в свої сни». Крім того, всі учасники та гості свята мали можливість взяти участь в двох майстер-класах, організованих студентами, що відбулися у рамках літературно-музичного вечора. Перший – вироби зі стрічок (техніка канзаші) від А. Нестеренко, другий – бісероплетіння від Н. Хлібутіної (вчилися робити осінню березу). Захід завершився під чуттєві мелодії Шопена.