Заголовок: Майбутні архітектори НАУ на об’єктах будівництва житлового комплексу
Дата: 14/06/2017
URL: https://nau.edu.ua/ua/news/2017/6/maybutni-arhitektori-nau-na-ob’ektah-budivnitstva-zhitlovogo-kompleksu.html
==================================================

Для студентів 3 курсу Навчально-наукового інституту аеропортів напряму підготовки «Архітектура» навчальний рік завершується будівельно-технологічної практикою. Організацію, навчально-методичний супровід, керівництво і виконання практики забезпечує кафедра містобудування (завідувач – Галина Агєєва).
Цього року практика відбувається на будівельному  майданчику житлового комплексу «Перлина Кадетського гаю» (вул. Федора Ернста, Солом’янський район, Київ).
Під керівництвом старших викладачів кафедри Наталії Бжезовської та Наталії Здетовецької студенти 303 та 304 груп  вивчають проектну документацію на будівництво. На будівельному майданчику за допомогою кваліфікованих спеціалістів майбутні архітектори знайомляться з особливостями організації та технології будівництва житлових будинків, підземного паркінгу, теплового пункту тощо.
Це – найкращий варіант перевірки набутих впродовж навчального процесу (5 та 6 семестр) знань та вмінь проектування багатоквартирних житлових будинків, житлових груп та паркінгів.