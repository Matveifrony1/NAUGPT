Заголовок: Міжнародний паризький авіасалон у Ле-Бурже розпочав свою роботу
Дата: 19/06/2023
URL: https://nau.edu.ua/ua/news/2023/6/mizhnarodniy-parizkiy-aviasalon-u-le-burzhe-rozpochav-svoyu-robotu.html
==================================================

Сьогодні у Франції відбулось відкриття 54-го Міжнародного паризького авіасалону, який триватиме до 25 червня.
Ректор НАУ Максим Луцький відвідав експозицію, де ознайомився з новітніми розробками та провів ряд зустрічей з представниками, як українських, так і міжнародних авіаційних компаній. Разом з ректором НАУ представляли декан аерокосмічного факультету Микола Кулик, декан факультету наземних споруд і аеродромів Віктор Карпов і декан факультету міжнародних відносин Юрій Волошин.
Щороку фахівці з усіх куточків світу зустрічаються на парижському авіасалоні, щоб ознайомитися з останніми розробками в авіаційній галузі. У 2023 році участь візьмуть 2500 фірм, зокрема 300 стартапів із 47 країн світу.
Авіасалон матиме дві головні теми: "перезапуск" сектору цивільної авіації після його вимушеної зупинки через кризу COVID і турбота про проблеми клімату.
На гостей чекає багато цікавого, авіаційне шоу, аерокосмічні зустрічі та конференції тощо.
"Міжнародний авіасалон — це подія, яка змінює світ авіації. НАУ завжди намагається «тримати руку на пульсі», щоб навчати найкращих і відкритий для співпраці з міжнародною авіаційною спільнотою", - підкреслив ректор Максим Луцький.