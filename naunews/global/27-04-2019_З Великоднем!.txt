Заголовок: З Великоднем!
Дата: 27/04/2019
URL: https://nau.edu.ua/ua/news/2019/4/z-velikodnem.html
==================================================

Невдовзі Великодні дзвони сповістять світові радісну новину – Христос воскрес!
День Світлого Воскресіння дарує нам надію, сповнює вдячністю наші серця й умиротворяє душі.  Це завжди очікуване свято символізує чистоту та оновлення, переосмислення життя та вчинків, уособлює найвищі християнські цінності – віру, надію, любов, терпимість і добро.
Несучи додому щедрі великодні кошики, сідаючи за святковий стіл, згадайте наших мужніх воїнів, що стримують ненаситного агресора на сході України, помоліться за тих хто віддав своє життя за свободу і незалежність нашої держави, за європейське майбутнє прийдешніх поколінь.
Нехай багатоголосий Великодній передзвін розбудить найбайдужіші серця, додасть натхнення для самовідданої праці й подарує впевненість у перемозі Добра над Злом. Хай часточки радості, яку сьогодні переживає весь християнський світ, залишаються з вами впродовж року і підтримують у непростий час.
Нехай Божа милість та благословення оросять ваше життя, а мир, любов та злагода запанують у ваших оселях.
Христос воскрес – квітує Україна,
Наш край в веснянім маєві чудес,
Звучить медово мова солов'їна.
Христос воскрес! Воістину воскрес!
Щиро,
Володимир Ісаєнко