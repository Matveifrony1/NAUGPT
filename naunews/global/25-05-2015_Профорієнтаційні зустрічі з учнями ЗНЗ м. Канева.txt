Заголовок: Профорієнтаційні зустрічі з учнями ЗНЗ м. Канева
Дата: 25/05/2015
URL: https://nau.edu.ua/ua/news/2015/5/proforientaczijni-zustrichi-z-uchnyami-znz-m-kaneva.html
==================================================

21 травня Інститутом доуніверситетської підготовки була проведена презентація Національного авіаційного університету для старшокласників м. Канева Черкаської області. Зустріч відбулася на базі ЗОШ І-ІІІ ст. № 4.
З вітальним словом до присутніх звернулася начальник відділу освіти Канівської міської ради Надія Голда, яка наголосила на необхідності і важливості проведення профорієнтаційних заходів, спрямованих допомогти сучасним абітурієнтам здійснити правильний професійний вибір.
Близько 150 учнів 9-10 класів були детально проінформовані про один із кращих ВНЗ України – Національний авіаційний університет, його історію і сьогодення. Майбутнім абітурієнтам показали фільм про НАУ, вручили рекламно-інформаційні пакети, що містили спецвипуск газети «Авіатор» та інформаційні буклети навчальних інститутів НАУ. Також фахівці ІДП розповіли про переваги навчання на підготовчих курсах і дали вичерпні відповіді на запитання, які стосувалися галузей знань, форм навчання, наукової та професійної діяльності випускників, методики і технології навчання, дозвілля та самоврядування студентів.