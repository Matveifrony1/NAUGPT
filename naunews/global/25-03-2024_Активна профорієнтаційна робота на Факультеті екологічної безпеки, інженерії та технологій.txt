Заголовок: Активна профорієнтаційна робота на Факультеті екологічної безпеки, інженерії та технологій
Дата: 25/03/2024
URL: https://nau.edu.ua/ua/news/2024/3/aktivna-proforientatsiyna-robota-na-fakulteti-ekologichnoi-bezpeki-inzhenerii-ta-tehnologiy.html
==================================================

У рамках підготовки до вступної кампанії на Факультеті екологічної безпеки, інженерії та технологій Національного авіаційного університету
активно проводяться профорієнтаційні заходи
.
15 березня
на кафедрі біокібернетики та аерокосмічної медицини відбулася профорієнтаційна онлайн-зустріч з учнями українських шкіл. Під час зустрічі обговорювалися особливості спеціальності
«Біомедична інженерія»,
актуальні проблеми, перспективи розвитку галузі, її сьогодення та майбутнє. Активну участь у заході взяли студенти різних курсів та активісти студентського самоврядування факультету.
Насиченими на профорієнтаційні заходи були останні тижні і на
кафедрі хімії та хімічної технології.
Наприкінці лютого та на початку березня було
проведено онлайн-вебінари
з профорієнтації для учнів профільного біолого-хімічного класу ліцею в місті Шепетівка, учнів профільного хімічного класу ліцею в місті Шостка та учнів Аерокосмічного ліцею НАУ. У рамках вебінарів
проводилися пізнавальні лекції
, демонстрації дослідів, онлайн-екскурсії хімічними лабораторіями університету, а також були показані відеоролики цікавих заходів. Викладачі кафедри взяли активну участь у зустрічі з учнями 10-11 класів закладів загальної середньої освіти в рамках Дня науки.
Кафедра екології запрошує
усіх бажаючих
27 березня о 17:00
на профорієнтаційний захід для учнів шкіл на тему «
Важливість професії еколога у відновленні повоєнної України»
. Долучитися до заходу можна за
посиланням
.
Факультет екологічної безпеки, інженерії та технологій НАУ висловлює подяку працівникам Навчально-наукового інституту розвитку освіти за сприяння в залученні учнівської молоді до профорієнтаційних заходів.