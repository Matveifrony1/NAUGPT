Заголовок: Декан Факультету міжнародних відносин НАУ відвідав зустріч керівників дипломатичних навчальних закладів країн Східного партнерства та Чорноморського регіону
Дата: 06/12/2021
URL: https://nau.edu.ua/ua/news/2021/12/dekan-fakultetu-mizhnarodnih-vidnosin-nau-vidvidav-zustrich-kerivnikiv-diplomatichnih-navchalnih-zakladiv-krain-shidnogo-partnerstva-ta-chornomorskogo-regionu.html
==================================================

Декан Факультету міжнародних відносин (ФМВ) Національного авіаційного університету Юрій Волошин взяв участь у зустрічі керівників дипломатичних навчальних закладів країн Східного партнерства та Чорноморського регіону.
Організаторами заходу виступили Дипломатична академія імені Геннадія Удовенка при Міністерстві закордонних справ України та Естонська школа дипломатії.
З вітальним словом до учасників зустрічі звернувся Міністр закордонних справ України Дмитро Кулеба, який, у своєму відео-зверненні, наголосив на важливості співпраці дипломатичних навчальних закладів.
Керівники дипломатичних академій та інститутів Азербайджану, Грузії, Молдови, Румунії, Туреччини, України та Естонії обговорили можливості подальшого співробітництва та здійснення спільних досліджень.
Крім того, Державний секретар МЗС України Олександр Баньков та представники Генерального штабу Збройних Сил України, поділились із присутніми баченням зовнішньополітичної та безпекової ситуації довкола України.
У ході зустрічі, учасники домовились:
- започаткувати регіональну освітню ініціативу задля розвитку професійної компетентності дипломатів з актуальних питань політики та безпеки Чорноморського регіону;
- створити спільний навчальний онлайн курс з питань політики та безпеки Чорноморського регіону;
- надати доступ представникам дипломатичної сфери та здобувачам вищої освіти цього напрямку до окремих навчальних тренінгів, які можуть бути цікавими для дипломатів країн регіону.
Також, керівники дипломатичних академій та інститутів підтримали реалізацію Тристоронньої дипломатичної ініціативи щодо навчання в Києві дипломатів країн Східного партнерства та Чорноморського регіону з питань європейської та євроатлантичної інтеграції та безпеки.