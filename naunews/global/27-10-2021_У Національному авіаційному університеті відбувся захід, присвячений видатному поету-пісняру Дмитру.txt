Заголовок: У Національному авіаційному університеті відбувся захід, присвячений видатному поету-пісняру Дмитру Луценку
Дата: 27/10/2021
URL: https://nau.edu.ua/ua/news/2021/10/u-natsionalnomu-aviatsiynomu-universiteti-vidbuvsya-zahid-prisvyacheniy-vidatnomu-poetu-pisnyaru-dmitru-lutsenku.html
==================================================

26 жовтня викладачі кафедри української мови та культури Факультету лінгвістики та соціальних комунікацій (ФЛСК) Національного авіаційного університету разом зі співробітниками Науково-технічної бібліотеки (НТБ) університету провели для студентів онлайн зустріч, присвячену творчості поета-пісняра Дмитра Луценка.
Захід проходив під назвою: «Свої мрії ясні, свої думки, пісні я тобі віддаю моя земле».
З вітальним словом до студентів звернулася проректор з гуманітарної політики та інновацій НАУ Світлана Тімкіна.
Завідувач сектору НТБ НАУ Оксана Лазаренко розповіла присутнім про знакові події у житті поета. Присутні пригадали, що «Мамину вишню» Дмитра Луценка досі співають тисячі українців, а мільйони киян зізнаються в любові рідному місту його рядками. Впродовж заходу звучало багато віршів поета-пісняра: «Як тебе не любити, Києве мій», «Хата моя, біла хата», «Осіннє золото» та інші.
У підсумку було зауважено, що Дмитро Луценко писав про вічні цінності, такі як любов і дружба. У його творах є майбутнє, є безсмертя, є вічність.