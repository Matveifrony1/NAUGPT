Заголовок: Конкурс перекладачів
Дата: 14/04/2015
URL: https://nau.edu.ua/ua/news/2015/4/konkurs-perekladachiv.html
==================================================

8 квітня 2015 року відбувся другий (усний) тур VI Міжвузівського конкурсу молодих перекладачів, організатором якого є кафедра англійської філології і перекладу Гуманітарного інституту НАУ. Це вже шостий рік поспіль Гуманітарний інститут Національного авіаційного університету гостинно приймає у своїх стінах кращих студентів – майбутніх перекладачів із різних вишів України.
Цьогоріч заявки на участь подали 68 осіб. За результатами першого (письмового) туру кращими були визнані 17 студентів з таких вищих навчальних закладів:
Київський національний лінгвістичний університет
Київський університет ім. Б.Д. Грінченка
Національний Технічний Університет України «Київський Політехнічний Інститут»
Київський національний університет ім. Тараса Шевченка
Прикарпатський національний університет ім. В. Стефаника
Державний навчальний заклад «Південноукраїнський національний педагогічний університет імені К. Д. Ушинського»
Тернопільський національний педагогічний університет ім. Володимира Гнатюка
НПУ імені М.П. Драгоманова
Національний авіаційний університет
На другому турі конкурсу студенти демонстрували своє уміння в усному перекладі з англійської мови українською та, навпаки, з української англійською. Рішенням конкурсної комісії переможцями стали:
І місце – Анатолій Пашинський (Інститут міжнародних відносин Київського національного університету ім. Тараса Шевченка) та Анастасія Чичіна (Київський університет ім. Б.Д. Грінченка)
ІІ місце – Оксана Скочинська (Інститут філології Київського національного університету ім. Тараса Шевченка), Жанна Микуляк (факультет лінгвістики Національного технічного університету України «Київський політехнічний інститут») та Людмила Заруцька (Гуманітарний інститут Національного авіаційного університету)
ІІІ місце – Віктор Лепеха (факультет перекладачів Київського національного лінгвістичного університету), Олександра Миколайчук (факультет іноземних мов Тернопільського національного педагогічного університету ім. Володимира Гнатюка), Андрій Савчук (факультет історії, політології та міжнародних відносин Прикарпатського національного університету ім. В. Стефаника) та Катерина Демченко (Гуманітарний інститут Національного авіаційного університету).
Окрім виконання конкурсної програми учасники спілкувалися, обмінювалися досвідом, знайомилися зі студентським життям в НАУ.