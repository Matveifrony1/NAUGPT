Заголовок: Відбулась онлайн-зустріч керівництва Факультету міжнародних відносин НАУ зі студентами, які навчаються в японському університеті
Дата: 11/08/2022
URL: https://nau.edu.ua/ua/news/2022/8/vidbulas-onlayn-zustrich-kurivnitstva-fakultetu-mizhnarodnih-vidnosin-nau-zi-studentami-yaki-navchayutsya-v-yaponskomu-universiteti.html
==================================================

У рамках раніше підписаної Угоди про співпрацю між Національним авіаційним університетом та Університетом Тойо (Японія), вже два місяці поспіль в японському університеті навчаються студенти Факультету міжнародних відносин (ФМВ) НАУ Ірина Ганусовська, Олександра Казімірова та Дмитро Соломко. Також, в Університеті Тойо навчається студентка Факультету архітектури, будівництва та дизайну Ксенія Журавльова.
Декан ФМВ НАУ Юрій Волошин і відповідальна за наукову роботу та міжнародне співробітництво факультету Світлана Лобода провели онлайн-зустріч з вищеназваними студентами.
Юрій Волошин звернув увагу студентів на можливості, які відкриваються перед ними та відповів на запитання студентів щодо процедури реалізації програми подвійних дипломів.
Здобувачі вищої освіти поділилися враженнями від складання заліково-екзаменаційної сесії в Університеті Тойо, що наразі триває, та розказали про її відмінності й особливості у порівнянні з НАУ. Також, вони розповіли про успіхи на курсах японської мови та культури і зазначили, що японські викладачі й студенти дуже допомагають й підтримують їх.
Студенти НАУ в японському університеті відвідують академічні курси за звичайним навчальним планом і проходять курси японської мови та культури за програмою Toyo NEST. Крім того, згідно з домовленостями між НАУ та Університетом Тойо, японська сторона покриває витрати студентів за проживання і харчування в кампусі університету, медичне обслуговування тощо.