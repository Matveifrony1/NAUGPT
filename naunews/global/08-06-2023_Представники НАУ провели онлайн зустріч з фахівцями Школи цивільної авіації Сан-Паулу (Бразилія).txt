Заголовок: Представники НАУ провели онлайн зустріч з фахівцями Школи цивільної авіації Сан-Паулу (Бразилія)
Дата: 08/06/2023
URL: https://nau.edu.ua/ua/news/2023/6/predstavniki-nau-proveli-onlayn-zustrich-z-fahivtsyami-shkoli-tsivilnoi-aviatsii-san-paulu-(braziliya).html
==================================================

Відповідальна за міжнародне співробітництво Факультету міжнародних відносин НАУ Світлана Лобода провела онлайн-зустріч з представниками Школи цивільної авіації Сан-Паулу (Бразилія).
У зустрічі також взяли участь третій секретар Посольства України в Бразилії Ігор Торшин.
Представник льотної школи Бруно Томас Альбіно презентував курси Школи цивільної авіації Сан-Паулу, що охоплюють всі етапи підготовки від приватного пілота та комерційного пілота до пілота-інструктора. Сторони обговорили питання щодо плідної співпраці в галузі авіації, презентували інформацію про матеріально-технічну базу, систему управління та засоби якості навчання університету та школи.
Учасники зустрічі окреслили плани спільної участі в підготовці фахівців для авіаційної галузі та визначили стратегію розвитку подальшої співпраці.