Заголовок: Відкрита лекція професора Пулського університету
Дата: 17/09/2019
URL: https://nau.edu.ua/ua/news/2019/9/vidkrita-lektsiya-profesora-pulskogo-universitetu.html
==================================================

Лекцію для викладачів та студентів Юридичного факультету прочитала Лінда Юраковіч – професор Пулського університету імені Юрая Добріле (Хорватія).
Лектор презентувала Пулський університет, розповіла про структуру, навчальні підрозділи та студентські проекти. Вона поділилася механізмом реалізації юридичної освіти в Хорватії, зокрема, вказавши, що юридична освіта в університетах спрямована на вузьку спеціалізацію під певні сектори державної діяльності.
Під час зустрічі обговорено перспективи спільної участі студентів та науково-педагогічних працівників факультету в міжнародних наукових програмах і проектах: організація літніх шкіл для студентів, проходження стажування, проведення спільних міжнародних науково-практичних форумів та конференцій.