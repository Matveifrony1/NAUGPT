Заголовок: Організаційні збори керівників структурних підрозділів НАУ
Дата: 20/09/2018
URL: https://nau.edu.ua/ua/news/1/9/organizatsiyni-zbori-kerivnikiv-strukturnih-pidrozdiliv-nau.html
==================================================

19 вересня в НАУ відбулися організаційні збори на які були запрошені керівники структурних підрозділів: директори Навчально-наукових інститутів, декани факультетів та завідуючі кафедр.
На порядку денному розглядалися кілька важливих питань. Про організацію роботи навчальних структурних підрозділів під час проходження процедури акредитації освітньо-професійних програм освітнього ступеня «Магістр» розповіла Начальник відділу ліцензування та акредитації Анжела Гай. Також Анжела Євгенівна наголосила, що наступного тижня до НАУ мають заїхати експертні ради задля проведення акредитації 64-х освітніх програм ступення «Магістр». І саме через це є певні умови, які були змінені при проходженні процедури акредитації. Тому керівникам структурних підрозділів й була доведена інформація про нові умови акредитації освітніх програм аби вони знали, що їм необхідно зробити та в які терміни.
У свою чергу Начальник відділу моніторингу та якості вищої освіти Оксана Білоус лаконічно й наглядно (із використанням слайдів) розповіла про принципи рейтингування структурних підрозділів НАУ та висвітила питання, щодо впровадження рейтингу науково-педагогічних працівників НАУ.
Оксана Іванівна також нагадала, що найближчим часом перед нашим університетом стоять дві архіважливі мети: підтвердити у наступному році статус національного на найближчі декілька років та увійти до міжнародного рейтингу 1000 найкращих, престижних університетів світу. І ці завдання є досить складними, тож не можна розслаблятися, а треба працювати засукавши рукава.