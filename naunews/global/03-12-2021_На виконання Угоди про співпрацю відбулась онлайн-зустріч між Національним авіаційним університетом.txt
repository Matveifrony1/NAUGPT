Заголовок: На виконання Угоди про співпрацю відбулась онлайн-зустріч між Національним авіаційним університетом та Школою соціальних та педагогічних наук Політехнічного інституту в місті Лейрія, Португальська Республіка
Дата: 03/12/2021
URL: https://nau.edu.ua/ua/news/2021/12/na-vikonannya-ugodi-pro-spivpratsyu-vidbulas-onlayn-zustrich-mizh-natsionalnim-aviatsiynim-universitetom-ta-shkoloyu-sotsialnih-ta-pedagogichnih-nauk-politehnichnogo-institutu-v-misti-leyriya-portugalska-respublika.html
==================================================

В рамках раніше підписаної Угоди про співробітництво, декан Факультету міжнародних відносин (ФМВ) Національного авіаційного університету Юрій Волошин провів онлайн-переговори з директором Школи соціальних та педагогічних наук Політехнічного інституту в місті Лейрія, Португальська Республіка, Педро Морусу.
Сторони обговорили питання розвитку співробітництва у сфері науково-технічного прогресу й підвищення ефективності навчальної та науково-дослідної роботи.
Педро Морусу розповів про діяльність Школи соціальних та педагогічних наук Політехнічного інституту в місті Лейрія, що зосереджує свою навчальну діяльність у галузі гуманітарних та соціальних наук, комунікації й підготовки вчителів. Він зауважив, що школа зацікавлена у співпраці з викладачами ФМВ НАУ задля підготовки студентів-міжнародників.
Юрій Волошин зазначив, що співробітники та студенти факультету готові до співпраці для успішного розвитку академічної мобільності учасників освітнього процесу та обміну досвідом.
За результатами зустрічі сторони домовились про залучення викладачів ФМВ НАУ до освітнього процесу Школи соціальних та педагогічних наук у рамках спільних навчальних програм. Також погоджено співпрацю щодо організації та участі у наукових конференціях, симпозіумах, проведення спільних тренінгів, майстер-класів, вебінарів, семінарів тощо.