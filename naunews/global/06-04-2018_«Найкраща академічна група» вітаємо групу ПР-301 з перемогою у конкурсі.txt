Заголовок: «Найкраща академічна група»: вітаємо групу ПР-301 з перемогою у конкурсі
Дата: 06/04/2018
URL: https://nau.edu.ua/ua/news/1/4/naykrashcha-akademichna-grupa-vitaemo-grupu-pr-301-z-peremogoyu-u-konkursi.html
==================================================

З 1 лютого по 2 квітня 2018 р. в Національному авіаційному університеті проходив конкурс «Найкраща академічна група» НАУ.
Його мета – підвищити ефективність навчально-виховної роботи серед студентів, дотримання ними трудової дисципліни та норм поведінки під час навчання та за межами університету, стимулювати наукову діяльність та розвиток художньо-естетичних здібностей студентської молоді, зміцнити засади корпоративної культури університету, заохотити студентів до самоорганізації.
Конкурс проходив у два етапи: І етап – в інституті (1-28 лютого 2018), ІІ – в університеті (1 березня-2 квітня 2018). Основними критеріями оцінювання були: наукова діяльність студентів, участь у культурно-громадському, творчому та спортивному житті університету.
За результатами конкурсу та відповідно до наказу в.о. ректора від 23.03.2018 №613/ст перемогу (1 місце) в загальноуніверситетському конкурсі здобув студентський колектив академічної групи ПР-301 Навчально-наукового юридичного інституту.
Вітаємо колектив академічної групи з перемогою та бажаємо їм подальших наукових злетів
.