Заголовок: На Юридичному факультеті відкрито іменну аудиторію та пам’ятну дошку на честь випускника, Героя України Андрія Суботіна
Дата: 26/11/2024
URL: https://nau.edu.ua/ua/news/2024/11/na-yuridichnomu-fakulteti-vidkrito-imennu-auditoriyu-ta-pam’yatnu-doshku-na-chest-vipusknika-geroya-ukraini-andriya-subotina.html
==================================================

20 листопада 2024 року
на Юридичному факультеті відбулося
відкриття іменної аудиторії та пам’ятної дошки Герою України
, випускнику Юридичного інституту «Інституту повітряного та космічного права» 2009 року, прикордоннику, захиснику Азовсталі
Андрію Суботіну
.
На відкриття пам’ятних знаків прийшли друзі Захисника, колеги по роботі, одногрупники, побратими, викладачі, студенти та керівництво Університету.
Слова подяки батькам, колегам та побратимам Андрія висловила в.о. президента Університету
Ксенія Семенова:
«Сьогодні у нас в Університеті вперше відкрито іменну аудиторію в пам’ять про випускника, який з перших днів війни став на захист нашої Батьківщини та віддав своє життя за незалежне й світле майбутнє. Завдяки таким як Андрій, ми маємо можливість з Вами знаходитись в даній аудиторії, працювати, навчатись… Нашого Героя вже не повернути, але пам’ять про нього буде жити вічно. Дякую керівництву Юридичного факультету за ініціативу щодо встановлення даного пам’ятного знака».
В.о. декана факультету
Валерія Філінович
, виступаючи зазначила: «Немає більшого болю за той, який відчувають батьки, рідні та друзі втрачаючи своїх близьких на війні. Минуло вже два роки і шість місяців як Андрій загинув під час виконання бойового завдання на Азовсталі. Сьогодні ми схиляємо голови в пам'ять про нашого Героя-прикордонника, який віддав своє життя, щоб ми могли жити. Відкриття іменної аудиторії — це найменше, що ми могли зробити для вшанування пам’яті про Андрія».
«Він був світлою та доброю людиною, завжди приходив на поміч усім побратимам. 7 травня я разом з ним перебував на чергуванні та на власні очі бачив як куля снайпера його вбила. Насправді, якби не добре серце мого товариша, то мене вже теж могло б не бути на цьому світі», — розповідаючи зауважив
Вадим Джафаров
, побратим й товариш, який був в останні хвилини життя з Андрієм.
«Андрій був старостою групи, навчався на відмінно і хоча вже пройшло 15 років як він закінчив університет, він постійно приходив до рідного вишу та завжди був усміхнений, добрий, інтелігентний. Тепер він наш Янгол, який дивиться на нас з небес і радіє кожному нашому успіху. Ми горді з того, що він навчався на нашому факультеті та в такому молодому віці зміг успішно реалізуватися у професійному напрямку та проявити професійні та моральні якості під час несення служби в Державній прикордонній службі України. Вічна пам’ять Герою!», — згадуючи цікаві моменти зі студентського життя Героя, зазначила професорка кафедри конституційного та адміністративного права
Ірина Сопілко
. Теплі слова спогади про Героя України пролунали також з вуст доцента кафедри теорії та історії держави і права
Світлани Головко.
Колега Андрія, заступник директора департаменту персоналу Адміністрації державної прикордонної служби України, бригадний генерал
Іван Васильчук
, зазначив: «Про героїзм Андрія Суботіна можна говорити годинами. Він віддав своє життя, щоб ворог не окупував на нашу землю. Нажаль, він такий не один, адже гинуть на полі бою найвідважніші громадяни нашої держави. Вважаю, що ім’я кожного з них повинне бути вписане в історію нашої держави золотими літерами. Я дякую кожному Герою за службу. Переконаний, що лише спільними зусиллями ми можемо перемогти нашого ворога».
Теплі слова про товариша висловила одногрупниця, яка також стала кумою Андрія
Оксана Щур
. Стримуючи сльози вона розповіла про його лідерські та етичні якості, які він розкрив стаючи на захист прав своїх колег під час навчання та перебуваючи навіть під вогнем на Азовсталі. Завдяки його героїзму вдалося евакуювати та захистити поранених і мирних жителів з Азовсталі.
Після відкриття іменної аудиторії,
присутні вшанували хвилиною мовчання пам’ять Андрія та усіх загиблих Захисників
, що віддали своє життя та поклали квіти до памʼятної дошки.