Заголовок: Театральне мистецтво як засіб творчого розвитку особистості студента
Дата: 01/04/2015
URL: https://nau.edu.ua/ua/news/2015/4/teatralne-mistecztvo-yak-zasib-tvorchogo-rozvitku-osobistosti-studenta.html
==================================================

У березні 2015 року студенти групи ПР-202 Юридичного інституту разом із наставником Юлією Юринець відвідали Київський національний академічний театр оперети, де переглянули виставу «Сільва» - історію про відчайдушну боротьбу красивої, розумної, сміливої жінки за місце під сонцем, за любов, правду і щастя в житті, повної несподіванок і непередбачуваності.
У Національній опері України студенти цієї групи подивилися ліричну драму «Турандот». Ця опера стала лебединою піснею великого італійського композитора Дж. Пучіні. Невмирущий шедевр світового музичного мистецтва і понині залишається улюбленим як для співаків, так і для глядачів.
Театральне мистецтво має значний вплив на інтелектуальний і духовний стан особистості, формує світогляд і світорозуміння людини та визначає рівень культурного розвитку суспільства в цілому.