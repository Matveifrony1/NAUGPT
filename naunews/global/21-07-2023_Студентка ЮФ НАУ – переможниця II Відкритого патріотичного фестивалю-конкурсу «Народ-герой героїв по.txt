Заголовок: Студентка ЮФ НАУ – переможниця II Відкритого патріотичного фестивалю-конкурсу «Народ-герой героїв появляє»
Дата: 21/07/2023
URL: https://nau.edu.ua/ua/news/2023/7/studentka-yuf-nau-–-peremozhnitsya-ii-vidkritogo-patriotichnogo-festivalyu-konkursu-narod-geroy-geroiv-poyavlyae.html
==================================================

На виконання листа Департаменту молоді та спорту виконавчого органу Київської міської ради від 22.05.2023 року №078-1315, студентка групи ПР-301Б Юридичного факультету Ольга Гончарук взяла участь у II Відкритому патріотичному фестивалі-конкурсі «Народ-герой героїв появляє».
Даний захід проведено Департаментом молоді та спорту спільно з Київським університетом імені Бориса Грінченка, Національним академічним оркестром народних інструментів України та спрямовано на поширення патріотичних ідей засобами мистецтва, виявлення і підтримку талановитої молоді, сприяння становленню української та європейської ідентичності, заохочення до патріотичної творчості захисників і захисниць України через участь у мистецьких проєктах.
Фестиваль-конкурс проходив у двох категоріях - «Професіонали» та «Аматори», а усі охочі взяти у ньому участь мали можливість подати конкурсні роботи з 10 травня по 28 червня 2023 року.
Загалом участь у конкурсі взяло 1883 учасники, серед яких і здобувачка вищої освіти зі спеціальності 081 «Право» Ольга Гончарук. Студентка підготувала дві авторські роботи, подавши їх у номінацію «Дизайн» категорії «Аматори».
За результатами конкурсу у даній категорії Ольга Гончарук отримала Диплом ІII ступеня.
Колектив Юридичного факультету пишається своєю талановитою здобувачкою та зичить подальших творчих успіхів Ользі задля збереження і примноження українських традицій і культури!