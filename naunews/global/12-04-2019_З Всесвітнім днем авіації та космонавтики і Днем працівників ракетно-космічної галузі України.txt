Заголовок: З Всесвітнім днем авіації та космонавтики і Днем працівників ракетно-космічної галузі України
Дата: 12/04/2019
URL: https://nau.edu.ua/ua/news/2019/4/z-vsesvitnim-dnem-aviatsii-ta-kosmonavtiki-i-dnem-pratsivnikiv-raketno-kosmichnoi-galuzi-ukraini.html
==================================================

12 квітня 1961 року фантастичні мрії про політ людини у космос стали реальністю. Перший космічний  політ проклав дорогу для дослідників космічних таємниць. До подальших кроків людства до зірок також причетні видатні вихідці з України. Предки Костянтина Ціолковського походять з Волині і були родичами гетьмана Северина Наливайка, Микола Кибальчич родом з Чернігівщини, Юрій Кондратюк народився у Полтаві, житомирянин Сергій Корольов… Імена кожного з них червоною ниткою вплетені у світову космонавтику.
Ще у 1929 році Юрій Кондратюк у книзі «Завоювання міжпланетних просторів»  описав оптимальну траєкторію польоту від Землі до Місяця. Українцеві встановлено пам'ятник на космодромі мису Канаверал у Флориді.
Перший космонавт незалежної України – Леонід Каденюк підкорив космос у складі американської команди на шатлі «Columbia».
Водночас, ми постійно беремо участь у створенні космічного транспорту. Так, 22 березня 2019 року європейська ракета-носій легкого класу «Vega» з українським двигуном успішно стартувала з космодрому Куру у Французькій Гвіані.
Тож хочу привітати усіх, причетних до ракетно-космічної галузі із Всесвітнім днем авіації та космонавтики і Днем працівників ракетно-космічної галузі України. Хай ваші мрії сягають космічних висот, хай ваші амбітні плани перевершують сподівання найсміливіших письменників-фантастів. Творіть і будуйте зорельоти, прокладайте нові космічні траси, підносячи славу України, утверджуючи її імідж як світової космічної держави.
Щиро,
Володимир Ісаєнко