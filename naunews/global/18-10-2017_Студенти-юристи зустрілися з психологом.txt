Заголовок: Студенти-юристи зустрілися з психологом
Дата: 18/10/2017
URL: https://nau.edu.ua/ua/news/2017/10/studenti-yuristi-zustrilisya-z-psihologom.html
==================================================

12 та 13 жовтня 2017 року психолог сектору психолого-педагогічної роботи відділу по роботі зі студентами НАУ Віталій Сидоркін провів бесіди зі студентами груп ПР-201 та ПР-203 Навчально-наукового юридичного інституту.
Із студентами групи ПР-201 психолог обговорив соціально-психологічні особливості організації вільного часу, зауваживши, що саморегулювання вільного часу слід розглядати як властивість особи, як показник її зрілості, потенціалу її розвитку, сформованої здібності до організації свого біографічного часу.
Вивчення тенденцій і проблем розвитку дозвільної діяльності у вільний час, шляхів подолання існуючих суперечностей у цій сфері дає можливість розвивати духовні потреби та інтереси студентів і тим самим сприяти зростанню культури використання ними свого вільного часу, гуманізації і демократизації останнього.
Під час зустрічі зі студентами групи ПР-203Віталій Сидоркін розкрив
психологічні та етичні основи спілкування в аудиторії
, зазначивши, що ефективність спілкування з аудиторією багато в чому залежить від лектора (доповідача), його особистості та поведінки. Цьому сприяють його соціально-психологічні (комунікативні) та індивідуально-психологічні якості (темперамент, характер, здібності та ін.).Обов'язковою умовою для встановлення контакту є прийняття слухачів як рівноправних партнерів у спілкуванні. «Доповідач повинен налаштуватися саме на конкретну аудиторію,інформувати та переконувати масову аудиторію засобамиживого слова» - зазначив він.
Наприкінці зустрічей наставники груп Ганна Грабовська та Ірина Толкачова запросили Віталія Сидоркіна до плідної співпраці - проведення спільно соціально-психологічних тренінгів, що є особливою формою
активного навчання поведінковим навичкам та розвитку особистості.