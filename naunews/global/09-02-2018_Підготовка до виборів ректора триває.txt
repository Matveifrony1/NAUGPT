Заголовок: Підготовка до виборів ректора триває
Дата: 09/02/2018
URL: https://nau.edu.ua/ua/news/1/2/pidgotovka-do-viboriv-rektora-trivae.html
==================================================

Дуже серйозним питанням є підготовка до виборів ректора НАУ, які мають відбутися 6 березня. З 7 лютого в університеті почалися заходи з виборів представників, що візьмуть участь у голосуванні.
Сьогодні, 9 лютого, своїх представників обрали адміністративні підрозділи НАУ. Збори трудових колективів триватимуть до 14 лютого.
Нагадаємо, наприкінці минулого тижня комісія визначилася щодо кількості осіб, що беруть участь у виборах. (Протоколи засідання комісії будуть окремо оприлюднені на сайті). У цілому у виборах візьмуть участь 3088 осіб. З них 2316 – науково-викладацький склад, 467 студентів та 305 працівників (пропорційно 75%, 15% та 10% виборців).
До 16 лютого має бути складений перелік усіх виборців. Списками науково-викладацького складу та студентів-виборців будуть займатися відповідно Науково-навчальні інститути та органи студентського самоврядування.