Заголовок: Постіндустріальна освіта
Дата: 15/09/2017
URL: https://nau.edu.ua/ua/news/2017/9/postindustrialna-osvita.html
==================================================

Запрошуємо викладачів та студентів НАУ на інтерактивний семінар "Постіндустріальна освіта: самовираження проти уніфікації", який відбудеться 28 вересня о 15:30 у першому корпусі НАУ. Семінар буде проводити Олена Михайленко-Блейон − к.е.н., співавтор моделі постіндустріального навчання, співзасновник і консультант консалтингової компанії Collaboritsi, асоційований дослідник Лабораторії Освітньої Інформатики Інституту Технологій Університету Онтаріо, керівник проекту Transformative Online Learning for Ukraine.
У ході заходу ви отримаєте відповідь на питання: «Якою має бути освіта, адекватна динамічним змінам сьогоденного світу?» Індустріальна епоха масового стандартизованого виробництва закінчується. На зміну приходить мислення “поза рамками”. Знання застарівають швидше, ніж встигають потрапити у підручник. Викладач більше не є єдиним джерелом знань. Технології роблять глобальний обмін ідеями повсякденною рутиною. Доступність інформації потребує критичного мислення, а мобільність – толерантності і взаєморозуміння. Google знає все, і запам’ятовувати більше не потрібно. Життя більше ніколи не буде таким, як раніше, а точно передбачити майбутнє ми не можемо.
Команда Центру організаційного розвитку та лідерства запрошує Вас поміркувати разом над направленістю розвитку постіндустріальної освіти.
Участь у заході безкоштовна за умови попередньої реєстрації за посиланням
https://docs.google.com/forms/d/e/1FAIpQLSdgl_zHa8cLsW5wauyIpkJyanwXCz7SqZQeZ4L-lX5y61iC9A/viewform?c=0&w=1
Відповідно до стратегії розвитку Університету цього навчального року Центр організаційного розвитку та лідерства НАУ започатковує серію цікавих освітньо-дозвіллєвих заходів
smart
-формату на актуальну тематику.
Це короткі динамічні семінари, лекції відомих людей, воркшопи на теми, що турбують Вас уже сьогодні. Усіх, хто навчає і навчається у НАУ, а також представників громадськості, які цікавляться діяльністю Університету, запрошуємо приєднатися до наших заходів організаційного навчання та спільної діяльності! Ви можете над
і
слати свої пропозиції та рекомендації щодо розгляду цікавих для Вас проблемних питань на освітню, наукову та соціо-культурну тематику на center-nau@ukr.net