Заголовок: Новорічне свято НАУ
Дата: 19/12/2019
URL: https://nau.edu.ua/ua/news/2019/12/novorichne-svyato-nau.html
==================================================

Сьогодні у День Святого Миколая в університеті відбулася щорічна Новорічна зустріч колективу, в якій взяли участь понад 300 викладачів та співробітників Національного авіаційного університету. Ініціатор свята – Профспілковий комітет університету.
Ректор Володимир Ісаєнко, вітаючи колектив, зазначив: «Єдине, що на сьогодні дає нам можливість зрозуміти цей складний і незбагненний світ – це любов. Саме любов примушує людину рухатися в невідомому напрямку, будувати недосяжні плани і успішно їх реалізовувати. Водночас, я переконаний, що кожен з нас має займатися тим, що він любить та любити те, що робить. Тож хотів би, щоб відчуття щастя, любові і натхнення супроводжували нас з вами весь наступний 2020-тий рік».
Концертна програма свята була наповнена яскравими виступами шоу-балету «Джаст НАУ», ансамблю «Політ», Київської студії балету Алли Духової «Тодес». З вокальними номерами виступили студенти університету Катерина Кушнірова, Андрій  Голда, Юлія Плугаторенко та Юлія Ярошенко. Свої найкращі пісні заспівав народний артист України Іво Бобул.
Вітаємо колектив НАУ з прийдешніми святами та бажаємо міцного здоров’я, наснаги та звершення  мрій!