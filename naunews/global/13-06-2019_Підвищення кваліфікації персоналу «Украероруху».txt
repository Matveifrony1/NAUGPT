Заголовок: Підвищення кваліфікації персоналу «Украероруху»
Дата: 13/06/2019
URL: https://nau.edu.ua/ua/news/2019/6/pidvishchennya-kvalifikatsii-personalu-ukraeroruhu.html
==================================================

В Інституті неперервної освіти проведено курси підвищення кваліфікації за програмою «Безпека паливних баків повітряних суден» для фахівців інженерно-авіаційної служби Державного підприємства обслуговування повітряного руху України (Украерорух)».
Програма курсу передбачала опрацювання питань зі стратегії забезпечення безпеки паливних баків; впливу властивостей палив на безпеку паливних баків; мікробіологічного ураження палив; пожежної безпеки паливних баків; перспектив застосування альтернативних палив, а також було опрацьовано нормативні та регламентуючі документи. Керівник проекту – професор кафедри екології Факультету екологічної безпеки, інженерії та технологій Олена Матвєєва.
Слухачі курсів відзначили важливість занять подібного рівня, високий науково-педагогічний рівень їх проведення, змістовність та пізнавальність тематичного курсу, наявність актуальних та цікавих матеріалів.
Запрошуємо на курси всіх зацікавлених у підвищенні кваліфікації за запропонованою програмою.
Телефон для довідок: 406-70-34, e-mail: kpk@nau.edu.ua