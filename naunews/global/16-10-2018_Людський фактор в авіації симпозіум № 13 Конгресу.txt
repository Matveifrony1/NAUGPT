Заголовок: Людський фактор в авіації: симпозіум № 13 Конгресу
Дата: 16/10/2018
URL: https://nau.edu.ua/ua/news/1/10/lyudskiy-faktor-v-aviatsii-simpozium-№-13-kongresu.html
==================================================

11-12 жовтня 2018 року в Навчально-науковому гуманітарному інституті відбулося засідання трьох секцій Симпозіуму № 13 «Людський фактор в авіації» VIII Всесвітнього конгресу «Авіація у XXI столітті» – «Безпека в авіації та космічні технології». Симпозіум, яким опікувався НН ГМІ, загалом зібрав понад 80 учасників з різних наукових, дослідницьких, конструкторських та освітніх установ України, а також наших стейкхолдерів з Італії, Польщі, Фінляндії, Туреччини.
Секцією“Psychology of aircraft safe operation and modern ergatic system” керувала Помиткіна Любов Віталіївна, д-р психол. наук, професор, завідувач кафедри авіаційної психології та секретар Пришупа Юлія Юріївна канд. пед. наук, доцент, доцент кафедри іноземних мов і прикладної лінгвістики. Почесним гостем секції став директор Національного Бюро з розслідування авіаційних подій та інцидентів з цивільними повітряними суднами Бабенко Олег Лук’янович. У роботі секційного засідання було представлено доповіді науково-педагогічних працівників НАУ, представників Еколого-оздоровчої компанії «Міжгалузевий науково-технічний центр», Національного бюро з розслідування авіаційних подій та інцидентів з цивільними повітряними суднами, Інституту педагогічної освіти та освіти дорослих НАПН України, Державного університету інфраструктури та технологій, Kirsehir Ahi Evran University (Turkеy). Найбільший інтерес викликали доповіді Касьянова В.А. «Entropy methods of human factor analysis applied to the problem of safety of aviation.», Короткова В.П. «Антистресова система підтримки для забезпечення підтримки надійності льотної діяльності» та доповідь Руденка М.П. «Культура безпеки діяльності операторів авіаційних систем». Також за сприяння доцента кафедри авіаційної психології Долгової О.М. до роботи долучився Sandor Szomora випускник НАУ, заступник виконавчого директора Lufthansa Technik Budapest Ltd. Sandor Szomora провів зі студентами круглий стіл на тему: «Роль людського фактору в нагляді за безпекою польотів при організації повітряного руху».
Засідання секції «Language modeling of aviation information systems» Симпозіуму № 13 провели керівник секції – д-р пед. наук, професор, завідувач кафедри іноземної філології О.В. Ковтун та секретар – канд. пед. наук, доцент кафедри англійської філології і перекладу Т.Г. Семигінівська. У роботі секції було представлено доповіді науково-педагогічних працівників НАУ, Київського національного університету імені Тараса Шевченка, Національного педагогічного університету імені М.П. Драгоманова, Сілезького університету в Катовіцах (Польща), John Cabot University (Університету Джона Кебота) м. Рим, Італія). Провідною проблемою наукової дискусії постали проблеми мовної підготовки фахівців авіаційної галузі. Найбільший інтерес викликали доповіді, присвячені машинному перекладу, перекладацькому аспекту фразеології радіообміну, редагуванню як методу вдосконалення комунікативно-професійної компетентності майбутнього фахівця. Найбільш ґрунтовно окреслена проблематика була представлена у виступах О.В. Ковтун, М.Л. Пилипчук, А.М. Возюк, О.Б. Лисак та Г.В. Дишлевої. Робота секції об’єднала дослідників із різних галузей знань і сфер професійної діяльності та виявила спільність думок і суджень. Обговорення пройшло у формі жвавої дискусії та конструктивного діалогу між учасниками.
Робота секції «Social, political, moral and psychological components of aviation safety. Human factor management: current situation and prospects. Anthropological and historical-cultural dimensions of aviation safety» була організована заступником директора НН ГМІ з науково-методичної та міжнародної діяльності А.М. Кокарєвою та кандидатом філос. наук, доцентом кафедри філософії М.А. Абисовою. До роботи секції долучилися понад 40 учасників, серед яких представники нашої альма-матер, а також Центральноукраїнського державного педагогічного університету імені Володимира Винниченка, Університету Тампере (Фінляндія). У ході роботи секції було заслухано доповіді, серед яких доцільно виділити ґрунтовні виступи: Захарчука О.М. на тему: “Авіатор Євграф Крутень: знайомі та незнайомі сторінки життя”, Шоріної Т.Г. на тему: “Антропний принцип як космологічна та філософська проблема”, Смольнікова Ю.Б. на тему: “Людський фактор у авіаційній діяльності П. Нестерова”, Теремінко Л.Г. на тему: “Вимоги до особистісних та професійних якостей фахівців з інженерії програмного забезпечення авіаційної галузі в контектсті формування професійної мобільності”. Доповіді викликали жваву дискусію, активну участь в якій брали: Абисова М.А., Гребенніков В.М., Гурська О.О., Денисенко Н.Г., Ісхакова Н.Г., Матюхіна О.А., Муркіна Н.І., Чупрій Л.В., Шаповал І.Г., Юрченко О.А.
Підводячи підсумки роботи Симпозіуму, директор НН ГМІ Ягодзінський зазначив, що учасники та гості дали високу оцінку організації роботи Пленарного засідання Конгресу та Секційних засідань, а також висловили сподівання на подальшу співпрацю в окреслених Конгресом наукових напрямах.