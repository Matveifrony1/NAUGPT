Заголовок: Запрошуємо наукову спільноту НАУ долучитися до вебінарів та майстер-класів на тему «Використання постійних ідентифікаторів учених та установ, їх роль у науковій екосистемі. Інструменти ORCID для науковців»
Дата: 29/09/2021
URL: https://nau.edu.ua/ua/news/2021/9/zaproshuemo-naukovu-spilnotu-nau-doluchitisya-do-vebinariv-ta-mayster-klasiv-na-temu-vikoristannya-postiynih-identifikatoriv-uchenih-ta-ustanov-ih-rol-u-naukoviy-ekosistemi-instrumenti-orcid-dlya-naukovtsiv.html
==================================================

Державна науково-технічна бібліотека України (далі ДНТБ України) за підтримки Міністерства освіти і науки України у співпраці з ORCID протягом вересня та жовтня 2021 року (29.09, 01.10, 04.10), проведе ряд вебінарів та майстер-класів на тему: «Використання постійних ідентифікаторів учених та установ, їх роль у науковій екосистемі. Інструменти ORCID для науковців».
Серія вебінарів буде присвячена питанням використання постійних ідентифікаторів ORCID для ідентифікації науковців та установ, поєднання та покращення пошуку наукового доробку. Також, мова піде про переваги використання відкритих інструментів, які пропонують ORCID для покращення дослідницької інфраструктури і взаємозв'язок постійних ідентифікаторів, відкритого доступу та FAIR даних.
Крім того, буде розглянуто Національну електронну науково-інформаційну систему (URIS) (Ukrainian Research Information System), оскільки вона пов’язана із постійними ідентифікаторами.
Унікальний ідентифікатор ORCID дозволяє науковцям вирізнити їхні наукові результати серед інших та забезпечити визнання їхньої роботи, зокрема, серед іноземних колег. А також ідентифікатор допомагає зберегти час і присвятити його дослідженням, зменшити зусилля, які йдуть на опрацювання дублікатів у системах наукових даних, забезпечити афіляцію з установами, грантами, публікаціями, експертними оцінками та зберегти якість таких даних.
Для участі у вебінарах необхідно зареєструватись за
посиланням
.
Вебінарі відбудуться в онлайн режимі з використанням платформи Zoom та з прямою трансляцією на YouTube каналі ДНТБ України.