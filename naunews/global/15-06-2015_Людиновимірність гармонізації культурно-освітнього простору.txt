Заголовок: Людиновимірність гармонізації культурно-освітнього простору
Дата: 15/06/2015
URL: https://nau.edu.ua/ua/news/2015/6/lyudinovimirnist-garmonizaczii-kulturno-osvitnogo-prostoru.html
==================================================

Працівник кафедри авіаційної психології доктор психологічних наук, професор Л. Помиткіна, взяла участь у Міжнародній науково-практичній конференції «Людиновимірність гармонізації культурно-освітнього простору майбутніх педагогів: наукові досягнення і перспективи». Вона відбулася 11-12 червня 2015 р. у Мелітопольському державному педагогічному університеті ім. Богдана Хмельницького.
Доповідь Л. Помиткіної «Конгруентний розвиток особистості як умова гармонійного зростання майбутнього педагога» презентувала особливості врахування індивідуально-типологічних характеристик студентської молоді у процесі професійної підготовки.
На конференції були представлені доповіді та прикладні дослідження провідних науковців і практиків ряду ВНЗ України, а також Чиказького університету (США), Зальцбурзького університету (Австрія), Природничо-гуманітарного університету м. Седльце (Польща), Південно-Західного університету «Неофіт Рилскі» (Болгарія), Пловдивського університету «Паїсій Хилендарський» (Болгарія), Академічного співтовариства Михайла Балудянського (Словаччина), Талліннського університету (Естонія).
У ході обговорення пропонувалися шляхи вирішення проблеми інтеріоризації цінностей, інтелектуального розвитку та саморозвитку у професіогенезі майбутнього педагога, умови реалізації суб’єктності майбутнього фахівця, виховання громадянської культури й особливості духовно-практичного становлення майбутнього педагога в культурно-освітньому просторі вищої школи.