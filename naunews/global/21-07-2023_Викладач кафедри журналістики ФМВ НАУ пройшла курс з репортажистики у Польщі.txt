Заголовок: Викладач кафедри журналістики ФМВ НАУ пройшла курс з репортажистики у Польщі
Дата: 21/07/2023
URL: https://nau.edu.ua/ua/news/2023/7/vikladach-kafedri-zhurnalistiki-fmv-nau-proyshla-kurs-z-reportazhistiki-u-polshchi.html
==================================================

Доцентка кафедри журналістики Факультету міжнародних відносин Олена Мельникова-Курганова взяла участь у навчанні в Жіночій академії репортерок у Вроцлаві (Польща) та вдосконалила професійні навички за європейськими стандартами журналістики.
Учасниці академії – журналістки різних українських медіа і фрилансери – вчилися на тренінгах писати тексти до закордонних видань, знімати фоторепортажі, аналізувати інформаційні вкиди та деструктивні наративи.
Програма також включала зустрічі з консулом України у Вроцлаві Юрієм Токарем, директоркою Європейської програми Інституту публічних справ Малгожатою Копка-Пьонтек, польською соціологинею та журналісткою Людвікою Влодек, грузинською громадською активісткою і журналісткою Іриною Ткелашвілі. Учасниці відвідали Національний інститут ім. Оссолінських та обговорили підготовку до післявоєнної спадщини.
По завершенню навчання всі учасники отримали сертифікати.