Заголовок: Закриття тижня психології в НН ГМІ
Дата: 28/04/2017
URL: https://nau.edu.ua/ua/news/2017/4/zakrittya-tizhnya-psihologii-v-nn-gmi.html
==================================================

27 квітня 2017 року відбулося урочисте закриття «Тижня психології в НАУ», що організувала кафедра педагогіки та психології професійної освіти Навчально-наукового Гуманітарного інституту.
Розпочався захід вітальним словом завідувача кафедри, доктора педагогічних наук, професора Ельвіри Василівни Лузік, яка привітала усіх з успішним завершенням тижня психології та побажала студентам натхнення у здобутті професії практичного психолога. Щирими вітаннями продовжила захід доктор педагогічних наук, професор Лілія Володимирівна Барановська, яка нагородила студентів за визначні успіхи в навчанні та науковій діяльності грамотами та подяками, а також заохочувальними подарунками.
Проведений тиждень назавжди закарбується у пам’яті студентів і викладачів цікавими зустрічами, професійними майстер-класами, незвичайними тренінгами. Та найголовніше, що подарував усім тиждень психології, – нові знайомства, нових друзів, надзвичайні враження, об’єднав студентів великою вірою у свою майбутню професію й спільною мрією у щасливе та світле майбутнє України!