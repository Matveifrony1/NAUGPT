Заголовок: Лекція  від американських  адвокатів для студентів ЮФ
Дата: 05/03/2020
URL: https://nau.edu.ua/ua/news/2020/berezen/lektsiya-vid-amerikanskih-advokativ-dlya-studentiv-yuf.html
==================================================

Адвокати із США Белл Айленд та Скот Сміт у рамках англомовного курсу «Критичне мислення та адвокатура як фундамент вільного суспільства» провели лекції для студентів Юридичного факультету. Англомовний курс для студентів факультету організовано в рамках Меморандуму про співробітництво між НАУ та Левітт інститутом міжнародного розвитку.
Лектори розповіли про особливості змагального процесу, адвокатську техніку та методики підготовки прямого допиту і вступної промови. Вони відзначили важливість енергійної, переконливої, стислої та доступної подачі інформації в усіх видах процесу. Доповідачі зазначили, що  судові промови мають бути максимально короткими  та простими.
Адвокати  закцентували увагу студентів на розвитку вміння слухати та розуміти клієнта, а також вірно оцінювати шанси на виграш справи. Студенти дізнались про корисний для розвитку критичного мислення  майбутнього правника інструмент – «кейсову теорія Маліка» (враховує як особисті прагнення, так і супутні соціальні обставини, зв’язки між різними аргументами та активне посилання на докази).
Також експерти продемонстрували на прикладі справи О.Джей Сімпсона важливість активної роботи адвоката навіть в ситуації, коли докази свідчать не на користь клієнта.