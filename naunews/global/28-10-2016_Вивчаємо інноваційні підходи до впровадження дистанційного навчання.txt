Заголовок: Вивчаємо інноваційні підходи до впровадження дистанційного навчання
Дата: 28/10/2016
URL: https://nau.edu.ua/ua/news/2016/10/vivchaemo-innovatsiyni-pidhodi-do-vprovadzhennya-distantsiynogo-navchannya.html
==================================================

26 жовтня 2016 року науково-педагогічні працівники кафедри базових і спеціальних дисциплін Інституту доуніверситетської підготовки НАУ взяли участь у семінарі «Інноваційні підходи до розробки та впровадження дистанційних курсів в освітню діяльність», що відбувався в рамках проведення VІІІ Міжнародного форуму «Інноватика в сучасній освіті» та ІV Міжнародної виставки закордонних навчальних закладів «World Edu» у Київському Палаці дітей та юнацтва.
Досвідом розробки та впровадження інновацій у розвиток дистанційного навчання поділилися науковці ВСП «Рівненський коледж Національного університету біоресурсів і природокористування України». На семінарі обговорювалися питання та проблеми розвитку дистанційних курсів, а також їх впровадження в освітню діяльність з використанням сервісів Google.
Захід сприятиме підвищенню кваліфікації викладачів кафедри базових і спеціальних дисциплін Інституту доуніверситетської підготовки щодо впровадження електронно-інформаційної системи дистанційного навчання на базі LMS Moodle в навчальний процес підготовчих курсів.