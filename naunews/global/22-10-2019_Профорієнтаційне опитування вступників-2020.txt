Заголовок: Профорієнтаційне опитування вступників-2020
Дата: 22/10/2019
URL: https://nau.edu.ua/ua/news/2019/10/proforientatsiyne-opituvannya-vstupnikiv-2020.html
==================================================

З метою надання випускникам-2020 допомоги у професійному самовизначенні та перевірки їх готовності до загальнонаціонального ЗНО-2020 Інститут інноваційних освітніх технологій Національного авіаційного університету провів профорієнтаційне опитування (соціологічний вимір) майбутніх абітурієнтів.
У соціологічному вимірі взяли участь респонденти зі всієї України.
Основні отримані результати соціологічного виміру засвідчили про те, що:
респонденти свідомо обирають майбутню професію – 68,7%;
найбільша кількість учасників основним напрямом своєї професійної підготовки обрали: природничі й точні науки – 11,4%, сферу бізнесу та менеджменту – 14,9%, інженерні спеціальності – 20,9%, соціально-політичний напрям – 6%, гуманітарні дисципліни – 16,4%, творчі спеціальності – 26,9%, військові спеціальності – 3%;
на вибір майбутньої професії респондентів найбільше впливають: власні міркування – 68,7 %, особисті здібності – 56,7%, батьки – 20,9%, мережа Інтернет – 28,4%, друзі чи знайомі – 19,4%, інформація у ЗМІ – 13, %, вчителі – 9%;
головними чинниками, якими керувалися респонденти при виборі майбутньої професії були: власні здібності й прагнення – 67,2%, оплата праці – 58,2%, перспектива кар’єрного зростання в обраній професії – 38,8%, престиж професії – 40,3%, приносити користь людям – 40,3%, фінансові можливості батьків – 6,0%;
респонденти достатньо проінформовані щодо своєї майбутньої професії, а саме ознайомлені з: професійними якостями – 53,4%, можливостями отримання майбутньої професії – 41,5%, перевагами обраної професії над іншими – 29,2%, потребами ринку праці – 49,2%, умовами праці – 36,9%;
самооцінка випускників щодо підготовки до ЗНО: високий рівень – 13,4%, достатній рівень – 55,2%, середній рівень – 23,9%, початковий рівень – 7,5%.
Результати проведеного профорієнтаційного опитування та проведеного пробного ЗНО-2019 свідчать про те, що рівень підготовки до загальнонаціонального ЗНО за оцінкою респондентів значно завищений. За результатами реального тестування ‑ недостатній, особливо з математики, української мови та літератури, фізики. Так, з математики: початковий рівень знань виявило 51% респондентів, а середній – 30%; з фізики: початковий – 10% і середній  – 45%. з української мови та літератури початковий і середній рівні разом ‑ 82,17%.
Детально результати пробного ЗНО з шкільних предметів:
http://iiot.nau.edu.ua/images/docs/Coum/probnezno28.09.pdf
Соціологічний вимір також засвідчив, що вибір подальшої професії абітурієнти здійснюють переважно самостійно, а також керуючись порадами батьків та Інтернет-ресурсами; найголовнішими критеріями у виборі майбутньої професії є власні здібності й прагнення, оплата праці та перспектива кар’єрного зростання.
Тож буде доцільним для респондентів підготовка до ЗНО-2020 та здійснення правильного профорієнтаційного вибору саме на базі Національного авіаційного університету на підготовчому відділенні Навчально-наукового інституту інноваційних освітніх технологій.
Детальна інформація про курси підготовки до ЗНО та реєстрація:
http://iiot.nau.edu.ua/index.php/nauka/pidhotovka-do-zno/pravyla-pryiomu