Заголовок: Закохані в НАУ
Дата: 26/09/2017
URL: https://nau.edu.ua/ua/news/2017/9/zakohani-v-nau.html
==================================================

25 вересня 2017 року на кафедрі англійської філології і перекладу Навчально-наукового гуманітарного інституту у рамках Тижня англійської мови і перекладу, присвяченого 85-річчю НАУ, 15-річчю НН ГМІ та Всесвітньому дню перекладача, відбувся перший студентський конкурс «Відеопрезентація моєї спеціальності». Це стало чудовою нагодою для всіх 13 груп, котрі навчаються на різних курсах спеціальності «Філологія», продемонструвати своє бачення університету та обраного фаху. До цього конкурсу студенти поставилися з любов’ю та гумором, тож як глядачі, так і «актори» змогли насолодитися найяскравішими моментами зі студентського життя.
Журі конкурсу, очолюване директором Навчально-наукового гуманітарного інституту А. Гудманяном, визначило переможців:
1 місце – групи 501 та 201.
2 місце – 202 група.
3 місце – 203 група.
Особливу винагороду за професійний реп-кліп на тему «НАУ та філологія» одержали студенти 401 групи.
Слід підтримати першокурсників, які, незважаючи на лише перші кроки в студентському житті, запропонували своє яскраве, творче бачення університету, кафедри та спеціальності «Філологія».
Тиждень англійської мови і перекладу щойно розпочався, отже сподіваємося, що й подальші його події принесуть задоволення і  радість учасникам та глядачам.