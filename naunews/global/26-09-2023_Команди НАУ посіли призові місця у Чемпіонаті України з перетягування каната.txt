Заголовок: Команди НАУ посіли призові місця у Чемпіонаті України з перетягування каната
Дата: 26/09/2023
URL: https://nau.edu.ua/ua/news/2023/9/komandi-nau-posili-prizovi-mistsya-u-chempionati-ukraini-z-peretyaguvannya-kanata.html
==================================================

21 вересня 2023 року, на території спортивного комплексу Олімпійського фахового коледжу ім. Івана Піддубного, відбувся відкритий Кубок України серед студентів з перетягування каната.
У змаганнях брали участь здобувачі вищої освіти університетів, академій, інститутів, а також представники ліцеїв і коледжів. Вперше у змаганнях були представлені команди військовослужбовців ЗСУ. Загалом змагалися 8 жіночих та 19 чоловічих команд з різних регіонів України.
Національний Авіаційний Університет був представлений одразу двома збірними – чоловічою і жіночою. Наші студенти, демонструючи свої найкращі фізичні й психологічні якості, згуртованість та жагу до перемоги, вибороли срібні нагороди серед чоловічих і жіночих команд.
Склад команди срібних призерок: членкині збірної України — Демченко Крістіна ФКПІ НАУ – 242 М, Ярмоленко Руслана ФАЕТ НАУ – 362 і Савінова Тетяна ФКНТ НАУ – 351, також нагороди виборювали Шапенко Наталія ФЛСК НАУ – 326, Богданенко Альона ФЕБІТ НАУ – 305 і Митенко Марія ФКНТ НАУ – 261.
Склад чоловічої команди НАУ: член збірної команди України — Приходько Олександр АКФ НАУ – 104М, Денисенко Денис АКФ НАУ – 203М, Шпота Ілля ФАЕТ НАУ¬ 405, Шкодич Сергій ФАЕТ НАУ ¬ 304, Тимченко Андрій ФЕБА НАУ – 108.
Тренер збірноїм— майстер спорту з гандболу, старший викладач кафедри фізичного виховання та спортивної підготовки ФЛСК НАУ Скидан І.В.
Вітаємо з вдалим виступом та бажаємо дівчатам та хлопцям плідних тренувань і високих спортивних результатів під час наступних змагань.