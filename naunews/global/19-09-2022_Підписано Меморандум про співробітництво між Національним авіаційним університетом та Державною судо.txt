Заголовок: Підписано Меморандум про співробітництво між Національним авіаційним університетом та Державною судовою адміністрацією України
Дата: 19/09/2022
URL: https://nau.edu.ua/ua/news/2022/9/pidpisano-memorandum-pro-spivrobitnitstvo-mizh-natsionalnim-aviatsiynim-universitetom-ta-derzhavnoyu-sudovoyu-administratsieyu-ukraini.html
==================================================

Сьогодні, у Національному авіаційному університеті відбулась зустріч ректора Максима Луцького та Голови Державної судової адміністрації України Олексія Сальнікова.
Державна судова адміністрація України є державним органом у системі правосуддя, який здійснює організаційне та фінансове забезпечення діяльності органів судової влади у межах повноважень, установлених законом та водночас являється стейкхолдером Юридичного факультету (ЮФ) НАУ, в рамках співпраці з яким здобувачі вищої освіти мають можливість проходити фахову та юридичну практики в районних судах міста Києва, а також відвідувати судові засідання під час вивчення навчальних дисциплін: «Цивільний процес», «Господарський процес», «Адміністративне судочинство» тощо.
Під час зустрічі сторони домовились про подальшу взаємодію у наступних напрямках:
- співпраця у спільних наукових проєктах, обмін результатами, а також вченими і спеціалістами, що беруть участь в реалізації таких проєктів;
- науково-організаційна та навчальна робота в рамках спільних заходів;
- обмін інформацією про практику, законодавство і програми, які стосуються співробітництва та надання доступу до наукової інформації, що міститься в електронних бібліотеках та збірниках наукових робіт;
- підготовка спільних публікацій результатів наукових досліджень;
- підготовка та проведення національних і міжнародних конференцій з важливих наукових проблем;
- організація діяльності творчих колективів викладачів та працівників Державної судової адміністрації України для підготовки підручників і посібників та заснування нових наукових журналів.
За результатами зустрічі було підписано Меморандум про співробітництво.
«Підписаний Меморандум - це результат єдиного підходу у підвищенні якості підготовки фахівців за спеціальністю 081 «Право» та 262 «Правоохоронна діяльність», створенні умов для реалізації інтелектуального потенціалу молоді та їх професійної реалізації в майбутньому. Пишаємося тим, що наша співпраця набуває дедалі масштабнішого характеру», – зазначила декан ЮФ НАУ Ірина Сопілко.