Заголовок: Національний конкурс комп’ютерних проєктів «INFOMATRIX UKRAINE 2025»
Дата: 12/11/2024
URL: https://nau.edu.ua/ua/news/2024/11/natsionalniy-konkurs-komp’yuternih-proektiv-infomatrix-ukraine-2025.html
==================================================

Запрошуємо талановиту молодь взяти участь у Національному конкурсі комп’ютерних проєктів
«INFOMATRIX UKRAINE 2025»
, який відбудеться
15-16 березня 2025 року.
Конкурс є національним відбірковим етапом до Світового фіналу Міжнародного конкурсу комп'ютерних проєктів Infomatrix у м. Бухарест, Румунія.
Мета конкурсу
— об’єднати молодих ентузіастів, які цікавляться IT-сферою, для створення інноваційних проєктів, розвитку міжнародної співпраці та сприяння міжкультурному діалогу між молоддю з України та світу.
До участі запрошуються
учні та студенти віком від 11 до 18 років із закладів загальної середньої освіти, закладів професійної (професійно-технічної) освіти та закладів фахової передвищої освіти.
Окрема категорія
— «Хакатон» — передбачена для здобувачів вищої освіти віком 17-23 роки.
Учасники повинні представити власні завершені проєкти, що відповідають технічним вимогам конкурсу.
Подача заявок на участь триває до 00:00 16 лютого 2025 року
через
платформу
. Детальна інструкція щодо реєстрації буде опублікована додатково.
Переможці конкурсу отримають цінні призи та подарунки. Всі учасники та їхні педагогічні керівники будуть нагороджені сертифікатами про участь.
Для отримання актуальної інформації
про конкурс, вимоги до проєктів та процес реєстрації слідкуйте за оновленнями в
чаті.
Запрошуємо всіх
зацікавлених до участі у конкурсі та бажаємо успіхів у створенні інноваційних проєктів!