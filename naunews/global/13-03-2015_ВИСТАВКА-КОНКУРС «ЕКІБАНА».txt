Заголовок: ВИСТАВКА-КОНКУРС «ЕКІБАНА»
Дата: 13/03/2015
URL: https://nau.edu.ua/ua/news/2015/3/vistavka-konkurs-ekibana.html
==================================================

6 березня 2015 року в НАУ  відбулася виставка-конкурс студентських робіт на тему «Екібана, дерево щастя», присвячена святу 8 березня. Виставку проводила кафедра дизайну інтер’єру (Інститут аеропортів). Автори робіт – студенти 1 та 2 курсу груп ДЗ-101, ДЗ-102, ДЗ-201 та ДЗ-202. Вони під керівництвом старшого  викладача Олени Сідорової  створили витончені та елегантні святкові композиції з живих та штучних квітів, а також розробили і виготовили з різних матеріалів (тканина, дріт, нитки, ґудзики, намистини, бісер тощо) так звані топіарії (дерево щастя).
Топіарій – дерево вишуканої форми, зроблене своїми руками та прикрашене штучними квітами, намистинами, бісером. Топіарій – символ щастя та добробуту.  Топіар – це найдавніше мистецтво ландшафтного дизайну, художня стрижка дерев та кущів та надання їм форм тварин або геометричних форм – кола, піраміди, куба. З латинської топіар (topiarius) перекладається як садівник ландшафтного орнаменту. Ще в давньому Римі раби топіарії доглядали за особливими художньо оформленими садовими ділянками – топіями.
Студентські  роботи були виставлені в холі 1 корпусу.  Там був проведений конкурс на кращу композицію з квітів.
Призові місця отримали:
Перше місце -  Катерина Хмара (гр.201) та Анастасія Діброва (гр.201);
Друге місце поділили  Дмитро Нитка (гр.101) та Омельченко Анастасія (гр.201);
Третє місце отримали  Світлана Бут (гр.202), Надія Охрімчук (гр.202) та Оксана Васько (гр.101).
Приз симпатій глядачів присуджено Євгену Батуріну (гр.101) та Марині Катсон (гр.101).
Вітаємо переможців!