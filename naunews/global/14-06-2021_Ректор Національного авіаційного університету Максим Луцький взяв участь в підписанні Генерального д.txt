Заголовок: Ректор Національного авіаційного університету Максим Луцький взяв участь в підписанні Генерального договору про кластер високих технологій «АНТОНОВ»
Дата: 14/06/2021
URL: https://nau.edu.ua/ua/news/2021/6/rektor-natsionalnogo-aviatsiynogo-universitetu-maksim-lutskiy-vzyav-uchast-v-pidpisanni-generalnogo-dogovoru-pro-klaster-visokih-tehnologiy-antonov.html
==================================================

Сьогодні на ДП «АНТОНОВ» відбулося підписання Генерального договору про кластер високих технологій «АНТОНОВ».
Ініціаторами Договору стали ДП «АНТОНОВ», ДК «Укроборонпром», Міністерство освіти і науки України та Національна академія наук України.
Крім того, до складу Кластера увійшли:
ПАТ «Український науково-дослідний інститут авіаційної технології»;
Інститут надтвердих матеріалів ім. В. М. Бакуля НАНУ;
Інститут проблем матеріалознавства ім. І. М. Францевича НАНУ;
Інститут проблем міцності імені Г.С. Писаренка НАНУ;
Інститут електрозварювання ім. С.О. Патона НАНУ;
Інститут металофізики ім. Г.В. Курдюмова НАНУ;
Інститут механіки ім. С.П. Тимошенка НАНУ;
Національний аерокосмічний університет ім. М.Є. Жуковського «Харківський авіаційний інститут»;
Національний авіаційний університет;
Національний технічний університет України «Київський політехнічний інститут імені Ігоря Сікорського».
Метою діяльності Кластера є досягнення успіхів у впровадженні високих технологій у виробництві авіаційної техніки, здійснення наукової, освітньої та виробничої сфери, задля створення новітніх авіаційних систем на основі інтеграції виробництва, науки та підготовки кадрів.