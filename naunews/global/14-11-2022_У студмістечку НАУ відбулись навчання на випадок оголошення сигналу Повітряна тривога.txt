Заголовок: У студмістечку НАУ відбулись навчання на випадок оголошення сигналу "Повітряна тривога"
Дата: 14/11/2022
URL: https://nau.edu.ua/ua/news/2022/11/u-studmistechku-nau-vidbulis-navchannya-na-vipadok-ogoloshennya-signalu-povitryana-trivoga.html
==================================================

Нещодавно у гуртожитках Студентського містечка НАУ в котре пройшли навчання та практичні тренування щодо дій у разі оголошення сигналу "Повітряна тривога".
Заходи організовано згідно з затвердженою інструкцією та відповідно до наказу ректора №222/од.
Студенти дізнались та засвоїли правила поводження при надзвичайних ситуаціях, в тому числі при оголошенні сигналу "Повітряна тривога": ознайомились з маршрутом до захисних споруд, призначених для укриття, і отримали чіткий алгоритм дій під час евакуації та перебування в укриттях.
Захід організовано студентським містечком та студентською радою СМ НАУ за підтримки адміністрації університету.
Навчання та тренування проводив начальник відділу цивільного захисту, пожежної, техногенної та екологічної безпеки Юрій Сидоренко.