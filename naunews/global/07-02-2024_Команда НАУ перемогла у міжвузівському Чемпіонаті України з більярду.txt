Заголовок: Команда НАУ перемогла у міжвузівському Чемпіонаті України з більярду
Дата: 07/02/2024
URL: https://nau.edu.ua/ua/news/2024/2/komanda-nau-peremogla-u-mizhvuzivskomu-chempionati-ukraini-z-bilyardu.html
==================================================

3-4 лютого 2024 року
в Києві пройшов щорічний особисто-командний
Чемпіонат України з більярду «Наукова еліта»
серед науково-педагогічних працівників закладів вищої освіти з більярду «Вільна піраміда».
Представники Національного авіаційного університету
посіли перші місця
у таких видах заліку — командному, парному та особистому («Доктор наук v Професор»).
Чемпіонську команду НАУ представляли:
Володимир Шульга
, голова комісії з реорганізації університету, в.о. ректора,
Віталій Котелянець
, в.о. проректора з економіки та господарської роботи та
Ігор Іванченко
, доцент кафедри безпеки інформаційних технологій.
«Отримав море задоволення від того, що представники НАУ посіли перші місця. Також приємно, що мій особистий внесок допоміг нашій університетській команді стати лідером серед ЗВО України», — поділився враженнями
Володимир Шульга
.
Команда НАУ традиційно демонструє високі результати та спортивну майстерність на всеукраїнських змаганнях з більярду серед науковців та викладачів ЗВО.
«Команда від Національного авіаційного університету сильна та зацікавлена в подальших перемогах», — зазначив головний суддя турніру
Олександр Безносюк
.
Важливо, що змагання Федерації більярдного спорту України нині проходять зі збором коштів на потреби Збройних Сил України.
«За майже два роки, своєю діяльністю ми змогли назбирати 600 000 гривень на потреби для наших військових. Кошти ідуть на потреби госпіталів та забезпечення бригад, які перебувають у найгарячіших точках фронту», — додав
Олександр Безносюк
.
Вітаємо чемпіонів та бажаємо їм нових спортивних досягнень та звитяг на благо рідного університету!