Заголовок: Х Міжнародна науково-практична конференція  «Інформаційні технології, системний аналіз і моделювання соціоекологоекономічних систем»
Дата: 21/03/2019
URL: https://nau.edu.ua/ua/news/2019/3/h-mizhnarodna-naukovo-praktichna-konferentsiya-informatsiyni-tehnologii-sistemniy-analiz-i-modelyuvannya-sotsioekologoekonomichnih-sistem.html
==================================================

19-20 березня 2019 року відбулась Х Міжнародна науково-практична конференція «Інформаційні технології, системний аналіз і моделювання соціоекологоекономічних систем».
З вітальними словами до учасників і гостей конференції звернувся проректор з наукової роботи Володимир Харченко. Урочисто відкрила пленарне засідання декан Факультету економіки та бізнес-адміністрування Світлана Петровська.
На пленарному засіданні з вітальним словом та науковою доповіддю виступив Перший віце-прем’єр-міністр – Міністр економічного розвитку і торгівлі України Степан Кубів.
В рамках конференції розглядалися питання моделювання та управління складними системами в умовах цифровізації економічних процесів. Зокрема, особливу увагу приділено моделюванню екологічного стану соціоекологоекономічних систем та підтримці прийняття рішень в умовах надзвичайних ситуацій. Також  обговорювались питання оцінки впливу відкритого банкінгу на подальший розвиток банківської системи, правового забезпечення електронної комерції в Україні в умовах переходу до цифрової економіки та проблемам управління ефективністю процесів підготовки виробництва.
Результати своїх досліджень представили фахівці з теоретичної та практичної сфер управління системами різних рівнів: начальник науково-дослідної частини НАУ Петро Павленко, завідувач кафедри інформаційних систем НУХТ Сергій Чумаченко, професор Сумського державного педагогічного університету імені А.С. Макаренка Андрій Апаров, доцент кафедри економічної кібернетики НАУ Олег Лещинський, керуючий банківського відділення ПуАТКБ «Акордбанк» Олексій Петрівський.
Відбулося слухання доповідей у секціях: «Концептуальні основи моделювання систем управління», «Системи штучного інтелекту та інтелектуального аналізу даних в економіці», «Практичні аспекти моделювання соціоекологоекономічних систем» та «Проблеми управління складними системами в умовах цифрової економіки». В рамках культурної програми учасники конференції відвідали Ангару НАУ. За результатами роботи конференції було підготовлено збірник тез.