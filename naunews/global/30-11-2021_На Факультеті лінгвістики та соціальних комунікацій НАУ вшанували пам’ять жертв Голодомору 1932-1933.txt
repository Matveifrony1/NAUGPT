Заголовок: На Факультеті лінгвістики та соціальних комунікацій НАУ вшанували пам’ять жертв Голодомору 1932-1933 рр.
Дата: 30/11/2021
URL: https://nau.edu.ua/ua/news/2021/11/na-fakulteti-lingvistiki-ta-sotsialnih-komunikatsiy-nau-vshanuvali-pam’yat-zhertv-golodomoru-1932-1933-rr.html
==================================================

25 листопада на кафедрі історії та документознавства Факультету лінгвістики та соціальних комунікацій (ФЛСК) Національного авіаційного університету відбулося традиційне онлайн-засідання Круглого столу, присвячене вшануванню жертв Голодомору 1932-1933 рр.
Участь у заході взяли понад 100 студентів ФЛСК, Факультету транспорту, менеджменту і логістики (ФТМЛ) та Факультету економіки та бізнес-адміністрування (ФЕБА).
Основною метою заходу було поглибити знання студентів про трагічні події, ще раз нагадати всім про те, що упокорення голодом українського працьовитого селянства призвело до неймовірних втрат: в Україні загинуло 3 мільйони 900 тисяч людей, з яких 3 мільйони 600 тисяч селян. У ці страшні роки помер кожен шостий селянин.
Оргкомітет Круглого столу:
- Тюрменко І. І., доктор історичних наук, професор, завідувач кафедри історії та документознавства ФЛСК НАУ (голова);
- Бем Н. В. та Клиніна Т. С., доценти кафедри.
З вступним словами до присутніх звернулася заступник декана ФЛСК Леся Олексіївна Семенова-Хоменко.
Доповіді та презентації до них на заході представили:
- Вікторія Деревлюк, 111 ФЕБА на тему: «Голодомор у проєкті «Мапа: цифровий атлас України»;
- Дар’я Прудіус, 122 ФЛСК – «Гірка правда про Голодомор на Одещині»;
- Ілля Дробуш, 116 ФТМЛ – «Голодомор 1932-1933 років на Київщині»;
- Дар’я Лоппа –«Людяність на нелюдяність під час Голодомору 1932-1933 років»;
- Катерина Корань, 102 ФЛСК – «Документальні та людські свідчення про Голодомор 1932-1933 років»;
- Руслана Гордійчук, 116 ФТМЛ – «Торзіни – «золота ціна життя»;
- Яна Колодко, 119 ФЕБА – «Вшанування пам’яті жертв Голодомору у Канаді і США».
Сподіваємось, що наші студенти і надалі поглиблюватимуть свої знання з історії України та будуть берегти пам’ять про найтрагічніші сторінки в історії українського народу.