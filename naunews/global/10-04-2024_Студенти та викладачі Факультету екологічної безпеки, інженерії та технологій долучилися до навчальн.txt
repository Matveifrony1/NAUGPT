Заголовок: Студенти та викладачі Факультету екологічної безпеки, інженерії та технологій долучилися до навчального курсу з концептуального моделювання від Університету Гетеборгу
Дата: 10/04/2024
URL: https://nau.edu.ua/ua/news/2024/4/studenti-ta-vikladachi-fakultetu-ekologichnoi-bezpeki-inzhenerii-ta-tehnologiy-doluchilisya-do-navchalnogo-kursu-z-kontseptualnogo-modelyuvannya-vid-universitetu-geteborgu.html
==================================================

З 2 квітня 2024 року
студенти та викладачі кафедри екології Факультету екологічної безпеки, інженерії та технологій вже втретє
взяли участь у навчальному курсі з концептуального моделювання, який проводить Університет Гетеборгу (Швеція)
.
Платформа для співпраці фахівців з різних галузей науки задля підтримки українських дослідників була започаткована у 2022 році за ініціативи професорів
Родні Стівенса
та
Леннарта Борнмальма
з Департаменту наук про Землю Університету Гетеборгу. За майже два роки в рамках цієї ініціативи
було проведено
3 сертифіковані тренінги, виступи на міжнародних конференціях та одноденні семінари.
Цього разу студенти 2 курсу ФЕБІТ мають можливість взяти участь у
мультидисциплінарній проєктній діяльності
за участю колег зі Швеції, Іспанії та України протягом 2 місяців.
У фокусі тренінгу
— використання штучного інтелекту для інформаційного забезпечення проектної діяльності в рамках курсу
«Project Scoping with AI Assistance Course»
. Результати роботи студентських команд під керівництвом наставників від університетів-партнерів будуть представлені на завершальній конференції за участю представників урядових та комерційних організацій Швеції, а також навчальних закладів-партнерів з ЄС.