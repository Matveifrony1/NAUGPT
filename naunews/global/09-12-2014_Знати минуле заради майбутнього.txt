Заголовок: Знати минуле заради майбутнього
Дата: 09/12/2014
URL: https://nau.edu.ua/ua/news/2014/12/znati-minule-zaradi-majbutnogo.html
==================================================

29 листопада студенти Гуманітарного інституту ДК-121 та ДК-122 разом із завідувачем кафедри історії та документознавства Іриною Тюрменко відвідали Національний музей історії України. Він є справжньою скарбницею найцінніших національних історико-культурних та мистецьких реліквій народу, своєрідною візитною карткою незалежної України. Фонди музею постійно поповнюються за рахунок тематичного комплектування, закупівлі, дарунків, передачі від правоохоронних органів та митниць України. Студенти ознайомилися з пам'ятками матеріальної і духовної культури українського народу та героїчними сторінками його історії в боротьбі за державну незалежність.