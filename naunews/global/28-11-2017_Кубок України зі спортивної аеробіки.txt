Заголовок: Кубок України зі спортивної аеробіки
Дата: 28/11/2017
URL: https://nau.edu.ua/ua/news/2017/11/kubok-ukraini-zi-sportivnoi-aerobiki.html
==================================================

24-26 листопада 2017 року в спортивному комплексі Запорізького національного технічного університету відбулися масштабні змагання зі спортивної аеробіки. За Кубок України боролися кращі дорослі спортсмени, а також студенти і школярі.
У фіналі Кубка України взяли участь більше трьохсот спортсменів з 11 областей. Збірна команда НАУ (дворазові бронзові призери змагань) під керівництвом старшого викладача кафедри фізичного виховання та спортивної підготовки НН ГМІ С. Оргєєвої була представлена в оновленому складі.
В програмі аероденс наша збірна команда виборола
ІІІ місце
, поступившись командам ЗНТУ та СумДПУ. А в програмі аеротанк наші спортсмени також стали бронзовими призерами, пропустивши вперед команди ЗНТУ та НТУ «КПІ»).
Нагадуємо, що спортсмени з команд ЗНТУ та СумДПУ є членами збірної команди України зі спортивної аеробіки (степ-аеробіка). Тому бронзова медаль нашої збірної є майже ЗОЛОТОЮ!
Вітаємо наших спортсменів: Станіслава Баланчука (ННІЕБ), Яну Єременко (ННАКІ), Тетяну Прус (ННІАН), Альбіну Посенко (ННІКІТ), Валерію Палій (ННГМІ), Лілію Сметанюк (ННІМВ), Анастасію Шмиріну (ННІМВ), Федченко Єлизавету (ННІІДС), Олександру Панченко (ННІМВ) та тренера команди зі вдалим виступом та бажаємо наступних перемог!