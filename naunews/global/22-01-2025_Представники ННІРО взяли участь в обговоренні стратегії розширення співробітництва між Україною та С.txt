Заголовок: Представники ННІРО взяли участь в обговоренні стратегії розширення співробітництва між Україною та США в Українському інституті майбутнього
Дата: 22/01/2025
URL: https://nau.edu.ua/ua/news/2025/1/predstavniki-nniro-vzyali-uchast-v-obgovorenni-strategii-rozshirennya-spivrobitnitstva-mizh-ukrainoyu-ta-ssha-v-ukrainskomu-instituti-maybutnogo.html
==================================================

14 січня 2025 року
в Українському інституті майбутнього (UIF) відбулася презентація результатів дослідження
«Розширення співробітництва між Україною та США: стратегія win-win».
Захід об’єднав провідних експертів у сферах дипломатії, бізнесу, освіти, науки та громадського сектору для обговорення перспектив українсько-американської співпраці.
У заході взяла активну участь Людмила Лахтіонова
, заступниця директора Навчально-наукового інституту розвитку освіти ДУ «КАІ».
«Америка — країна прагматична, для якої пріоритетними є власні інтереси. Ми ретельно вивчили ці інтереси, щоб визначити наше місце у цій взаємодії та сформувати пропозиції щодо посилення співробітництва між Україною та США у різних напрямках, враховуючи інтереси обох сторін», — зазначив виконавчий директор UIF
Анатолій Амелін.
Презентацію дослідження провели
Анатолій Амелін та Яна Лаврик,
експертка економічних програм UIF.
У панельній дискусії взяли участь:
Вадим Пристайко
, український дипломат і державний діяч. Надзвичайний і Повноважний Посол України у Великій Британії (2020–2023). Міністр закордонних справ 2019–20 рр. (ВПМ з європейської та євроатлантичної інтеграції 2020 р.) та Глава місії України при НАТО 2017–19 рр.;
Сергій Власенко,
заступник Міністра захисту довкілля та природних ресурсів України з питань цифрового розвитку, цифрових трансформацій та цифровізації;
Михайло Бно-Айріан,
спеціальний торговельний представник ФРУ;
Сергій Войцеховський
, член ради директорів BGV Group Management;
Наталія Сидорук
, GR-директорка компанії «Інтерпайп»;
Владислав Фарапонов,
голова «Інституту Американістики»;
Андрій Тарасенко,
головний аналітик GMK Center
За словами Яни Лаврик,
з початку війни Україна отримала від США допомогу в розмірі 95 мільярдів доларів. Настав час трансформувати це співробітництво з односторонньої допомоги у взаємовигідне партнерство
. Експертка наголосила,
що такі країни як Ізраїль та Південна Корея успішно використали американську допомогу для створення нової моделі економіки.
Основними напрямками
потенційного розширення співробітництва визначено:
Інвестиції у видобуток і переробку критичних матеріалів;
Розвиток спільних проєктів у секторах ГМК та АПК;
Створення в Україні інноваційного кластера для США та їхніх союзників
Експерти дійшли висновку,
що для стрімкого розвитку української економіки необхідно залучати інвестиції, підвищувати продуктивність праці та підтримувати експорт. Україні важливо здійснити перехід від ресурсної економіки до інноваційної моделі розвитку.
Презентація дослідження продовжиться 5 лютого
у Вашингтоні, що стане важливим кроком у зміцненні двосторонніх відносин між країнами.
Відеозапис з
устрічі можна переглянути за
посиланням.