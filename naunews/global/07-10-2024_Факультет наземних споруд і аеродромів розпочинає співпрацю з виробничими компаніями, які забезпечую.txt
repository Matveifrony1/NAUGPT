Заголовок: Факультет наземних споруд і аеродромів розпочинає співпрацю з виробничими компаніями, які забезпечують безпеку об’єктів критичної інфраструктури і цивільного захисту населення
Дата: 07/10/2024
URL: https://nau.edu.ua/ua/news/2024/10/fakultet-nazemnih-sporud-i-aerodromiv-rozpochinae-spivpratsyu-z-virobnichimi-kompaniyami-yaki-zabezpechuyut-bezpeku-ob’ektiv-kritichnoi-infrastrukturi-i-tsivilnogo-zahistu-naselennya.html
==================================================

Факультет наземних споруд і аеродромів розпочинає нову главу у своїй історії, започатковуючи співпрацю з виробничими компаніями, які спеціалізуються на забезпеченні безпеки об’єктів критичної інфраструктури та цивільного захисту населення. Ця ініціатива була представлена під час форуму-виставки
SECURITY 2.0,
де було запропоновано використання методу фандрейзингу для підтримки науково-навчального процесу ФНСА.
Метод фандрейзингу передбачає
різноманітні форми співпраці, включаючи надання безкоштовних консультацій в рамках сервісу фірми, технічну допомогу, купівлю послуг і наукових розробок, пожертви під час проведення акцій та заходів, а також волонтерство.
Метою є укладання угод про співробітництво
та залучення стейкхолдерів у галузі архітектури та будівництва для розробки нормативної документації і проєктування захисних споруд цивільного захисту.
Форум-виставка SECURITY 2.0, який проводиться вже 27 років, став
важливим майданчиком для зустрічей кваліфікованих спеціалістів
галузі, обміну досвідом та демонстрації передових розробок і технологій. Це місце, де обговорюються найефективніші умови для цивільної оборони та обмінюються досвідом захисту цивільного населення в умовах небезпеки.
ФНСА був представлений на виставці делегацією, до складу якої увійшли в.о. декана, к.т.н., доцентк
Олександр Дубик
, заступник декана з наукової роботи канд. арх., доцентка
Октябрина Чемакіна
, та к.т.н., доцентка кафедри комп’ютерних технологій дизайну
Тетяна Жидкова
. Варто відзначити, що
Тетяна Жидкова брала участь у розробці
ДБН В.2.2.-5:2023, згідно з вимогами якого були виготовлені представлені на виставці захисні споруди цивільного захисту.
Під час виставки науковці ФНСА
привернули увагу
кількох проєктно-виробничих і будівельних компаній. Серед них —
BetonEnergo
, генеральний партнер форуму-виставки SECURITY 2.0, який є лідером у виробництві залізобетонних виробів для ключових секторів економіки.
Компанія запропонувала
для використання в навчальному процесі інформацію про інноваційну лінійку швидкомонтованих модульних протиуламкових укриттів цивільного захисту.
Ще одним потенційним партнером стала компанія
ТОВ «Хоббіт хаус»
— інноваційна українська будівельна компанія, що спеціалізується на виробництві фортифікаційних захисних залізобетонних модульних споруд для цивільного та військового використання. Експерти компанії висловили
готовність поділитися з студентами ФНСА досвідом
та знаннями про конструктивні особливості укриттів.
Також інтерес до співпраці виявила компанія
«ALD інжиніринг та будівництво»
з Запоріжжя, яка пропонує повний спектр послуг промислового будівництва. Компанія розглядає можливість
залучення студентів у форматі дуальної освіти і виробничих практик
до участі в розробках проектної документації.
У ході обговорень
з керівництвом цих фірм було окреслено можливості спільної науково-дослідної роботи і розробки проєктів.
Серед перспективних напрямків співпраці
— технології побудови бомбосховищ та об’єктів укриття, інженерія систем енергозабезпечення, вентиляції та кондиціонування для об’єктів укриття, технології відновлення територій після катастроф, просторова і функціонально-планувальна організація захисних споруд цивільного захисту, а також системи протипожежного та техногенного захисту.
Ця нова ініціатива ФНСА
відкриває широкі перспективи для студентів факультету,
надаючи їм можливість отримати практичний досвід та брати участь у реальних проектах. Водночас, вона сприяє розвитку галузі цивільного захисту в Україні, забезпечуючи тісну співпрацю між освітніми установами та виробничими компаніями. Це
партнерство обіцяє стати потужним стимулом для інновацій
та прогресу в сфері безпеки та захисту населення.