Заголовок: Представниця Юридичного факультету взяла участь у Літній школі професійного розвитку «Непозитивістська теорія права: проблеми методології та методики викладання»
Дата: 19/07/2024
URL: https://nau.edu.ua/ua/news/2024/7/predstavnitsya-yuridichnogo-fakultetu-vzyala-uchast-u-litniy-shkoli-profesiynogo-rozvitku-nepozitivistska-teoriya-prava-problemi-metodologii-ta-metodiki-vikladannya.html
==================================================

10-12 липня 2024 року
завідувачка кафедри теорії та історії держави і права Юридичного факультету
Олена Макеєва
взяла участь Літній школі професійного розвитку
«Непозитивістська теорія права: проблеми методології та методики викладання»
, організатором якої є Міністерство освіти і науки України та Національний університет «Києво-Могилянська академія».
Мета школи
— підвищення кваліфікації науково-педагогічних працівників, які викладають загальнотеоретичні дисципліни.
Літня школа професійного розвитку проходила
у мальовничому місці — селищі Верховина Івано-Франківської області за сприяння Програми підтримки ОБСЄ для України в рамках проєкту «Сприяння підходам, заснованим на правах людини у вищій, юридичній та шкільній освіті» та реалізована за рахунок позабюджетних внесків країн-учасниць Організації з безпеки і співробітництва в Європі.
Відкриваючи захід
керівниця проєктного відділу
Демократизація та належне урядування, верховенство права та права людини Програми підтримки ОБСЄ для України
Наталія Ступницька
привітала учасників та побажала їм плідної роботи
.
Тренерами — експертами ОБСЄ виступили
:
Микола Козюбра,
професор кафедри загальнотеоретичного правознавства та публічного права Національного університету «Києво-Могилянська академія», доктор юридичних наук, професор, суддя Конституційного Суду України у відставці;
Володимир Венген,
декан факультету правничих наук Національного університету «Києво-Могилянська академія», кандидат юридичних наук, доцент
Олексій Цельєв,
доцент кафедри загальнотеоретичних та державно-правових наук Національного університету «Києво-Могилянська академія», кандидат юридичних наук;
Юлія Матвєєва,
викладачка кафедри загальнотеоретичних та державно-правових наук Національного університету «Києво-Могилянська академія», кандидатка юридичних наук.
У ході лекцій та практичних завдань
учасниками обговорені наступні
питання:
стан загальнотеоретичної правничої освіти, її здобутки пострадянського періоду та основні недоліки;
право як творіння людського розуму і людських дій; справедливість як фундаментальна властивість права;
людська гідність і права людини як першооснова права; деетатизація права — як визначальний напрям остаточного подолання негативних наслідків юридичного позитивізму тощо.
Практичною складовою Літньої школи є
розробка силабусів до дисциплін загальнотеоретичного циклу, зокрема, теорії права.
Керівництво Юридичного факультету НАУ щиро дякує організаторам
за унікальну можливість для професійного викладацького розвитку та підвищення кваліфікації науково-педагогічних працівників перед новим навчальним роком!