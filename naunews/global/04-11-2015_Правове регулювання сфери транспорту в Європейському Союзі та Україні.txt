Заголовок: Правове регулювання сфери транспорту в Європейському Союзі та Україні
Дата: 04/11/2015
URL: https://nau.edu.ua/ua/news/2015/11/pravove-regulyuvannya-sferi-transportu-v-evropejskomu-soyuzi-ta-ukraini.html
==================================================

Протягом жовтня 2015 року кафедра повітряного та космічного права у методичному кабінеті Навчально-наукового Юридичного інституту провела тематичну виставку на тему «Правове регулювання сфери транспорту в Європейському Союзі та в Україні
».
Метою даного заходу є ознайомлення студентів з науковою літературою, в якій представлені результати досліджень інтеграційного потенціалу спільної транспортної політики Євросоюзу, правові засоби її поширення, зокрема на Україну, визначено завдання, що їх має вирішити держава для досягнення європейських стандартів у регулюванні транспортного сектору.
Виставка розкриває поняття спільної транспортної політики Євросоюзу та окреслює етапи становлення останньої. Тут також проаналізовано сучасний механізм регулювання спільної транспортної політики у його інституційному та правовому аспектах, представлено характеристику транспортного комплексу України та механізму його регулювання на предмет відповідності європейським стандартам у цій сфері.