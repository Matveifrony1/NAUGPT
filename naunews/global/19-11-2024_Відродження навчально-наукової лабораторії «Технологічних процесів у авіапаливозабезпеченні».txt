Заголовок: Відродження навчально-наукової лабораторії «Технологічних процесів у авіапаливозабезпеченні»
Дата: 19/11/2024
URL: https://nau.edu.ua/ua/news/2024/11/vidrodzhennya-navchalno-naukovoi-laboratorii-tehnologichnih-protsesiv-u-aviapalivozabezpechenni.html
==================================================

На Факультеті екологічної безпеки, інженерії та технологій завершено оновлення навчально-наукової лабораторії
«Технологічних процесів у авіапаливозабезпеченні»
. Проведено модернізацію всіх модулів та сезонне обслуговування технологічного обладнання, зокрема унікального запатентованого повнорозмірного дослідницького стенду, призначеного для вдосконалення методів підготовки палива до заправлення повітряних суден та спеціального транспорту.
Особливою гордістю Лабораторії є навчально-методичний комп’ютеризований модуль, створений за підтримки випускників-меценатів. Цей модуль забезпечує проведення як традиційних занять зі студентами, так і курсів підвищення кваліфікації для інженерно-технічного персоналу паливно-заправних комплексів.
Навчання здійснюється за програмою
«Технології з пально-мастильними матеріалами в забезпеченні безпеки авіації», затвердженою Державіаслужбою України, у форматах очного та дистанційного навчання.
Відповідно до рекомендацій Міністерства освіти і науки України, відновлення очного навчального процесу можливе лише за наявності підтверджених укриттів для забезпечення безпеки всіх учасників освітнього процесу. Наразі
ведеться розробка проєкту захисної споруди на території лабораторії
з використанням наявного заглибленого резервуару (безпековий модуль).
Після введення в експлуатацію безпекового модуля оновлена
Лабораторія відновить свою роль як провідний центр:
підготовки студентів;
підвищення кваліфікації фахівців галузі;
проведення наукових досліджень у сфері авіапаливозабезпечення.
Інноваційне поєднання трьох модулів під одним дахом створює унікальне середовище, де
студенти зможуть:
здобувати актуальні знання відповідно до сучасних вимог ринку праці;
брати участь у наукових дослідженнях;
навчатися в безпечних умовах.
Така інтеграція освітньої, наукової та безпекової складових забезпечує
комплексний підхід до підготовки висококваліфікованих фахівців
у галузі авіапаливозабезпечення.