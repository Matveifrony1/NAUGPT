Заголовок: Конференція для слухачів підготовчого відділення НАУ
Дата: 26/05/2020
URL: https://nau.edu.ua/ua/news/2020/traven/konferentsiya-dlya-sluhachiv-pidgotovchogo-viddilennya-nau.html
==================================================

Інститут інноваційних освітніх технологій провів планову конференцію-зустріч зі слухачами підготовчого відділення громадян України та їх батьками в онлайн-форматі на платформі Zoom.
Головні питанням, що розглянули під час конференції – особливості організації загальнодержавного ЗНО в умовах карантинних обмежень; процедура завершення навчання на підготовчому відділенні та інформування щодо змін у Правилах вступу у 2020 році.
Проректор з навчальної роботи Артур Гудманян, відкриваючи захід, побажав випускникам рейтингових сертифікатів ЗНО та запросив на навчання до Національного авіаційного університету.
Методист навчально-методичного відділу Київського регіонального центру оцінювання якості освіти  Кіра Леснінова презентувала актуальну для вступників інформацію щодо термінів ЗНО-2020 (основна, додаткова сесія); змін до графіка проведення ЗНО в зв’язку з карантинними обмеженнями; завдань сертифікаційних робіт; правил та процедури проходження ЗНО; друку запрошення; інформаційної підтримки Українського центру оцінювання якості освіти тощо.
Модератор конференції, директор Інституту Наталія Муранова приділила увагу участі слухачів у Всеукраїнських олімпіадах для учнівської молоді НАУ (08-11.06); «Пробному ЗНО» для учнів 10-11 класів на базі університету (12-16.06); ХХ Міжнародній науково-практичній конференції «Політ» для учнівської молоді (05.06); Дні відкритих дверей НАУ (12.05); «Тренінгах із підготовки до ЗНО» (04-12.06). Наталія Муранова також акцентувала увагу учасників заходу на особливостях завершення навчального року на підготовчому відділенні в зв’язку з карантинними обмеженнями та підвела підсумки організації дистанційного навчання слухачів на платформі Zoom та Moodle.
Заступник відповідального секретаря Приймальної комісії НАУ Віктор Гнатюк прокоментував особливості вступної кампанії-2020, останні зміни до Правил вступу до НАУ, провів віртуальну екскурсію актуальними для абітурієнтів Інтернет-ресурсами – сайтом Приймальної комісії НАУ, vstup.info, osvita.ua, mon.gov.ua, а також порадив вступникам пройти профорієнтаційне опитування, що значно допоможе правильно обрати професію.