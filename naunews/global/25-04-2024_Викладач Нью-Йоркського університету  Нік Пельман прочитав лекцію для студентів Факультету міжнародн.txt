Заголовок: Викладач Нью-Йоркського університету  Нік Пельман прочитав лекцію для студентів Факультету міжнародних відносин
Дата: 25/04/2024
URL: https://nau.edu.ua/ua/news/2024/4/vikladach-nyu-jorkskogo-universitetu-nik-pelman-prochitav-lektsiyu-dlya-studentiv-fakultetu-mizhnarodnih-vidnosin.html
==================================================

На Факультеті міжнародних відносин
відбулася лекція
американського викладача, асистента професора Нью-Йоркського університету
Ніка Пельмана
для студентів англомовного проєкту першого та другого курсу.
Під час лекції
«Особливості зовнішньої політики США та американо-українських відносин на сучасному етапі»
Нік Пельман розповів про періоди розвитку зовнішньої політики США.
Він зауважив
, що США пройшли шлях від ізоляціонізму, який тривав від заснування країни до Першої світової війни, до  глобальної війни з терором, яка розпочалася після терактів 11 вересня 2001 року. Американський викладач зазначив, що наразі зовнішня політика США все ще формується громадською думкою, діяльністю лобістських груп і внутрішньою політичною ситуацією.
Доповідач
обговорив складне питання
підтримки США Україною в контексті війни з Росією, яка триває. Він навів аргументи підтримки серед яких: стабілізація Європи, послаблення росії, головного суперника США  та моральний обов’язок, адже Україна захищається від незаконного вторгнення, а США зобов’язані підтримувати демократії, які зазнали нападу.
Серед проблем для підтримки України
спікер виокремив
внутрішні політичні міркування, велику кількість дезінформації та пропаганди, що створює плутанину серед громадськості США, та брак громадського розуміння — багато американців не розуміють окремих бюджетів для зовнішньої допомоги та внутрішніх витрат.
Нік Пельман поділився кейсами
щодо вступу до аспірантури в університети США та розповів про особливості навчання в Америці. Студенти мали можливість поставити гостю питання та отримати практику ведення дискусій на політичні теми англійською мовою з фахівцем  з міжнародних відносин та носієм мови.