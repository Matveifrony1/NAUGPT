Заголовок: Студенти НН ГМІ НАУ отримали інтерактивний тренінг від відомого перекладача М. Козуба
Дата: 29/09/2016
URL: https://nau.edu.ua/ua/news/2016/9/studenti-nn-gmi-nau-otrimali-interaktivniy-trening-vid-vidomogo-perekladacha-m-kozuba.html
==================================================

26 вересня 2016 року до Дня перекладача на кафедрі англійської філології і перекладу НН Гуманітарного інституту було проведено зустріч із перекладачем, відомим не лише на теренах України, а й за кордоном, Максимом Козубом.
Модераторами заходу виступили доценти кафедри А. В.Сітко та Т. Г. Семигінівська. Під час зустрічі було охоплено різноманітну тематику, починаючи від загальних історичних фактів до спеціалізованого перекладу у галузі авіації (на прикладі офіційних документів Євроконтролю).
Пан Максим дав поради щодо використання CAT на заняттях, а саме – програм-накопичувачів, які допомагають пришвидшити та удосконалити процес перекладу.
Зустріч пройшла в інтерактивному режимі, студенти мали змогу перекладати послідовно та отримати експертну оцінку за цей вид роботи.
Висловлюємо вдячність пану Максиму та сподіваємося на подальші зустрічі!