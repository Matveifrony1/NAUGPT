Заголовок: Парламентські слухання  «Збалансований розвиток людського капіталу в Україні: завдання освіти і науки»
Дата: 15/04/2019
URL: https://nau.edu.ua/ua/news/2019/4/parlamentski-sluhannya-zbalansovaniy-rozvitok-lyudskogo-kapitalu-v-ukraini-zavdannya-osviti-i-nauki.html
==================================================

Заступник декана Факультету екологічної безпеки, інженерії та технологій Кирил Ніколаєв, доценти кафедри екології Сергій Шаманський, Ігор Трофімов, Оксана Тихенко, асистент кафедри хімії та хімічної технології Тетяна Гаєвська, студенти Дмитро Новаковський і Ірина Сиротіна взяли участь в парламентських слухання  «Збалансований розвиток людського капіталу в Україні: завдання освіти і науки».
Загалом, понад пів тисячі освітян, науковців, представників виконавчої влади і роботодавців зібралися для обговорення ключових проблем у сфері освіти і науки, розв’язання яких забезпечить збалансований розвиток і збереження людського капіталу в Україні, ефективне використання інтелектуального потенціалу та сприятиме створенню конкурентоспроможної ринкової економіки.
Учасники парламентських слухань обговорили ключові проблеми освіти та науки, вирішення яких забезпечить збалансований розвиток людського капіталу в Україні та сприятиме створенню конкурентоспроможної економіки, а також підготовки відповідних змін до законодавства України.
На думку учасників слухань, актуальні завдання державної політики у сфері освіти і науки полягають, з одного боку у збереженні властивого Україні науково-освітнього потенціалу та досягнень, з іншого – в ініціюванні трансформаційних процесів щодо зростання якості людського капіталу для забезпечення високотехнологічного та інноваційного розвитку країни, самореалізації особистості, задоволення потреб суспільства, ринку праці та держави у кваліфікованих фахівцях.