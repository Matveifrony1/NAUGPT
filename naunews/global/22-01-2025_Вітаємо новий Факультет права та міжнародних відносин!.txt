Заголовок: Вітаємо новий Факультет права та міжнародних відносин!
Дата: 22/01/2025
URL: https://nau.edu.ua/ua/news/2025/1/vitaemo-noviy-fakultet-prava-ta-mizhnarodnih-vidnosin.html
==================================================

Рішенням Вченої ради університету від 22 січня у структурі університету було створено Факультет права та міжнародних відносин.
До факультету увійшли кафедри колишнього Юридичного факультету та частково - кафедри Факультету міжнародних відносин.
В.о. декана Факультету права та міжнародних відносин буде призначено Ярину Жукорську, яка зараз виконує обов’язки декана Юридичного факультету
Структура новоствореного факультету:
Кафедра господарського, повітряного та космічного права
Кафедра конституційного і адміністративного права
Кафедра кримінального права і процесу
Кафедра теорії та історії держави і права
Кафедра цивільного права і процесу
Кафедра міжнародних відносин та стратегічних студій
Кафедра міжнародних економічних відносин, бізнесу та туризму
Кафедра міжнародного та європейського права
Кафедра іноземних мов та перекладу
Чому відбуваються зміни?
Оскільки КАІ має ціль стати одним з кращих технічних університетів Східної Європи, нам потрібно привести спеціальності та освітні програми у відповідність з європейськими.
Об’єднавши 9 кафедр, ми маємо потужний Факультет права та міжнародних відносин, який зможе забезпечити комплексну підготовку спеціалістів.
Що зміниться для студентів?
оскільки студенти навчаються не на факультетах, а на освітніх програмах, в дипломах змін не буде. В них буде написана та освітня програма та спеціальність, яку студент обрав під час вступу, незалежно від назви факультету.
студенти залишаються на тих же кафедрах, що і були
З якого часу вступають зміни?
Днями рішення вченої Ради щодо створення нового факультету буде закріплене відповідним наказом, який увійде в дію орієнтовно з лютого.
“Перед Україною на шляху до євроінтеграції стоїть завдання адаптації законодавства до права ЄС, але не лише - загалом інтеграція у європейський простір. Створення нового Факультету права та міжнародних відносин є саме тим унікальним поєднанням, яке дасть можливість готувати як правників, так і фахівців з міжнародних відносин в освітньому просторі, що базується на європейських цінностях, праві та дипломатії”, - прокоментувала в.о. декана Юридичного факультету Ярина Жукорська.