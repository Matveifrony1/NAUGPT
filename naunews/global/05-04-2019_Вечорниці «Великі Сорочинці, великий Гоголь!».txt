Заголовок: Вечорниці «Великі Сорочинці, великий Гоголь!»
Дата: 05/04/2019
URL: https://nau.edu.ua/ua/news/2019/4/vechornitsi-veliki-sorochintsi-velikiy-gogol.html
==================================================

Працівники Науково-технічної бібліотеки НАУ організували вечорниці «Великі Сорочинці, великий Гоголь!», присвячені 210-річчю від Дня народження геніального письменника, сина землі української – Миколи Васильовича Гоголя – творця унікальної прози, віртуозного майстра слова, автора невмирущих творів: «Ніч перед Різдвом», «Тарас Бульба», «Ревізор», «Мертві душі», «Портрет», «Шинель» тощо.
У бібліотеці панував дух українських традицій, народного гумору та веселощів. У рамках вечорниць відкрито книжково-ілюстративну експозицію «Великий маг України» з найкращих видань фонду бібліотеки. Художні твори, літературно-публіцистичні праці, ілюстративний матеріал знайомлять читачів з творчістю видатного українця.
Сучасний український письменник Володимир Даниленко сказав: «Для світу ми унікальні лише тоді, коли залишаємося самими собою». Залишаймося самими собою! Читаймо Миколу Гоголя! Будьмо справжніми українцями!