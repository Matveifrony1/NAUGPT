Заголовок: Співробітники та студенти Факультету архітектури, будівництва та дизайну НАУ взяли участь у форумі «Архітектори – громадам»
Дата: 29/10/2021
URL: https://nau.edu.ua/ua/news/2021/10/spivrobitniki-ta-studenti-fakultetu-arhitekturi-budivnitstva-ta-dizaynu-nau-vzyali-uchast-u-forumi-arhitektori-–-gromadam.html
==================================================

Національною Спілкою Архітекторів України, за підтримки Державного підприємства «Національні інфраструктурні проекти» Міністерства економіки України і Асоціації інвестиційно-привабливих громад, 28 жовтня у приміщенні Центрального Будинку Архітектора було проведено Перший український форум «Архітектори - громадам».
Захід був присвячений 30-річчю незалежності України.
У роботі Форуму взяли участь декан Факультету архітектури, будівництва та дизайну (ФАБД) Національного авіаційного університету Віктор Карпов, науково-педагогічні працівники кафедри архітектури та просторового планування та студенти-архітектори ФАБД НАУ.
Під час Форуму відбулася низка тематичних панельних дискусій з різних аспектів розбудови Об’єднаних Територіальних Громад з акцентом на Комплексних програмах їх перспективного розвитку і просторового планування.
В одній з панельних дискусій взяв участь експерт-консультант Центру соціокультурного проектування Міжнародного товариства прав людини, кандидат архітектури, доцент кафедри архітектури та просторово планування ФАБД НАУ Олександр Крижанівський.