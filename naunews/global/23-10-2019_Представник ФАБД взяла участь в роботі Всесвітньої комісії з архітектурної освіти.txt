Заголовок: Представник ФАБД взяла участь в роботі Всесвітньої комісії з архітектурної освіти
Дата: 23/10/2019
URL: https://nau.edu.ua/ua/news/2019/10/predstavnik-fabd-vzyala-uchast-v-roboti-vsesvitnoi-komisii-z-arhitekturnoi-osviti.html
==================================================

Завідувач кафедри дизайну інтер’єру Факультету архітектури, будівництва та дизайну НАУ Олена Олійник взяла участь в роботі Всесвітньої комісії з архітектурної освіти (EDUCOM), що проходила у  Франції з 15 по 18 жовтня 2019 року. Представник НАУ є членом Комісії вже п'ять років поспіль.
Одним з завдань Комісії є валідація (акредитація) архітектурних шкіл в усьому світі. Голова Ради з валідації Міжнародної Спілки Архітекторів – ЮНЕСКО, президент Освітнього Фонду Непалу  Шрірам Бхагут Мате, заступник голови – завідувач кафедри дизайну інтер’єру ФАБД НАУ  Олена Олійник та  члени ради провели акредитацію Національної Вищої Архітектурної Школи Монпельє (ENSAM). Процес валідації тривав три дні. За цей час проведено зустрічі з директорами, професорами та викладачами дисциплін; студентами та керівниками практик; члени групи також детально ознайомились з робочими планами, портфоліо студентів та експозицією студентських творчих проектів та наукових робіт.
Робота Комісії з архітектурної освіти була напруженою, плідною та сприяла поширенню міжнародних зв’язків.