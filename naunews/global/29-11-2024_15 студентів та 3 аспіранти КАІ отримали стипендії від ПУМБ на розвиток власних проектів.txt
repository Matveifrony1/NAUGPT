Заголовок: 15 студентів та 3 аспіранти КАІ отримали стипендії від ПУМБ на розвиток власних проектів
Дата: 29/11/2024
URL: https://nau.edu.ua/ua/news/2024/11/15-studentiv-ta-3-aspiranti-kai-otrimali-stipendii-vid-pumb-na-rozvitok-vlasnih-proektiv.html
==================================================

15 студентів технічних спеціальностей та 3 аспіранти КАІ отримали 6-місячні стипендії на розвиток своїх проєктів від банку ПУМБ. Це студенти Аерокосмічного факультету, факультету комп’ютерних наук та технологій та факультету аеронавігації, електроніки та телекомунікацій. Всі наукові розробки талановитої молоді дотичні до оборонних технологій, які актуальні наразі для країни.
Загалом протягом шести місяців кожен аспірант отримає сумарно 136,6 тис грн, а студенти - 111,8 тис грн та 74,5 тис грн залежно від складності проекту.
Сергій Магдич, заступник голови правління з корпоративного бізнесу ПУМБ: «
Під час війни не варто забувати про освіту і науку. Навчання і працевлаштування здібної молоді – важлива складова якісних змін в країні. Тож ми допомагаємо зосередитись студентам-розробникам на саморозвитку та дослідженнях, щоб вони впевнено планували своє майбутнє в Україні
».
Стипендії від ПУМБ будуть спрямовані на розвиток власних наукових проєктів студентів та аспірантів, серед яких: пристрій для випробування двигунів та визначення їх характеристик, зарядна станція, георадарна електронна система самохідних пристроїв для пошуку мін, системи РЕБ та багато іншого.
Ксенія Семенова, в.о. Президентки КАІ: “
Такі стипендії - це завжди більше, ніж просто про фінансову підтримку. Це сигнал для студентів, молодих інженерів, що вони потрібні, і їхні ідеї потрібні. І, головне, що ці ідеї будуть реалізовані, а не залишаться на рівні ескізів та прототипів. Вірю, що завдяки синергії освіти та бізнесу ми зможемо вивести на якісно новий рівень саме технічу освіту. Бо коли підлітки будуть бачити підтримку, цікавість зі сторони компаній до їхньої роботи, вони охочіше будуть обирати інженерні спеціальності. А молоді та талановиті інженери - це саме те, чого зараз потребує країна. Тож дякую ПУМБ і всім, завдяки кому цей проект став можливим
”.
Стипендію від ПУМБ отримали:
Маковій Олексій, АКФ, 134 Авіаційна та ракетно-космічна техніка, 2 курс
Тихоненко Олександр, ФКНТ, 121 Інженерія програмного забезпечення, 2 курс
Васьківська Дарʼя, ФКНТ, 123 Комп'ютерна інженерія, 2 курс
Лобода Олександр, ФАЕТ, 272 Авіаційний транспорт, 6 курс
Пітерцев Андрій, ФАЕТ, 171 Електроніка, 2 курс
Бандевич Григорій, ФАЕТ, 174 Автоматизація, комп'ютерно-інтегровані технології та робототехніка, 2 курс
Кісельов Максим, ФАЕТ, 272 Авіаційний транспорт, 2 курс
Клімук Вадим, ФКНТ, 125 Кібербезпека, 4 курс
Чабанюк Ольга, ФНСА, 193 Геодезія та землеустрій, 4 курс
Сенчук Дмитро, ФАЕТ, 174 «Автоматизація, комп’ютерно-інтегровані технології та робототехніка», 2 курс
Довгалюк Андрій, ФАЕТ, 173 Авіоніка, 4 курс
Тимощук Діана, ФКНТ, 122 Компʼютерні науки, 2 курс
Бакало Владислав, ФКНТ, 122 Комп'ютерні науки, 2 курс
Артим Ростислав, ФКНТ
Коваленко Артем, ФАЕТ,174 Автоматизація та комп'ютерно інтегровані технології, 6 курс
Кашкевич Світлана, ФКНТ, 122 Комп’ютерні науки, аспірант
Чумаченко Богдан, ФАЕТ, 172 Електронні комунікації та радіотехніка, аспірант
Леусенко Дар'я, АКФ, 131 Прикладна механіка, аспірант