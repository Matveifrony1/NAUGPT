Заголовок: Механізм сучасної правової держави у доктрині конституційної реформи в Україні
Дата: 17/03/2017
URL: https://nau.edu.ua/ua/news/2017/3/mehanizm-suchasnoi-pravovoi-derzhavi-u-doktrini-konstitutsiynoi-reformi-v-ukraini.html
==================================================

16 березня 2017 року в Навчально-науковому юридичному інституті проведено науково-практичний круглий стіл на тему: «Механізм сучасної правової держави у доктрині конституційної реформи в Україні».
До роботи круглого столу долучилися провідні науково-педагогічні працівники ВНЗ міста Києва та представники громадських об’єднань, зокрема: професор кафедри економіко-правових дисциплін Національної академії внутрішніх справ, к.ю.н., доцент Ігор Андрущенко, заступник директора Інституту права та післядипломного навчання Міністерства юстиції України Юрій Шуляк, заступник завідувача адміністративно-господарського відділу Інституту права та післядипломного навчання Міністерства юстиції України Дмитро Санчківський, представники Всеукраїнської громадської організації «Національний координаційний комітет сприяння протидії корупції»: радник голови комітету Олексій Панченко, голова та заступник голови департаменту комітету Київської області Олег Фасоля та Марія Бураго.
Проведення круглого столу сприяло розширенню дискусії щодо найактуальніших теоретичних і практичних аспектів формування та реалізації державної політики, спрямованої на захист національних інтересів і гарантування в Україні безпеки особи, суспільства та держави від зовнішніх і внутрішніх загроз у всіх сферах життєдіяльності; конституційних засад децентралізації державної влади, а також реформування публічної адміністрації та правосуддя в умовах її поступової інтеграції до Європейського Союзу і окресленню основних напрямів подальших наукових досліджень.