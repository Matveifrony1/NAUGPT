Заголовок: Студентка НАУ серед фіналістів Міжнародної студентської олімпіади з геополітики
Дата: 16/11/2021
URL: https://nau.edu.ua/ua/news/2021/11/studentka-nau-sered-finalistiv-mizhnarodnoi-studentskoi-olimpiadi-z-geopolitiki.html
==================================================

Цьогоріч на Міжнародній студентській олімпіаді з геополітики, яку організовує Польське Геополітичне товариство, було зареєстровано 78 учасників з 14 країн світу.
Метою олімпіади є виявлення найкращих і найбільш амбітних студентів у галузі геополітики та надання можливості інтеграції, обговорення та ознайомлення з науковцями й іншими кращими студентами провідних університетів світу.
Захід проходив у 9 етапів. Роботи учасників олімпіади оцінювало незалежне міжнародне журі в процесі подвійного анонімного рецензування.
Студентка спеціальності 291 «Міжнародні відносини, суспільні комунікації та регіональні студії» Факультету міжнародних відносин (ФМВ) Національного авіаційного університету Ірина Ласкіна стала фіналісткою Міжнародної студентської олімпіади з геополітики у Республіці Польща.
Ірина Ласкіна, під науковим керівництвом професора кафедри міжнародних відносин, інформації та регіональних студій ФМВ НАУ Сергія Трояна, успішно пройшла всі випробування та разом з іншими переможцями поїде до Гданська, де й візьме участь у фінальному конкурсі.
Вітаємо Ірину Ласкіну та професора Сергія Трояна й бажаємо подальших перемог!