Заголовок: У НАУ відбувся творчий конкурс за спеціальністю 191 «Архітектура та містобудування»
Дата: 15/07/2022
URL: https://nau.edu.ua/ua/news/2022/7/u-nau-vidbuvsya-tvorchiy-konkurs-za-spetsialnistyu-191-arhitektura-ta-mistobuduvannya.html
==================================================

14 липня на Факультеті архітектури, будівництва та дизайну Національного авіаційного університету проведено творчий конкурс для вступників за спеціальністю 191 «Архітектура та містобудування».
Захід відбувся в очно-дистанційному форматі з використанням платформи Google Workspace NAU.
Вступники виконували завдання, яке полягало у створенні довільної композиції з обмеженої кількості геометричних фігур (від трьох до семи) площинних або об’ємних. Також, потрібно було додати стислий опис концепції композиції.
Нагадуємо абітурієнтам, що до 8 серпня продовжується реєстрація для абітурієнтів, які вступають на місця за кошти фізичних та/або юридичних осіб. Для таких вступників творчий конкурс відбудеться 8 серпня.
Бажаємо всім творчих успіхів.