Заголовок: Максим Луцький продовжує роботу з міжнародними фахівцями авіаційної галузі
Дата: 29/09/2022
URL: https://nau.edu.ua/ua/news/2022/9/maksim-lutskiy-prodovzhue-robotu-z-mizhnarodnimi-fahivtsyami-aviatsiynoi-galuzi.html
==================================================

Перебуваючи на 41-й сесії Асамблеї Міжнародної організації цивільної авіації (ІСАО) в Монреалі Ректор НАУ мав нагоду зустрітися з різними представниками авіаційної галузі з багатьох країн світу.
Максим Луцький очолює найбільший авіаційний ЗВО України, який відомий у всьому світи високим рівнем освітніх програм і саме тому обраний як навчальна база ІКАО в Україні.
Авіаційна галузь має і надалі розвиватися та постійно поповнюватися високопрофесійними фахівцями, яких і готує Національний авіаційний університет та ІСАО, саме тому ректор НАУ разом з іншими учасниками української делегації під час сьогоднішніх зустрічей зосередились на обговоренні переліку необхідних кроків для розвитку та зміцнення освітньо-авіаційної галузі в Україні, а саме:
- протягом 2022-23 років підготувати достатню кількість наших інструкторів і спеціалістів (підготовка одного кваліфікованого інструктора займає щонайменше 3 місяці) у галузях авіаційної безпеки, безпеки польотів та авіації, охорони довкілля та сталого розвитку;
- поглибити співпрацю з Global Aviation Training і Trainair Plus на безоплатній основі (проходження низки конкретних тренінгів нашими інструкторами);
- збільшити обмін досвідом з іншими центрами ІКАО;
- домовитись, щодо безкоштовного доступу на 2 роки до бібліотеки ІКАО для актуалізації документів і рекомендованих практик;
- поступово оновити технічну базу центру (демонстраційні стенди та обладнання, комп'ютери, проєктори, принтери, обладнання для онлайн курсів);
- познайомитися з рекомендаціями на основі досвіду відновлення цивільної авіації після регіональних та локальних збройних конфліктів в інших країнах тощо.
Студенти мають отримувати якісне навчання у ЗВО України, які готують висококваліфікованих фахівців цивільної авіації, аби нарощувати потенціал України у цій сфері та гідно представляти Україну на міжнародній арені.