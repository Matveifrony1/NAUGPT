Заголовок: Опалювальний сезон у вишах Києва буде розпочато днями!
Дата: 04/11/2017
URL: https://nau.edu.ua/ua/news/2017/11/opalyuvalniy-sezon-u-vishah-kieva-bude-rozpochato-dnyami.html
==================================================

Київська влада вирішили почати опалювальний сезон в установах культури та освіти, незважаючи на ризики. Про це пише видання «Коментарі» з посиланням на прес-службу Київської міської держадміністрації. Таке рішення було прийняте після численних скарг громадськості (додамо, що адміністрація і студентські організації НАУ теж активно включилися у цей процес). У скаргах мова йшла про численні проблеми, пов’язані з відсутністю опалення. Це і здоров’я студентів та викладачів, і стан пам’яток культури.
Через це  було проведено засідання комісії КМДА з питань техногенно-екологічної безпеки і надзвичайних ситуацій, на якому було прийняте рішення почати підключення бюджетних установ до опалювальної системи.
У той же час питання ціни на газ для бюджетних установ веде за собою ризик величезних боргів для бюджету міста. Тому у КМДА сподіваються, що на найближчому засіданні Національної комісії, що здійснює державне регулювання у сферах енергетики та комунальних послуг, яке відбудеться у вівторок, 7 листопада, це питання буде врегульоване.