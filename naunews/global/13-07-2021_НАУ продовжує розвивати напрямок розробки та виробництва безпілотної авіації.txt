Заголовок: НАУ продовжує розвивати напрямок розробки та виробництва безпілотної авіації
Дата: 13/07/2021
URL: https://nau.edu.ua/ua/news/2021/7/nau-prodovzhue-rozvivati-napryamok-rozrobki-ta-virobnitstva-bezpilotnoi-aviatsii.html
==================================================

Продовжуючи зміцнення позицій Національного авіаційного університету в освітній та авіаційний галузі, а також підтримуючи наукові розробки Навчально-наукового експериментального центру безпілотної авіації (далі – ННЕЦБА) «Віраж», ректор Максим Луцький підписав наказ «Про забезпечення ННЕЦБА «Віраж».
Згідно наказу, головним конструктором ННЕЦБА «Віраж» призначено кандидата технічних наук, доцента НАУ Михайла Матійчика.
Також, наказом передбачено в «Перспективному плані розвитку НАУ за науковим напрямом «Технічні науки» на період з 2021 до 2025 року» заходи, пов’язані з проведенням НАУ сертифікації комплексу безпілотного повітряного судна (далі – КБПС) М7-В5 «Небесний патруль» та сертифікації схвалення організації розробника БПС згідно наказів Міністерства освіти і науки України.
За результатами сертифікації типу КБПС М7-В5 «Небесний патруль» та сертифікації схвалення організації розробника безпілотного повітряного судна (БПС) НАУ отримає право на розробку та серійне виробництво даного типу БПС.