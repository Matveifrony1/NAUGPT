Заголовок: Перспективи та механізми міжнародної інтеграції освітньо-наукового простору Факультету лінгвістики та соціальних комунікацій в рамках академічної мобільності
Дата: 21/03/2024
URL: https://nau.edu.ua/ua/news/2024/3/perspektivi-ta-mehanizmi-mizhnarodnoi-integratsii-osvitno-naukovogo-prostoru-fakultetu-lingvistiki-ta-sotsialnih-komunikatsiy-v-ramkah-akademichnoi-mobilnosti.html
==================================================

15 березня 2024 року
на Факультеті лінгвістики та соціальних комунікацій відбувся захід, присвячений інформуванню співробітників про можливості академічної мобільності для студентів та викладачів.
Захід відкрила в.о. декана, докторка педагогічних наук, доцентка
Наталія Мельник
.
Анастасія Сібрук
, кандидатка філологічних наук, доцентка та
Дар’я Бибик
, кандидатка педагогічних наук, доцентка провели ґрунтовний майстер-клас про міжнародні інтеграційні можливості для співробітників Факультету.
Викладачам було детально представлено
механізм пошуку партнерів, подання документів на конкурси, особливості співпраці в межах консорціуму EU GREEN (European University Consortcium), потенціал та переваги участі у програмах Жан Моне та Еразмус.
Наталія Мельник запропонувала
інструкцію пошуку партнерів за допомогою інструментів платформи EU Green.
Доцентки
Анастасія Сібрук та Дар’я Бибик презентували матеріали
про проєктні вітчизняні та міжнародні можливості на 2024 рік. Особливу увагу було приділено програмі House of Europe («Дім Європи»), що фінансується Європейським Союзом та фокусується на культурі, креативному секторі, освіті, роботі з молоддю, соціальному підприємництві та медіа.
Учасники вебінару спільно зі спікерами
проаналізували особливості
участі в окремих проєктах, обговорили механізм подачі документів на стипендії для українських науковців, проєкти культурної спадщини, дослідницькі гранти для магістрантів. Також
були розглянуті стипендіальні програми
Латвійської Республіки, літні школи для здобувачів освіти, особливості співпраці з громадською організацією Science For Ukraine, програмою ЄС «Горизонт 2020» та Національним фондом досліджень України.
Співробітники
активно ставили запитання
та ділилися власним досвідом участі в різних проєктах та програмах академічної мобільності.
Було прийнято рішення
створити проєктну групу в телеграм-каналі для оперативного інформування учасників освітнього процесу (здобувачів, науково-педагогічних працівників, адміністративного персоналу, роботодавців) та всіх зацікавлених про участь у міжнародних проєктах, грантах, мобільності, а також для сприяння залученню до міжнародної активності.
Захід став першим у циклі,
запланованому науково-дослідницькою групою «Інноваційні трансформації в вищій освіті України через міжнародне партнерство» в рамках проєкту «Вища освіта в період постпандемії: трансформації, виклики та перспективи» (420-ДБ22, державний реєстраційний номер 0122U001803).