Заголовок: Людиновимірність авіації в глобалізованому світі
Дата: 14/05/2015
URL: https://nau.edu.ua/ua/news/2015/5/lyudinovimirnist-aviaczii-v-globalizovanomu-sviti.html
==================================================

28 квітня 2015 року у рамках XII Міжнародної науково-технічної конференції «Авіа-2015» в Гуманітарному інституті відбулося засідання секції «Людиновимірність авіації в глобалізованому світі», тематика якої була присвячена проблемам людиновимірності авіації в глобалізованому світі. Керівник секції С. Ягодзінський, модератор – І. Бурлакова та учасники секційного засідання забезпечили високий науково-теоретичний рівень, у дусі дискусій з поміркованою полемікою та великим зацікавленням як молодих вчених, так і досвідчених науковців. У роботі секції брали участь українські та російські науковці-гуманітарії, які досліджують різні аспекти авіаційної проблематики. У доповідях піднімалися актуальні проблеми розвитку сучасної авіаційної галузі. Жваве обговорення викликали такі питання: антропологічний аспект безпеки польотів, людський фактор та лінгвістичні аспекти забезпечення ефективності комунікації у сфері авіації, проблеми машинного перекладу нормативних текстів авіаційної галузі, культура фахівця авіаційної галузі, історія розвитку авіаційної галузі ЗУНР, гендерні питання тощо. Як підсумок ефективної та плідної роботи, вченими було висловлено побажання: до наступного засідання секції, акцентувати увагу в доповідях на розробці міждисциплінарних тем, які б охоплювали математичну та квантитативну лінгвістику.