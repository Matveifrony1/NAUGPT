Заголовок: Підвищення кваліфікації та саморозвиток - запорука успішності
Дата: 23/03/2015
URL: https://nau.edu.ua/ua/news/2015/3/pidvishhennya-kvalifikaczii-ta-samorozvitok-zaporuka-uspishnosti.html
==================================================

16-17 березня 2015 року доцент кафедри іноземної філології Гуманітарного інституту М. Желуденко відвідала один із семінарів Гете-інституту, спрямований на підвищення кваліфікації викладачів. Тема семінару – «Дидактика вищої школи». Модератор – пані Антьє Рюгер (м. Лейпціг).
У семінарі взяли участь 20 викладачів українських ВНЗ із Одеси, Маріуполя, Рівного, Чернівців, Харкова, Кам'янець-Подільского, Черкас. Ведуча продемонструвала можливості застосування креативних методик оволодіння лексикою, провела майстер-клас з використання новітніх інформаційних технологій у процесі оволодіння мовою. Особливу увагу вона звернула на етичні моменти у формулюванні тренувальних вправ, ознайомила з інтернет-платформами, програмами, найсучаснішими сайтами професійного спрямування.
Позитивна психологічна атмосфера семінару, можливість обміну досвідом з колегами, встановлення нових професійних контактів мотивують до успішної діяльності шляхом постійного саморозвитку та бажання бути сучасним, активним і кваліфікованим педагогом.