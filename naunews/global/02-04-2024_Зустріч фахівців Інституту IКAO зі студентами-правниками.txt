Заголовок: Зустріч фахівців Інституту IКAO зі студентами-правниками
Дата: 02/04/2024
URL: https://nau.edu.ua/ua/news/2024/4/zustrich-fahivtsiv-institutu-ikao-zi-studentami-pravnikami.html
==================================================

25 березня 2024 року
на Юридичному факультеті для студентів 4-го курсу спеціальності 081 «Право» відбувся тематичний захід на тему
«Управлінсько-обслуговуюча діяльність Міжнародного аеропорту «Київ» (Жуляни) імені Ігоря Сікорського»
.
На запрошення завідувачки кафедри господарського, повітряного та космічного права
Любові Нецької
спікерами заходу виступили директор Інституту ІКАО НАУ
Олег Петровський
та його заступниця
Марина Петрущенко
.
Директор Інституту ІКАО
Олег Петровський
, який у довоєнний час обіймав посаду заступника Генерального директора аеропорту «Київ» (Жуляни),
розкрив питання управління в цивільній авіації
загалом та питання управління міжнародним аеропортом, державно-приватного партнерства, правових засад діяльності КП МА «Київ» (Жуляни). Він також окреслив нові напрямки в управлінні міжнародним аеропортом та виклики післявоєнного періоду.
Марина Петрущенко
, яка у довоєнний час очолювала відділ організації пасажирських перевезень компанії ТОВ «МАСТЕР-АВІА», що обслуговувала аеропорт «Київ» (Жуляни),
ознайомила здобувачів вищої освіти з особливостями діяльності аеропортів
та їх обслуговування, системою дозволів, вимогами до авіаційної безпеки, сертифікацією авіакомпаній та стажуванням їхніх працівників. Крім того, вона приділила увагу договірній роботі, пов’язаній з перевезенням пасажирів, багажу та вантажів. У своїй доповіді спікерка висвітлила роль та значення основних актів ІКАО для організації й здійснення авіаційної діяльності.
Отримана студентами інформація викликала низку запитань до запрошених гостей, на основні з яких було надано вичерпні відповіді.
Оскільки в межах відведеного часу окреслити всі правові аспекти діяльності міжнародного аеропорту неможливо, сторони домовилися про подальші зустрічі та плідну співпрацю задля забезпечення безпеки авіаційних перевезень у післявоєнний період.