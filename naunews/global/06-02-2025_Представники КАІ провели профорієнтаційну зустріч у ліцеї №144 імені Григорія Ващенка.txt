Заголовок: Представники КАІ провели профорієнтаційну зустріч у ліцеї №144 імені Григорія Ващенка
Дата: 06/02/2025
URL: https://nau.edu.ua/ua/news/2025/2/predstavniki-kai-proveli-proforientatsiynu-zustrich-u-litsei-№144-imeni-grigoriya-vashchenka.html
==================================================

4 лютого 2025 року
відбулася профорієнтаційна зустріч представників Київського авіаційного інституту з учнями 10-11 класів ліцею №144 імені Григорія Ващенка. Захід пройшов у рамках чинної угоди про співробітництво між закладами.
Університет представляли:
доценти кафедри економіки та бізнес-технологій ФЕБА —
Юлія Штик та Дар'я Семенова
, кандидати економічних наук; директорка Центру допрофесійної підготовки та обдарованої учнівської молоді ННІРО, кандидатка педагогічних наук
Тетяна Петровська
; завідувачка Підготовчого відділення ННІРО
Наталія Барабуха.
Під час зустрічі представники КАІ
розповіли про переваги навчання в університеті
та перспективи, які відкриває Факультет економіки та бізнес-адміністрування. Особливу увагу було приділено освітнім програмам кафедри економіки та бізнес-технологій — «Митна та біржова справа» і «Підприємництво та бізнес-технології».
Спікери наголосили на
високій затребуваності бакалаврів спеціальності «Підприємництво і торгівля» на ринку праці, поділилися інформацією про бази практик та успіхи студентів факультету.
Майбутнім абітурієнтам надали інформаційні матеріали та
запросили на підготовчі курси для вступників 2025 року.
Всі презентації супроводжувалися наочними матеріалами.
Університет висловлює подяку за організацію та проведення заходу директорці ліцею
Вікторії Шпильовій
, методисці
Ірині Орєховій,
викладацькому складу та всім учасникам зустрічі.
Запрошуємо абітурієнтів приєднатися до спільноти Державного університету «Київський авіаційний інститут»!