Заголовок: Студенти НАУ переможно розпочали XІХ Універсіаду міста Києва
Дата: 22/11/2023
URL: https://nau.edu.ua/ua/news/2023/11/studenti-nau-peremozhno-rozpochali-xih-universiadu-mista-kieva.html
==================================================

20 листопада розпочалися ігри Студентської волейбольної ліги в програмі XІХ Універсіади міста Києва. Змагання проводяться під егідою Київської федерації волейболу і керівництвом Київського міського відділення Комітету ФВС МОН України .
У перший день змагань жіноча збірна команда НАУ «Авіатор» зустрілася з командою Міжрегіональної Академії Управління Персоналом.
Гра І-го туру відбулася на майданчику спортивного комплексу нашого університету і пройшла за повною перевагою наших студенток. Фінальна сирена зафіксувала рахунок 3: 0 на користь спортсменок команди «Авіатор».
В свою чергу чоловіча збірна команда НАУ «Авіатор» зустрілася зі збірною командою військового інституту ІСЗЗІ КПІ.
Впевнені дії у захисті та атаці, згуртованість і жага до перемоги дозволили нашій команді виграти усі 3 періода (25-17;25-18; 25-19). Фінальна сирена зафіксувала рахунок 3: 0 на користь команди «Авіатор».
Також, 20 листопада, на спортивному майданчику нашого університету, відбулася гра IV туру Чемпіонату м. Києва з баскетболу серед молодіжних команд.
Зустрічалися збірні команди Національного Авіаційного Університету «Авіатор» та Київського Національного Університету Будівництва і Архітектури.
Наші спортсмени, розуміючи що вирішується вихід до фінальної частини змагань, захопили ініціативу гри з перших хвилин. Перша чверть закінчилася з рахунком 30:9 на користь команди НАУ, що дало змогу перевірити свій ігровий досвід студентам І-го курсу. Поєднання досвіду і молодості, бажання наших хлопців реалізувати себе та показати свої найкращі якості привели до впевненої перемоги НАУ з рахунком 86:36.
Вітаємо з наших спортсменів і тренерів команд , старшого викладача кафедри фізичного виховання та спортивної підготовки ФЛСК Лукашову І.В., старшого викладача кафедри фізичного виховання та спортивної підготовки ФЛСК Ракитіну Т. І. та старшого викладача кафедри фізичного виховання та спортивної підготовки ФЛСК НАУ Величенко М.А.
Бажаємо успіхів у подальших іграх!