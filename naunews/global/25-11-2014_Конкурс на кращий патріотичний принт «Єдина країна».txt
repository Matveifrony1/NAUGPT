Заголовок: Конкурс на кращий патріотичний принт «Єдина країна»
Дата: 25/11/2014
URL: https://nau.edu.ua/ua/news/2014/11/konkurs-na-krashhij-patriotichnij-print-edina-kraina.html
==================================================

14 листопада 2014 року на кафедрі основ архітектури та дизайну Інституту аеропортів відбувся конкурс на кращий патріотичний принт на футболку під назвою «Єдина країна». Організатором заходу виступила асистент кафедри  Дарія Єпіхіна.
Футболка зараз – невід’ємний  елемент гардеробу кожної  людини. А  ексклюзивна футболка з малюнком, створеним власноруч стане найулюбленішим предметом одягу. Тим паче малюнком, який символізує мир та єдність країни.
У заході брали участь студенти 3 курсу напряму підготовки «Архітектура».  Студенти показали високий професійний рівень, творчий потенціал та глибоке почуття любові до своєї країни.