Заголовок: Вітайте державний університет “Київський авіаційний інститут”
Дата: 08/11/2024
URL: https://nau.edu.ua/ua/news/2024/11/vitayte-derzhavniy-universitet-“kiivskiy-aviatsiyniy-institut”.html
==================================================

7 листопада, у Всесвітній день науки за мир і розвиток, наш університет повернув історичну назву: саме Київський авіаційний інститут в 1933 році розпочав навчання майбутніх льотчиків та інженерів.
Державний університет “Київський авіаційний інститут” став першим державним університетом, який має організаційно-правовий статус державного неприбуткового підприємства. Відповідну постанову уряд схвалив 6 вересня 2024 року, і рівно за два місяці вона реалізувалася на практиці. Тепер університет може більш вільно розпоряджатися заробленими коштами, оперативно здійснювати оплати, переглядати посадові оклади, що дозволить залучати кращих спеціалістів та викладачів не лише з України .
“
Повернувши Авіаційному історичну назву, ми перегорнули нову сторінку в його історії: КАІ є повним правонаступником НАУ, але разом з тим Київськи Авіаційний започатковує нові принципи управління. Це і про ширші можливості, які дає статус державного неприбуткового підприємства, і про нові підходи до освітнього процесу. Не тільки для Авіаційного, але і для всієї вищої освіти ті зміни, через які проходить університет, є знаковими. Зараз Авіаційний стає флагманом реформ у вищій освіті, і від того, наскільки успішно ми проведемо реформи, залежатиме, як зміниться освітній процес в Україні в найближчі роки
”, - прокоментувала в.о. Президентки КАІ Ксенія Семенова.