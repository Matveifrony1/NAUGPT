Заголовок: Вітаємо випускників магістрів ФЛСК!
Дата: 05/01/2021
URL: https://nau.edu.ua/ua/news/2021/1/vitaemo-vipusknikiv-magistriv-flsk.html
==================================================

5 січня 2021 року відбувся онлайн-випуск магістрів Факультету лінгвістики та соціальних комунікацій. З вітальним словом до випускників і батьків звернулася в.о. декана факультету Н. В. Ладогубець, яка побажала випускникам успішної кар’єри, особистого щастя, достатку та мирного неба, не забувати свою alma mater та продовжувати співпрацю вже в ролі колег!
Заступник декана з навчальної роботи О. В. Алпатова також привітала наших магістрів та з гордістю зачитала наказ ректора «Про завершення навчання». Цього року ступінь магістра здобули 58 випускників за денною формою навчання та 46 за заочною формою навчання, із яких 25 – відмінники навчання.
Заступник декана з наукової та міжнародної діяльності А. М. Кокарєва подякувала випускникам за наукову та творчу співпрацю й оголосила переможців в огляді-конкурсі на кращу дипломну роботу, які отримали грамоти ректора.
Щиру атмосферу вручення дипломів доповнили теплі напутні слова завідувачів випускових кафедр та наставників академічних груп. У кожному слові звучала гордість та впевненість у майбутній професійній кар’єрі випускників.
Дипломовані магістри також подякували кафедрам та рідному факультету за підтримку, професійне становлення і турботу, побажали один одному залишатися такими, як вони є, вірити в себе. Та найголовніше – подякували Національному авіаційному університету за старт до успішного життя!
Відповідальна факультету по роботі зі студентами Л. О. Хоменко-Семенова на завершення свята традиційно запросила усіх учасників до виконання Гімну НАУ!
Дорогі наші випускники, з честю несіть звання магістра Національного авіаційного університету!