Заголовок: Нарада з гарантами освітніх програм
Дата: 07/07/2020
URL: https://nau.edu.ua/ua/news/2020/lipen/narada-z-garantami-osvitnih-program.html
==================================================

В університеті відбулася нарада з гарантами освітніх програм усіх рівнів вищої освіти, які готуються до акредитації у 2020 – 2021 навчальному році.
Директор Департаменту забезпечення якості освіти Оксана Білоус презентувала новий підхід до реалізації студентоцентрованого підходу в організації освітнього процесу – індивідуалізація освіти за моделлю «Core – Major – Electives – Minor».
Оксана Білоус зазначила, що акценти зроблені на умовах та можливостях університету щодо впровадження різних форм вищої освіти та їх поєднання (очна з елементами дистанційної, заочна з елементами дистанційної, вечірня (для ОС PhD) з елементами дистанційної, мережева з елементами дистанційної, дуальна з елементами дистанційної).
Директор департаменту зауважила, що інноваційним є започаткування на всіх спеціальностях ОС бакалавр, за якими здійснюється підготовка здобувачів вищої освіти в НАУ, наскрізного міждисциплінарного курсового проєктування зі сталого розвитку (3 – 5 семестри) та наскрізного міждисциплінарного фахового курсового проєктування (6 – 8 семестри) з виходом на патент на проєкт.
Запропоновано можливості організації неперервної практики на 2 – 3 курсах бакалавріату та збільшення обсягів часу на її проходження. Проговорено методологію розробки нової редакції освітніх програм усіх рівнів вищої освіти з урахуванням спеціалізацій, відображення елективів дискретних та сертифікатних програм Minor.