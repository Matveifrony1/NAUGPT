Заголовок: Максим Луцький відвідав Національний університет «Львівська політехніка» та Львівський національний університет імені Івана Франка
Дата: 25/08/2022
URL: https://nau.edu.ua/ua/news/2022/8/maksim-lutskiy-vidvidav-natsionalniy-universitet-lvivska-politehnika-ta-lvivskiy-natsionalniy-universitet-imeni-ivana-franka.html
==================================================

У складі делегації освітян, на чолі з Сергієм Шкарлетом, ректор Національного авіаційного університету Максим Луцький завітав до Національного університету «Львівська політехніка» та Львівського національного університету імені Івана Франка, де поспілкувався з ректорами закладів Юрієм Бобало та Володимиром Мельником.
Гості ознайомились з потенціалом університетів, оглянули території та провели робочі зустрічі, під час яких обговорили нагальні проблеми та питання, пов’язані з безпекою учасників освітнього процесу та початком нового навчального року.
А саме:
- очікування від вступної кампанії 2022;
- навчання дітей ВПО
- готовність та оснащення укриттів
- співпрацю Міжнародного інституту освіти, культури та зв’язків з діаспорою Національного університету «Львівська політехніка» з вищими закладами освіти та зміцнення освітньо-культурних зв’язків з українською діаспорою;
- вибір формату навчання з урахуванням безпекової ситуації у регіонах тощо.
Під час однієї з зустрічей Сергій Шкарлет подякував ректорам та колективам закладів освіти, які вже готові до нового навчального року, зокрема він відмітив Національний університет «Львівська політехніка», Київський національний університет імені Тараса Шевченка та Національний авіаційний університет.