Заголовок: Декани двох факультетів НАУ прочитали лекцію у провідному ЗВО Бразилії
Дата: 23/06/2023
URL: https://nau.edu.ua/ua/news/2023/6/dekani-dvoh-fakultetiv-nau-prochitali-lektsiyu-u-providnomu-zvo-brazilii.html
==================================================

Університет Бразиліа став місцем жвавої дискусії та професійного обміну думками. Декани Національного авіаційного університету Віктор Карпов (факультет наземних споруд і аеродромів) та Юрій Волошин (факультет міжнародних відносин), під час робочого візиту з ректором НАУ Максимом Луцьким до UnB, прочитали для студентів та викладачів Університету лекцію «Вплив інтернаціоналізації та глобалізації на розвиток вищої освіти, а також роль міжнародного права в сучасних умовах розвитку світу та викликів».
Одна з частин доповіді була присвячена проблемі агресії з боку рф. Фахівці висвітлили причини та наслідки агресії на глобальному рівні та наголосили на негативному впливі, який вона має на економічний розвиток всього світу, притягнення росіі держави-агресора до відповідальності. Викладена інформація стимулювала активну дискусію серед присутніх.
Лекція Волошина Ю. та Карпова В. викликала значний інтерес та спонукала аудиторію до глибоких роздумів. Студенти та викладачі були захоплені обговоренням важливих глобальних проблем та способів протидії агресії. Багато учасників висловили бажання ще досліджувати ці питання та сприяти, за можливості, міжнародній співпраці для досягнення стабільності та миру. Слухачі подякували лекторам та запросили їх і надалі читати цікаві лекції в UnB.
Університет Бразиліа продовжує бути платформою для академічного обміну і важливих дискусій, сприяючи пошуку рішень щодо викликів, з якими стикається сучасний світ.