Заголовок:Про засідання Вченої ради університету від 30 січня 2019 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-30-sichnya-2019-roku/
==================================================
Про засідання Вченої ради університету від 30 січня 2019 року
30 січня 2019 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО вручив атестати, дипломи, відзнаки та нагороди працівникам університету.

Грамоту Солом’янської районної в місті Києві державної адміністрації вручено СУСЛОВІЙ Галині Андріївні – директору Інституту ІКАО.

Атестат професора вручено:

ІЛЬЄНКО Оксані Вікторівні – декану Факультету транспортних технологій;

КИРИЛЕНКО Оксані Миколаївні – завідувачу кафедри менеджменту зовнішньоекономічної діяльності підприємств Факультету економіки та бізнес-адміністрування;

СОПІЛКО Ірині Миколаївні – директору Навчально-наукового юридичного інституту;

ГОНЧАРЕНКУ Андрію Вікторовичу – професору кафедри збереження льотної придатності авіаційної техніки Навчально-наукового аерокосмічного інституту.

Атестат доцента вручено:

ПЛЕТЕНЕЦЬКІЙ Юлії Миколаївні – доценту кафедри англійської філології та перекладу Навчально-наукового гуманітарного інституту;

ЗАЛІСЬКОМУ Максиму Юрійовичу – доценту кафедри авіаційних радіоелектронних комплексів Навчально-наукового інституту аеронавігації, електроніки та телекомунікацій.

Диплом доктора наук вручено:

ДОРОШЕНКО Катерині Вікторівні – доценту кафедри авіаційних двигунів Навчально-наукового аерокосмічного інституту;

СЕМЕНЕЦЬ-ОРЛОВІЙ Інні Андріївні – доценту кафедри соціології та політології Навчально-наукового гуманітарного інституту.

Диплом кандидата наук вручено:

ГАРМАШ Тетяні Андріївні – старшому викладачу кафедри іноземної філології;

ЧУПАХІНУ Сергію Анатолійовичу – викладачу кафедри військової підготовки Національного авіаційного університету.

Подяку Міністерства молоді та спорту України вручено БАБІКОВІЙ Катерині Олександрівні – директору Інституту Новітніх технологій та лідерства.

Нагрудний знак «За сумлінну працю» Національного авіаційного університету вручено ПЕЧУРІНУ Миколі Капітоновичу – професору кафедри комп’ютерних систем та мереж Навчально-наукового інституту комп’ютерних інформаційних технологій, доктору технічних наук, професору.

Подяку Державної наукової архітектурно-будівельної бібліотеки імені В. Г. Заболотного вручено ЧЕМАКІНІЙ Октябрині Володимирівні – директору Навчально-наукового інституту аеропортів.

Ректор представив членам Вченої ради директора Навчально-наукового інституту неперервної освіти ДЕЙНЕГУ Ірину Іванівну, кандидата історичних наук, доцента.

Вчена рада Національного авіаційного університету розглянула клопотання про включення кандидатури ІГНАТОВИЧА Сергія Ромуальдовича – завідувача кафедри конструкції літальних апаратів Навчально-наукового аерокосмічного інституту, доктора технічних наук, професора до складу колективу претендентів на здобуття Державної премії України в галузі науки і техніки у 2019 році за виконання роботи «Конструктивно-технологічні рішення забезпечення льотної придатності авіаційної техніки».

Вчена рада Національного авіаційного університету присвоїла вчене звання професора по кафедрі іноземних мов МОСКАЛЕНКО Олені Іванівні – професору кафедри іноземних мов територіально відокремленого структурного підрозділу Льотна академія Національного авіаційного університету, доктору педагогічних наук, доценту, а також вчене звання професора по кафедрі аерокосмічних систем управління СУЩЕНКО Ользі Андріївні – професору кафедри аерокосмічних систем управління Навчально-наукового інституту аеронавігації, електроніки та телекомунікацій, доктору технічних наук, доценту.

Ключовим питанням порядку денного постало питання про наукову діяльність університету за 2018 рік. Проректор з наукової роботи Володимир ХАРЧЕНКО представив звіт про наукову діяльність університету за 2018 рік.

Вчена рада університету схвалила звіт про наукову діяльність університету у 2018 році та визнала стан наукової роботи в університеті задовільним.


Меню
Главная
Персоналії
План роботи
Положення про Вчену раду КАІ
Положення про почесного і заслуженого доктора
Присудження ступеня доктора філософії (PhD)
Контакти