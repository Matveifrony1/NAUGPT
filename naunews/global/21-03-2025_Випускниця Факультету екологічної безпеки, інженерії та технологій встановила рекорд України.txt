Заголовок: Випускниця Факультету екологічної безпеки, інженерії та технологій встановила рекорд України
Дата: 21/03/2025
URL: https://nau.edu.ua/ua/news/2025/3/vipusknitsya-fakultetu-ekologichnoi-bezpeki-inzhenerii-ta-tehnologiy-vstanovila-rekord-ukraini.html
==================================================

Випускниця кафедри біокібернетики та аерокосмічної медицини та кафедри біотехнології ФЕБІТ
Коломієць Ангеліна
минулого місяця встановила рекорд України у номінації
«Лікар з найбільшою кількістю вищих освіт в Україні».
Лікарка має
6 дипломів про вищу освіту
, 3 з яких з відзнакою.
Рекордсменка навчалася
одночасно у 2-3 вищих навчальних закладах протягом майже 15 років, з яких близько 9 років паралельно працювала лікарем у міських лікарнях.
Ангеліна Коломієць
має вищу медичну освіту за спеціальностями «Онкологія», «Ендокринологія», «Терапія», «Ультразвукова діагностика» та «Патологічна анатомія» а також 5 ступенів вищої освіти другого (магістерського) рівня за спеціальностями:
«Телекомунікації та радіотехніка. Біотехнічні та медичні апарати і системи», «Біотехнології та біоінженерія. Фармацевтична біотехнологія»
, «Механічна інженерія. Матеріалознавство», «Публічне управління та адміністрування. Державна служба» та «Психологія».
З 2024 року Ангеліна Коломієць працює у Національному інституті раку.
У цей лікувальний заклад звертаються пацієнти з усієї України у найскладніших клінічних ситуаціях, що вимагає від лікаря пошуку особливих, персоналізованих експертних медичних рішень для кожного. Відповідальність за життя і здоров’я мотивує до постійного професійного самовдосконалення, але найбільше надихають позитивні результати лікування. Зранку лікарка приймає пацієнтів, а ввечері продовжує навчання у аспірантурі та роботу над дисертацією з онкоендокринології.
Вітаємо та бажаємо Ангеліні подальших успіхів!