Заголовок: Відкриття меморіальної дошки захисникові України
Дата: 03/06/2015
URL: https://nau.edu.ua/ua/news/2015/6/vidkrittya-memorialnoi-doshki-zaxisnikovi-ukraini.html
==================================================

27 травня у київській гімназії № 117 імені Лесі Українки (вул. Лютеранська, 10) відбулося урочисте відкриття меморіальної дошки випускникові цього закладу – заступнику командира батальйону спеціального призначення «Донбас» з озброєння, начальнику технічної частини, підполковнику Юрію Олексійовичу Литвинському, який героїчно загинув під містом Іловайськ Донецької області, захищаючи територіальну цілісність України. Указом Президента України від 14 серпня 2014 року підполковника  Юрія Литвинського було посмертно нагороджено орденом «За мужність» III ступеня. Українська Православна Церква Київського Патріархату також нагородила його медаллю «За жертовність і любов до України».
На заході були присутні родичі й друзі Юрія Олексійовича, бійці й волонтери батальйону «Донбас», депутати Верховної ради України і Київської міської ради, працівники Печерської РДА і Дарницької РДА, представники Національного авіаційного університету, в якому навчається його син Павло Литвинський.
Життєве кредо героя було: «Україна – понад усе!»
Пам’ятаймо його подвиг!