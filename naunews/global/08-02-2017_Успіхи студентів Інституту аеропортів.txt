Заголовок: Успіхи студентів Інституту аеропортів
Дата: 08/02/2017
URL: https://nau.edu.ua/ua/news/2017/1/uspihi-studentiv-institutu-aeroportiv.html
==================================================

На адресу в.о.ректора університету надійшов лист організатора Національного архітектурного студентського конкурсу «STEEL FREEDOM» - Українського центру сталевого будівництва, в якому висловлюється повага та вдячність за сприяння участі студентів Навчально-наукового інституту аеропортів НАУ  та інформаційний супровід заходів, пов’язаних із організацією та  проведенням конкурсу.
Активну участь в інформаційно-консультаційному супроводі студентів-учасників конкурсу «STEELFREEDOM» бере кафедра містобудування Інституту аеропортів  (завідувач – Галина Агєєва).
У 2015 р. дві команди студентів 3 та 4 курсів ННІАП пройшли  до фіналу конкурсу. Їх конкурсні пропозиції – серед 10 кращих проектів.
У 2016 р. дві команди студентів 4 та 5 курсів ННІАП пройшли до півфіналу конкурсу та їх роботи булі високо оцінені членами журі.
Насамперед, студенти мали  можливість залучитися до вирішення практичних завдань, представити свої проектні рішення на розгляд провідним архітекторам та експертам ринку нерухомості України; по-друге, поширили  знання щодо використання сталевих конструкцій для реалізації неординарних архітектурних рішень та спробували  попрацювати у команді однодумців.
Участь молодих архітекторів НАУ в спеціалізованих конкурсах  - важлива складова їх освітянської підготовки; вона вимагає великих зусиль з боку конкурсантів та  викладачів, але, враховуючи набутий досвід, повинна стати обов’язковою для творців архітектури майбутнього.