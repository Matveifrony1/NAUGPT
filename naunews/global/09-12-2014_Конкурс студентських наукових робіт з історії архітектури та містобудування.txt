Заголовок: Конкурс студентських наукових робіт з історії архітектури та містобудування
Дата: 09/12/2014
URL: https://nau.edu.ua/ua/news/2014/12/konkurs-studentskix-naukovix-robit-z-istorii-arxitekturi-ta-mistobuduvannya.html
==================================================

27 листопада 2014 року на кафедрі основ архітектури та дизайну Інституту аеропортів пройшов конкурс студентських робіт з історії архітектури та містобудування на тему: «Палаци та резиденції України кін. XVI ст. – поч. XIX ст.».
У ньому взяли участь студенти 4 курсу напряму підготовки «Архітектура». До конкурсної комісії входили викладачі кафедри основ архітектури та дизайну доцент Марина Авдєєва, доцент Ірина Солярська-Комарчук та асистент  Сергій Бікетов.
Конкурс проходив у формі круглого столу, і кожна доповідь була присвячена видатній пам’ятці палацово-паркової архітектури. Студенти не тільки отримали досвід наукової роботи, але й ознайомилися з цікавими фактами розвитку архітектури в Україні.
Найкращими визнані такі студентські наукові роботи:
1 місце
– Анна Підгорна, група  АР-404 «Резиденція митрополитів Буковини і Далмації»;
2 місце
поділили:
Олена Якобчук, група АР-403 «Палац Кирила Розумовського в м. Батурині»;
Оксана Гетьман, група АР-404 «Палац Шидловських (Старомерчанських) у Харківській області»;
3 місце
поділили:
Анастасія Капліна, група АР-407 «Сокиринський архітектурно-парковий комплекс»;
Світлана  Волощук, група АР-403 «Стрийський парк – пам’ятка садово-паркового мистецтва»;
Тетяна Цар, група АР-403 «Архітектура міста Жовква»).
Усі учасники конкурсу отримають  грамоти.
Вітаємо переможців!