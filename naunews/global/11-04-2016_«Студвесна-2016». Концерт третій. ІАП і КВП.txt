Заголовок: «Студвесна-2016». Концерт третій. ІАП і КВП
Дата: 11/04/2016
URL: https://nau.edu.ua/ua/news/2016/4/studvesna-2016-konczert-tretij-iap-i-kvp.html
==================================================

8 квітня в Центрі культури та мистецтв Національного авіаційного університету відбувся третій  командний концерт фестивалю «Студвесна-2016». У боротьбі за кубок свою програму представила  збірна команда інституту Аеропортів та Кафедри військової підготовки.
Темою першої частини учасники обрали аварію на Чорнобильській АЕС. А точніше – роль рятувальників, які жертвували своїм життям заради порятунку інших. Учасники майстерно розіграли сюжет, поєднуючи і радість, і біль, і почуття обов’язку. Команда відповідально поставилася до оформлення декорацій, особливо вразив публіку сконструйований пам’ятник загиблим рятувальникам.
Друга частина розпочалася з відбивки  «Студвесна – новая волна» та командної пісні про ФАП. Збірна розіграла на сцені конфлікт між учасниками команди ННІАП та КВП. Також звернулись до архіву та «нарили» мініатюру, в якій ще в час свого студентства зіграв один з членів журі Олександр Арутюнян.
Традиційним елементом виступу ННІАП завжди було попурі. Не обійшлося без нього і цього року. В ньому розповідалося про кубок «Студвесни», команди ННАКІ та ННІІДС, про члена журі Тетяну Калиту, про «стариків» та «Студвесну».
Далі команда показала стем – проблеми «новеньких» під час навчання на військовій кафедрі.
Темою пантоміми стало курсантське життя, а точніше його розклад за «згоранням сірника» (курсант має встигнути робити буденні речі за час, поки догорить сірник).
Також збірна ННІАП та КВП показали відеоролик про студентське життя, представили постановку з вокалом під класичну музику на студентську тематику у вигляді «Опери НАУ» та монолог про плинність часу.
Завершенням концерту збірної ННІАП та КВП стало звернення капітана команди з роздумами про «Студвесну» і спеціальності НАУ з висновком: «Разом ми – це сила» та фінальною піснею про «Студвесну».
Упродовж усього місяця команди інститутів НАУ будуть показувати свої виступи та боротися за перемогу у фестивалі «Студвесна-2016». Уже сьогодні, 11 квітня, в ЦКМ НАУ о 17.00 до боротьби долучиться команда інституту Економіки і менеджменту. Тож ласкаво просимо!