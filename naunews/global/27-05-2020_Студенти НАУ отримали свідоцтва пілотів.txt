Заголовок: Студенти НАУ отримали свідоцтва пілотів
Дата: 27/05/2020
URL: https://nau.edu.ua/ua/news/2020/traven/studenti-nau-otrimali-svidotstva-pilotiv.html
==================================================

Наші студенти-пілоти отримали свідоцтва приватних пілотів, вперше пройшовши практичну підготовку на власних літаках НАУ під керівництвом  інструкторів та викладачів університету. Підготовка проходила на аеродромі «Козелець» із залученням фахівців організації FTO ТОВ «ПНЗ АК».
Всі студенти-пілоти пройшли запланований курс підготовки на літаку К-10 Свіфт випуску 2019 року з позитивними результатами та отримали свідоцтва приватного пілота.
Практична підготовка тривала в середньому  2,5 місяці. Загальний наліт кожного пілота склав не менше 40 годин, в тому числі самостійно не менше 10 годин. Студенти виконували самостійні польоти за запланованими видами вправ, від польотів по колу до маршрутних польотів. Для додаткової оцінки якості підготовки інспекторами  Державіаслужби з деякими студентами були повторно виконані льотні перевірки, також з позитивними результатами.
У 2020 році планується практика першого курсу на чотирьох літаках типу Tecnam P 2002JF  та одному літаку типу К-10 Свіфт, що були придбані університетом в рамках реалізації державного інвестиційного проєкту  «Міжнародний центр підготовки пілотів». Набутий досвід дозволить провести практичну підготовку не менш успішно та з відмінними результатами.