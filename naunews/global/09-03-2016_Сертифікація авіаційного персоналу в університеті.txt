Заголовок: Сертифікація авіаційного персоналу в університеті
Дата: 09/03/2016
URL: https://nau.edu.ua/ua/news/2016/3/sertifikacziya-aviaczijnogo-personalu-v-universiteti.html
==================================================

4 березня 2016 року відбулася подія, яку анонсував  наш сайт. У приміщенні Міністерства інфраструктури України Державіаслужби пройшов робочий семінар для авіаційних медичних екзаменаторів на тему: «Підсумки роботи авіаційних медичних екзаменаторів з питань медичної сертифікації за період наданих повноважень з березня 2013 року по березень 2016 року. Про подовження повноважень авіаційних медичних екзаменаторів». Посвідчення авіаційних медичних екзаменаторів для здійснення цієї відповідальної роботи на найближчі три роки отримали 12 висококваліфікованих авіамедичних експертів галузі.
Посвідчення під номером 12 було вручене  головному лікарю авіаційного медичного центру НАУ Вадиму Петліну. Як зазначено в посвідченні, авіаційний медичний екзаменатор № 12 виконує медичну сертифікацію авіаційного персоналу на базі авіаційного медичного центру НАУ. Він має право проводити початковий огляд, продовжувати строк дії медичного сертифіката авіаційного персоналу.
Також посвідчення з правом сертифікації авіаційного персоналу були вручені Кіровоградській льотній академії (АМЕ І. Балабін) та Кременчуцькому льотному коледжу (АМЕ Т. Акуліна).
Нагадаємо, що АМЦ НАУ на сьогодні перший та єдиний спеціалізований сертифікаційно-діагностичний центр вищої категорії, який реалізує питання сертифікації авіаційного персоналу України.
Нових успіхів колективу АМЦ НАУ і всім людям у білих халатах!