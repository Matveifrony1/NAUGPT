Заголовок: Зустріч дирекції ННІНО зі студентами 3 курсу заочної форми навчання
Дата: 03/10/2018
URL: https://nau.edu.ua/ua/news/1/10/zustrich-direktsii-nnino-zi-studentami-3-kursu-zaochnoi-formi-navchannya.html
==================================================

01 жовтня 2018 р. дирекція Навчально-наукового інституту неперервної освіти провела організаційні збори для студентів 3 курсу заочної форми навчання з питань щодо провадження освітнього процесу за відповідними спеціальностями та виконання робочих навчальних планів підготовки здобувачів вищої освіти у непарному семестрі 2017-2018 н.р.
До участі зборів було залучено методистів в/к сектору методичного забезпечення заочного навчання навчально-методичного відділу Інституту та представників профільних кафедр НАУ.
На початку зустрічі до присутніх з вітальним словом звернувся заступник директора з навчальної та методичної роботи ННІНО Розум І.О., який сфокусував увагу студентської аудиторії на особливостях організації освітнього процесу заочної форми навчання згідно із Положенням про організацію освітнього процесу в Національному авіаційному університеті.
У ході проведення зборів до відома присутніх було доведено: графіки організації освітнього процесу, розклади навчальних занять, представлено методистів, які супроводжують освітній процес за відповідними спеціальностями та інформацію випускових кафедр.
Окремо увагу студентської аудиторії було сконцентровано на їх персональній відповідальності за неналежне виконання навчальних та робочих навчальних планів підготовки здобувачів вищої освіти. Присутніх студентів було детально проінформовано: щодо допуску до семестрового контролю з певної дисципліни, у разі якщо вони не виконали усіх видів робіт чи завдань, передбачених робочим навчальним планом на семестр із навчальної дисципліни; якщо вони захворіли під час сесії; що за наявності документально підтверджених поважних причин, окремим студентам може встановлюватись індивідуальний графік складання екзаменів (заліків) або ліквідації академічної заборгованості.
Усім присутнім студентам було надано для ознайомлення витяги з робочих навальних планів підготовки здобувачів вищої освіти за відповідними спеціальностями на поточний навчальний семестр.
Представники профільних кафедр університету та дирекції ННІНО вичерпно та детально відповіли на усі запитання студентів 3 курсу.