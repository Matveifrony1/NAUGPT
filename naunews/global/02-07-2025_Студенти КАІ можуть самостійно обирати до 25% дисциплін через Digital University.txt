Заголовок: Студенти КАІ можуть самостійно обирати до 25% дисциплін через Digital University
Дата: 02/07/2025
URL: https://nau.edu.ua/ua/news/2025/7/24032.html
==================================================

В КАІ запустилася тестова система
вибору дисциплін на 2025-2026 навчальний рік через платформу Digital University.
Розуміючи кількість питань та складнощів з вибором дисциплін, ми зібрали відповіді на найпоширеніші запитання та всю необхідну інформацію в цій статті.
КАІ вперше проводить вибір навчальних дисциплін через систему Digital University. Це тестовий запуск, тому попередній вибір дисциплін було скасовано. Головна мета —
дати студентам КАІ більше свободи у формуванні власної освітньої траєкторії
.
Студенти КАІ тепер можуть
самостійно обирати до 25% дисциплін,
формуючи індивідуальну освітню траєкторію. За регульованими спеціальностями 081 «Право», 191 «Біологія», 262 «Правоохоронна діяльність», 263 «Цивільна безпека», 272 «Авіційний транспорт», 275 «Транспортні технології» та 293 «Міжнародне право» студенти обирають не менше 10% дисциплін від загального обсягу кредитів ЄКТС.
Оскільки це тестовий запуск, в роботі платформи можливі тимчасові технічні збої.
Якщо щось пішло не так
— повідомляйте про проблеми нам через
форму для зворотного зв'язку
, яка оперативно моніториться.
Хто може обирати дисципліни?
Усі студенти 1-3 курсів бакалаврату можуть брати участь у виборі. Виняток становлять спеціальності 081, 191, 262, 263, 272, 275, 293 — там обирають тільки студенти 3-го курсу на свій 4-й курс. Вибір триватиме до 6 липня 2025 року включно. Не відкладайте на останній день!
Кількість дисциплін залежить від вашої освітньої програми. Точну кількість вибіркових дисциплін на кожен семестр ви побачите у своєму кабінеті в Digital University.
Студенти 2-3 курсів бакалаврату будуть вивчати 3 вибіркові дисципліни у осінньому семестрі та 2 вибіркові у весняному.
Студенти 1 курсу бакалаврату НЕрегульованих спеціальностей будуть вивчати тільки 3 вибіркові дисципліни у осінньому семестрі наступного навчального року.
Як працює алгоритм вибору?
Головний принцип вибору
— пріоритети та час вибору. Цей механізм дуже схожий на алгоритм вступу до університетів за широким конкурсом, з яким ви вже знайомі. Заходьте у
особистий кабінет,
переглядайте доступні дисципліни та розставляйте пріоритети від найцікавішої дисципліни до менш цікавої.
У каталозі дисциплін ви позначаєте пріоритетом
№1 курс, на який хочете потрапити найбільше, №2 — ваш наступний вибір, і так далі для кожного семестру.
Час має значення! Ваш «конкурсний бал» — це час, коли ви зафіксували свій вибір. Чим раніше ви це зробите, тим вища ваша позиція в рейтингу на обрані дисципліни. Алгоритм розподілу спочатку спробує записати вас на дисципліну з вашим пріоритетом №1. Якщо на цей курс претендує більше студентів, ніж є місць, перевагу отримають ті, хто зафіксував свій вибір раніше. Якщо ви не потрапили на курс з пріоритетом №1, система перейде до вашого пріоритету №2 і спробує записати вас туди за тим самим принципом.
Поради для успішного вибору
Розставте якомога більше пріоритетів і не відкладайте на останній день! Якщо ви не вкажете достатньо варіантів, а на ваші перші пріоритети не вистачить місць, система визначить інші пріоритети за вас з урахуванням наповнюваності груп та узгодженості розкладу навчальних занять.
За весь час навчання на бакалавраті студенти КАІ мають обрати
мінімум одну дисципліну з блоку KAI Labs.
Студенти 3 курсу повинні обов'язково обрати одну дисципліну з каталогу KAI Labs в одному з семестрів на наступний навчальний рік. Студенти 1-2 курсів можуть обрати курс з KAI Labs зараз або в наступні роки. Головне — зробити це хоча б один раз до кінця навчання.
Вибір дисциплін — це обов'язкова частина вашої освітньої програми згідно із Законом України «Про вищу освіту» та Положенням про організацію освітнього процесу КАІ. Якщо ви не зробите вибір до 6 липня, система автоматично розподілить вас на дисципліни, де залишаться вільні місця, щоб збалансувати групи. У такому разі ви втратите можливість вплинути на свій розклад та перелік предметів. Не проґавте свій шанс!
Що відбувається після завершення вибору?
Після 6 липня запускається автоматичний алгоритм розподілу.
Він враховуватиме ваші пріоритети, час фіксації вибору та кількість місць на кожній дисципліні. Кінцевий перелік ваших дисциплін
з'явиться у вашому індивідуальному навчальному плані в кабінеті Digital University.
Щодо того, які дисципліни краще обрати
— це ваш індивідуальний вибір. Подумайте, що вам цікаво, що може бути корисним для майбутньої кар'єри, або де ви хочете спробувати щось абсолютно нове. В системі Digital University
біля кожної дисципліни є силабус
— детальний опис курсу. Прочитайте його, щоб зрозуміти, про що буде дисципліна і чи підходить вона вам.
Види вибіркових дисциплін: загальноуніверситетські та факультетські
Можна обирати як загальноуніверситетські, так і факультетські вибіркові дисципліни. Факультетські дисципліни забезпечують поглиблену спеціалізацію у вашій галузі та формують конкурентні переваги для майбутньої кар'єри, даючи експертні знання, які відрізнятимуть вас на ринку праці.
Загальноуніверситетські вибіркові дисципліни включають кілька напрямків:
КАІ переконаний, що шлях підприємництва є запорукою успіху. Мрієте про власний стартап? Обирайте
підприємницькі курси, розроблені спільно з YEP
— провідною стартап-екосистемою України. В рамках курсу ви працюватимете над практичним створенням стартапу та пітчитимете проєкт не тільки в Україні, а й закордоном. Це ваші двері у світ стартап-спільноти та реальна можливість втілити бізнес-ідеї в життя через практичну роботу над власними інноваційними проєктами.
Хочете актуальні інженерні знання від професіоналів? Обирайте к
урси від компаній-партнерів КАІ
, таких як ТОВ «Прогрестех-Україна», Ark Robotics, MikroTik, АТ «Антонов», Гетеборзький університет та інші. Експерти з індустрії викладають на реальних кейсах, даючи практичні знання, які одразу можна застосувати в роботі.
Хочете долучитися до життя Лабораторій КАІ? Обирайте к
урс із розділу KAI LABS
— там ваші ідеї стануть реальністю через практичну роботу над проєктами. Це проєктна робота в лабораторіях, де ви зможете реалізувати власні інноваційні ідеї.
Плануєте працювати в міжнародній компанії? Продовжуйте
вивчати іноземні мови
— можна брати їх кілька семестрів поспіль. Опануйте на високому рівні бізнес-англійську для підготовки до вступу в магістратуру або оберіть німецьку чи французьку. Можна продовжити вивчення тієї чи іншої іноземної мови в наступному семестрі, послідовно формуючи здатність спілкуватись іноземною мовою та використовувати її у подальшій професійній діяльності.
Розумієте, що сучасному фахівцю потрібні не тільки технічні знання, але й комунікативні навички? Обирайте
курси з розвитку soft skills
для ефективної роботи в команді та успішної кар'єри. Ці дисципліни з формування соціально-комунікативних навичок допоможуть розвинути важливі компетенції для професійної діяльності.
Вирішення технічних проблем
Якщо у вас виникають технічні проблеми — ви забули пароль до особистого кабінету, в кабінеті з’являється помилка «Для Вашої академічної групи наразі немає дисциплін для вибору», щось не працює, не натискається або зависає — не хвилюйтеся.Зробіть скріншот помилки, заповніть
форму зворотного зв'язку
та детально опишіть проблему. Обов’язково вкажіть ваше ПІБ, факультет та групу. Вам оперативно допоможуть.
Нова система вибору дисциплін у КАІ — це крок до персоналізованої освіти, яка готує конкурентоспроможних фахівців для сучасного ринку праці. Використайте цю можливість по максимуму та створіть свою освітню траєкторію! Просимо
здійснити вибір у встановлені терміни до 6 липня 2025 року,
щоб забезпечити своєчасне формування збірних груп з вивчення вибіркових дисциплін та планування розкладу навчальних занять.