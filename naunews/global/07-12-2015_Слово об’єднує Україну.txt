Заголовок: Слово об’єднує Україну
Дата: 07/12/2015
URL: https://nau.edu.ua/ua/news/2015/12/slovo-ob’ednue-ukrainu.html
==================================================

1-4 грудня 2015 року серед студентів 1 та 2 курсів Навчально-наукового Юридичного інституту відбувся І тур щорічного конкурсу промов «Слово про Україну».
Його проведено з метою  формування національної свідомості студентської молоді, виховання любові до рідного краю, мови, культури, а також вшанування українських традицій.
Учасники розповіли про історичне минуле Батьківщини, розкрили красу визначних місць, в поетичнах творах оспівали неповторність української землі, мужність та нескореність народу України.
Найбільше враження справили виступи Тетяни Атаманчук, Юлії Демченко, Юлії Зозулі, Наталії Кириленко, Михайла Процка, Діани Пустовойт, Олени Хомченко, Валерія Іванова, Тетяни Шевченко, Діани Чубак, Вікторії Лісової, Юлії Галайко тощо.
Студенти-переможці матимуть можливість позмагатися у II турі конкурсу промов «Слово про Україну» з учнями старших класів загальноосвітніх навчальних закладів м. Києва. Традиційно він проходитиме в Навчально-науковому Юридичному інституті напередодні Дня Соборності України.