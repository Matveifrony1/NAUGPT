Заголовок: Впровадження медіа- та інформаційно-комунікативних технологій у навчально-виховний процес ВНЗ
Дата: 29/09/2016
URL: https://nau.edu.ua/ua/news/2016/9/vprovadzhennya-media-ta-informatsiyno-komunikativnih-tehnologiy-u-navchalno-vihovniy-protses-vnz.html
==================================================

27 вересня 2016 року у НН Юридичному інституті відбувся методичний семінар для наставників та командирів груп на тему: «Впровадження медіа та інформаційно-комунікативних технологій у навчально-виховний процес ВНЗ: реалії та перспективи».
У роботі семінару взяли участь директор інституту Ірина Сопілко, начальник відділу гуманітарного розвитку та соціальних комунікацій НАУ Олена Калініченко, відповідальна особа за навчально-виховну роботу Ніна Троцюк, старший наставник Олена Макеєва, к. т. н., відповідальна особа за організаційно-виховну роботу НН ІАН Олена Кожохіна, наставники та командири груп.
Під час проведення заходу обговорювалися питання значення медіа та інформаційно-комунікативних технологій для підготовки кваліфікованих юристів, впровадження європейського досвіду використання інформаційно-комунікативних технологій у навчальний процес, застосування інтерактивних методів навчання. Цікавим аспектом заходу був виступ Олени Кожохіної, яка розповіла про особливості комунікативних, мультимедійних і інформаційних технологій у навчально-виховному процесі НН Інституту аеронавігацій.
У ході підведення підсумків семінару його учасниками зроблено висновок про необхідність впровадження медіаосвіти в Україні, яка стане важливою складовою модернізації освіти та сприятиме побудові в країні інформаційного суспільства, розвиткові економіки знань, становленню громадянського суспільства.