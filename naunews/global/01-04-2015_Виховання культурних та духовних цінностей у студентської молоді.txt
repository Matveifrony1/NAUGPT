Заголовок: Виховання культурних та духовних цінностей у студентської молоді
Дата: 01/04/2015
URL: https://nau.edu.ua/ua/news/2015/4/vixovannya-kulturnix-ta-duxovnix-czinnostej-u-studentskoi-molodi.html
==================================================

У березні 2015 року студенти групи ПР-204 у супроводі наставника Ганни Омельченко відвідали Київський Академічний молодий театр, де переглянули виставу «Розпуста змії (рапсодія без слів)» (автор - Акінарі Уеда, режисер – Ірина Пастущак).
Студенти мали можливість проникнутись символізмом даного дійства, де вишуканою мовою пластики, немов японською каліграфією, була накреслена епічна картина любові, зради і горя. Те, що відбувалось на сцені торкнулося душі кожного. Адже акторам без слів, мовою танцю вдалося виразити почуття кохання, розчарування та надії, шалену пристрасть та глибоке каяття.
Студенти ознайомилися з історією театру, який, не зважаючи на назву «Молодий театр», існує вже понад 30 років. Театр переосмислює відомі твори класики, ламаючи поняття про жанри, про «потрібне» і «правильне». Такими є його «Гамлет», «Дядя Ваня», «Ревізор». Сьогодні трупу театру складають 60 акторів, кожен з яких добре відомий українським глядачам не тільки за виставами «Молодого театру», але й за численними телепроектами і кінострічками, в яких задіяні ці артисти.
Вистава залишила у майбутніх юристів незабутнє враження.