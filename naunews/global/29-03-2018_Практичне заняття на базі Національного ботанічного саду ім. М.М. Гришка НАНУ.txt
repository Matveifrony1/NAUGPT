Заголовок: Практичне заняття на базі Національного ботанічного саду ім. М.М. Гришка НАНУ
Дата: 29/03/2018
URL: https://nau.edu.ua/ua/news/1/3/praktichne-zanyattya-na-bazi-natsionalnogo-botanichnogo-sadu-im-mm-grishka-nanu.html
==================================================

На кафедрі екології ННІ екологічної безпеки проводяться виїзні практичні заняття для студентів на базах науково-дослідних установ НАН України з метою ознайомлення з сучасними методами досліджень, науковими здобутками вчених, набуттям навичок дослідницької роботи у лабораторіях.
Чергове таке заняття для майбутніх біотехнологів було проведене 21 березня 2018 р. з дисципліни «Екологічна біохімія та токсикологія»  на тему «Алелопатичні взаємодії в рослинному світі» на базі відділу алелопатії Національного ботанічного саду ім. М.М. Гришка НАНУ (викладач - доц. каф. екології, к.б.н. Т. Білик)
Співробітник відділу Н. Дідик розповіла про наукові дослідження алелопатичних взаємодій в агробіоценозах, що сприяють підвищенню врожайності сільськогосподарських культур. Студенти мали можливість побачити результати дослідів і роботу сучасного обладнання лабораторій. Після заняття була проведена екскурсія оранжереями ботанічного саду, де на прикладах співіснування різних видів рослин пояснювалися основні принципи алелопатичних взаємодій.