Заголовок: VII польсько-український, українсько-польський науковий форум «Освіта для майбутнього»
Дата: 26/09/2017
URL: https://nau.edu.ua/ua/news/2017/9/vii-polsko-ukrainskiy-ukrainsko-polskiy-naukoviy-forum-osvita-dlya-maybutnogo.html
==================================================

Завідувач кафедри авіаційної англійської мови навчально-наукового інституту аеронавігації доктор педагогічних наук, професор Наталія Валентинівна Пазюра була запрошена для участі у VII польсько-українському, українсько-польському науковому форумі «Освіта для майбутнього», що пройшов 19-21 вересня 2017 р. на базі Університету імені Казимира Великого в місті Бидгощ (Республіка Польща).
У склад делегації на чолі з Президентом академії, професором Василем Кременем та академіком-секретарем Відділення професійної освіти і освіти дорослих, професором Неллею Ничкало увійшли видатні українські науковці директори наукових установ (директор Інституту педагогіки НАПН України, доктор педагогічних наук, професор, член-кореспондент НАПН України, віце-президент НАПН України, О.М. Топузов, директор Інституту педагогічної освіти і освіти дорослих НАПН України, професор Л.Б.Лук'янова, ректор ДВНЗ Університет менеджменту освіти НАПН України доктор педагогічних наук, професор, дійсний член (академік) та член Президії Національної академії педагогічних наук, заслужений працівник освіти України В.В. Олійник, директор інституту Інформаційних технологій і засобів навчання НАПН України, професор, академік НАПН України В.Ю.Биков, директор Інституту професійно-технічної освіти НАПН України, доктор педагогічних наук, дійсний член НАПН В.О. Радкевич, директор Інституту спеціальної педагогіки НАПН України доктор педагогічних наук, член-кореспондент НАПН України В.В. Засенко) та керівники навчальних закладів (ректор державного педагогічного університету Н.І. Лазаренко, директор київського професійно-педагогічного коледжу імені Антона Макаренка д.п.н, член-кореспондент О.І. Щербак).
До урочистого відкриття заходу українські вчені і науковці Академії спеціальної педагогіки імені Марії Гжегожевської мали зустріч з Надзвичайним і Повноважним Послом України в Республіці Польща Андрієм Дещицею, що відбулась у Варшаві на території Посольства України.
З вітальним словом до вчених звернувся Посол України Андрій Дещиця, який привітав співвітчизників у Польщі й підкреслив значення українсько-польської, польсько-української наукової співпраці для зміцнення взаємовідносин між двома державами та розвитку світової науки. Зі словами подяки за сприяння науковій співпраці виступили професор Василь Кремень (Президент Національної академії педагогічних наук України), професор Богуслав Сліверскі (Голова комітету педагогічних наук Польської академії наук), професор Нелля Ничкало (академік-секретар Відділення професійної педагогіки і освіти дорослих НАПН України) і професор Франтішек Шльосек (директор Інституту педагогіки Академії спеціальної педагогіки імені Марії Гжегоржевської у Варшаві). Також на урочистій зустрічі професор Василь Кремень вручив медалі, грамоти і подяки польським ученим за внесок у розвиток науки та розвиток польсько-української, українсько-польської наукової співпраці.
Під час роботи форуму, що був присвячений актуальним питанням освіти майбутнього, орієнтованої на ринок праці, перспективам вищої освіти і освіти дорослих, кожен з науковців України та Польщі представив результати своїх наукових досліджень. Усі учасники одержали безцінний досвід і незабутні враження.