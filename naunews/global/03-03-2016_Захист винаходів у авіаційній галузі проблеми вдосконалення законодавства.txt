Заголовок: Захист винаходів у авіаційній галузі: проблеми вдосконалення законодавства
Дата: 03/03/2016
URL: https://nau.edu.ua/ua/news/2016/3/zaxist-vinaxodiv-u-aviaczijnij-galuzi-problemi-vdoskonalennya-zakonodavstva.html
==================================================

2 березня 2016 року відбулася зустріч студентів Навчально-наукового Юридичного інституту та Навчально-наукового інституту Аеропортів із патентним повіреним, адвокатом, керівником патентно-юридичної компанії IPStyle - Марією Ортинською. Захід відбувся в рамках вивчення навчальної дисципліни «Право інтелектуальної власності».
Під час лекції на тему «Захист винаходів у авіаційній галузі: проблеми вдосконалення законодавства» Маряю Ортинська розкрила особливості правової охорони винаходів, порядок отримання правоохоронного документу на винахід, корисну модель в Україні. Вона також описала проходження процедури захисту прав винахідників на національному та міжнародному рівнях, а також проаналізувала сучасні тенденції винахідництва та законодавчі проблеми, пов’язані із захистом прав на винаходи та корисні моделі.
Наприкінці зустрічі М. Ортинська побажала студентам постійно розвиватися та самовдосконалюватися, оскільки ці дві складові є необхідними для професійної реалізації молодого фахівця.