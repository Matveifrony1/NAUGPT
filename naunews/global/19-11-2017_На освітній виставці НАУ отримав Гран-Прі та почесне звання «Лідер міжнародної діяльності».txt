Заголовок: На освітній виставці НАУ отримав Гран-Прі та почесне звання «Лідер міжнародної діяльності»
Дата: 19/11/2017
URL: https://nau.edu.ua/ua/news/2017/11/na-osvitniy-vistavtsi-nau-otrimav-gran-pri-ta-pochesne-zvannya-lider-mizhnarodnoi-diyalnosti.html
==================================================

З 16 по 18 листопада 2017 року у приміщенні Національного центру ділового та культурного співробітництва «Український дім» відбулися щорічна Міжнародна спеціалізована виставка «Освіта та кар’єра–День студента–2017» та виставка закордонних навчальних закладів «Освіта за кордоном».
На заході були представлені провідні українські та закордонні навчальні заклади освіти, гідне місце серед яких багато років поспіль посідає Національний авіаційний університет.
Організатор
виставки
–
ТОВ «Знання» України за підтримки та участі МОН України та НАПН України.
У павільйоні виставкова продукція та експозиція університету була представлена сучасними інноваційними досягненнями в галузі освіти та науки.
За результатами поданої роботи на рейтинговий виставковий конкурс, Національний авіаційний університет був нагороджений Дипломом Гран-Прі «Міжнародне співробітництво в галузі освіти і науки» та удостоєний почесного звання «Лідер міжнародної діяльності», які на урочистій церемонії нагородження отримала проректор з навчальної та виховної роботи, доктор наук з державного управління, професор Тамара Іванова.
Окрасою досягнень університету на виставках була змістовна тематична експозиція «Навчально-науковий інститут аеропортів – Києву», виконана кращими студентами-випускниками, що супроводжувалася фаховим консультуванням викладачів ННІАП.
Участь в інформуванні старшокласників, студентів та їхніх батьків взяли представники університету: ННІ Неперервної освіти, НН Гуманітарний інститут, ННІ Аеропортів, Приймальна комісія, кафедра військової підготовки, Науково-технічна бібліотека та редакційно-видавничий відділ, завдяки яким відвідувачі отримали вичерпну та необхідну інформацію як про університет, так і про його структурні підрозділи.
Крім індивідуальних консультацій і особистих зустрічей відвідувачі брали участь у круглих столах, конференціях та семінарах.