Заголовок: В НАУ обговорили перспективи поглиблення співпраці з польськими колегами
Дата: 08/06/2018
URL: https://nau.edu.ua/ua/news/1/6/v-nau-obgovorili-perspektivi-pogliblennya-spivpratsi-z-polskimi-kolegami.html
==================================================

В Національному авіаційному університеті відбулася робоча зустріч керівництва університету з делегацією Державної Вищої Професійної Школи в Хелмі (Республіка Польща).
З польської сторони у зустрічі взяли участь екс-ректор Державної Вищої Професійної Школи в Хелмі, сенатор Йозеф Зайонц та проректор з міжнародних відносин Державної Вищої Професійної Школи в Хелмі Зігмунд Гардзінський, з української – ректор НАУ Володимир Ісаєнко, проректор з міжнародної діяльності і освіти Олександр Запорожець, начальник відділу міжнародних зв’язків В’ячеслав Тимохін, завідувач кафедри аеродинаміки та безпеки польотів літальних апаратів ННАКІ Сергій Іщенко та завідувач кафедри дизайну інтер’єру ННІАП Олена Олійник.
Ректор Національного авіаційного університету В.Ісаєнко ознайомив польських колег із сучасними здобутками нашого вишу та розповів про перспективи подальшого розвитку. «В останні роки нашому колективу вдалося суттєво поліпшити освітні показники, у вітчизняних рейтингах ми в першій двадцятці кращих вузів, - зазначив він. – Ми плануємо нарощувати зусилля в напрямку ефективної співпраці з установами та організаціями на національному та міжнародному рівнях, в тому числі і з польським навчальними закладами».
В свою чергу сенатор Йозеф Зайонц відзначив що Державна Вища Професійна Школа зацікавлена у співпраці з НАУ, зокрема, в обміні викладачам та студентами авіаційних спеціальностей.
«Упевнений, що об’єднуючи сильні сторони наших навчальних закладів ми зможемо підняти  у них якість освіти на  вищій рівень», - додав Зігмунд Гардзінський.
Під час зустрічі сторони обговорили напрямки співпраці із залучення студентів третіх країн до навчання у своїх начальних закладів, питання розвитку програми міжвузівського обміну студентами та науковцями, спільної участі у міжнародних освітніх програмах, зокрема у Програмі Європейського Союзу «ERASMUS+» та плани поглиблення співпраці на 2018-2020 р.р..
Наприкінці зустрічі Володимир Ісаєнко запросив польських колег взяти участь у святкуванні 85-ї річниці від дня створення Національного авіаційного університету восени 2018 року.