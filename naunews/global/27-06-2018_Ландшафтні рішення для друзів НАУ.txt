Заголовок: Ландшафтні рішення для друзів НАУ
Дата: 27/06/2018
URL: https://nau.edu.ua/ua/news/1/6/landshaftni-rishennya-dlya-druziv-nau.html
==================================================

Упродовж 2-го семестру 2017-2018 н. р. на кафедрі  містобудування ННІАП  студенти 4-го курсу спеціальності 191 «Архітектура та містобудування» в  рамках дисципліни «Ландшафтна архітектура»  під керівництвом доцента кафедри Григорія Болотова розробили передпроектні пропозиції щодо створення осередків відпочинку для  іноземних студентів, які навчаються в НАУ.
Студенти запропонували створити в ландшафтно-рекреаційному просторі університету біля корпусів №№3, 4, 5, 6, 9 комплекс колоритних  майданчиків, центром  якого повинен стати відновлений  фонтан.
Ідея створення осередків відпочинку, які за своєю архітектурно-художньою організацією притаманні культурам різних країн світу, виникла  в процесі спілкування викладачів та студентів.  Саме студенти запропонували реорганізувати простір з метою забезпечення психологічної та естетичної підтримки, відновлення творчого потенціалу студентів-іноземців, які відірвані в даний час від своєї батьківщини та потребують моральної  допомоги.
У той же час, майбутнім архітекторам було цікаво виконати таку надзвичайно цікаву та практично спрямовану роботу щодо декоративно-пластичного  та кольорового трактування  простору Туреччини, Ірану, Марокко, Китаю та ін. За результатами оцінювання відзначені передпроектні пропозиції  Наталки Дорохової (АР-403), Світлани Степанчук, Дарії Костянецької, Марії Бусель (АР-404).