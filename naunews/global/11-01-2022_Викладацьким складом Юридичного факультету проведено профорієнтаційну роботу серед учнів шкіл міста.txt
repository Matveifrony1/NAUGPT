Заголовок: Викладацьким складом Юридичного факультету проведено профорієнтаційну роботу серед учнів шкіл міста Києва
Дата: 11/01/2022
URL: https://nau.edu.ua/ua/news/2022/1/vikladatskim-skladom-yuridichnogo-fakultetu-provedeno-proforientatsiynu-robotu-sered-uchniv-shkil-mista-kieva.html
==================================================

Протягом грудня 2021 року науково-педагогічними працівниками Юридичного факультету (ЮФ) Національного авіаційного університету проведено профорієнтаційні заходи у закладах загальної середньої освіти м. Києва.
Зокрема:
- з учнями Спеціалізованої школи І-ІІІ ступенів з поглибленим вивченням іноземних мов № 220 міста Києва проведено правопросвітницьку бесіду «Юридична відповідальність неповнолітніх»;
- відбулася профорієнтаційна робота в Українському колежі ім. В.О. Сухомлинського № 272, Спеціалізованій школі № 113, Спеціалізованій школі І-ІІІ ступенів № 92 ім. І. Франка, Коростенському міському ліцеї № 11 та Ліцеї податкової та рекламної справи № 21;
- у Спеціалізованій школі І-ІІІ ступенів з поглибленим вивченням української мови і літератури № 260 відбувся тренінг з правового виховання на тему «Право у моєму житті»;
- проведено вебінар для учнів ЗОШ №67 м. Києва на тему «Наш закон - наша сила»;
- серед учнів старших класів СЗШ І-ІІІ ступенів № 308 Деснянського району м. Києва проведено правову онлайн-гру «Правовий лабіринт «Право в інформаційному просторі»».
Метою проведення таких заходів є створення ефективної системи профорієнтаційної роботи, аби молодь у школах та закладах I-II рівня акредитації зробила свідомий та виважений вибір професії в майбутньому.