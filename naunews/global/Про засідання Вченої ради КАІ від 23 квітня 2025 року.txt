Заголовок:Про засідання Вченої ради КАІ від 23 квітня 2025 року
Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-kai-vid-23-kvitnya-2025-roku/
==================================================
Про засідання Вченої ради КАІ від 23 квітня 2025 року
23 квітня 2025 року відбулося засідання Вченої ради Державного університету «Київський авіаційний інститут», на якому розглянуто низку важливих питань щодо діяльності та  розвитку університету.

Проректор з наукових досліджень та трансферу технологій Гнатюк Сергій Олександрович виступив із звітом про наукову діяльність університету за останній рік. У своєму звіті він окреслив досягнення у сфері публікаційної активності, академічної доброчесності, грантової діяльності, інноваційного розвитку та запропонував заходи для подальшого стимулювання наукових досліджень.

Вченою радою КАІ висунуто кандидатуру проректора з наукових досліджень та трансферу технологій, доктора технічних наук, професора Гнатюка Сергія Олександровича на конкурс щодо обрання членів Наукового комітету Національної ради України з питань розвитку науки і технологій та ухвалено рішення щодо присвоєння вчених звань професора та доцента науково-педагогічним працівникам університету.

Створено новий структурний підрозділ – Управління організації вступної кампанії та освітньої інклюзії з метою вдосконалення роботи із вступниками та забезпечення інклюзивного середовища.

Відкрито нові освітньо-професійні програми та затверджено зміни до чинних програм у новій редакції.

Визнано результати підвищення кваліфікації науково-педагогічних і педагогічних працівників університету.

Утворено спеціалізовані вчені ради з присудження наукового ступеня доктора наук, а також разові спеціалізовані ради для захисту дисертацій на здобуття ступеня доктора філософії.

Рекомендовано до друку низку навчальних посібників і чергових випусків наукових журналів університету.

Також заслухано доповідь-презентацію начальника Криворізького фахового коледжу про наслідки ворожого ракетного удару. Висловлено підтримку колективу коледжу та обговорено заходи щодо відновлення освітнього процесу.

Вчена рада подякувала всім учасникам за активну роботу та висловила впевненість у подальшому розвитку наукової та освітньої діяльності університету навіть у складних умовах сьогодення.