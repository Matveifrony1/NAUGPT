Заголовок: Візит делегації Народного уряду муніципалітету Деян
Дата: 12/07/2019
URL: https://nau.edu.ua/ua/news/2019/7/vizit-delegatsii-narodnogo-uryadu-munitsipalitetu-deyan.html
==================================================

Національний авіаційний університет відвідали представники Народного уряду муніципалітету Деян, провінції Сичуань (Китайська Народна Республіка).  У складі делегації: віце-мер Лі Ченцзінь (Li Chengjin); заступник мера Гуанхана Сюй Жун (Xu Jun); член партійного комітету Бюро економічного співробітництва та зовнішніх зв'язків, директор Центру розвитку промислових послуг Лі Ронг (Li Rong); директор міського науково-технічного бюро Чжан Цюаньке (Zhang Quanke); заступник директора бюро економічних та інформаційних технологій Чен Хунбін (Chen Hongbing)  та заступник окружного магістрату уряду округу Чжунцзян Мей Кейлінг (Mei Cailing). Зустріч стала можливою завдяки попереднім домовленостям під час офіційного візиту делегації НАУ до міста  Шифанг, провінції Сичуань.
Ректор Володимир Ісаєнко презентував університет та зазначив, що одним з важливих напрямків діяльності НАУ є співробітництво  з  університетами країн світу у сфері освіти в авіаційній галузі. Зокрема, університет тісно співпрацює з Наньчанським авіаційним університетом, Чунцинським університетом, розпочато роботу з Пекінським авіаційним університетом та Пекінським технологічним інститутом.
У свою чергу, голова китайської делегації Лі Ченцзінь розповів про провінцію Сичуань та  її науко-технічний потенціал в оборонній промисловості. Він зазначив, що  університети та коледжі округу щорічно випускають приблизно 140 тисяч чоловік, які працюють у всіх провінціях Китаю.
Під час робочої зустрічі обговорено питання розвитку й поглиблення співробітництва між університетами Китаю та НАУ за сприяння муніципального уряду Деян, провінції  Сичуань у сфері підготовки спеціалістів в авіаційній галузі, навчально-наукового співробітництва в технічній сфері, а також щодо проведення спільних наукових досліджень. Сторін домовились розробити та укласти Угоди про співробітництво в галузі науки та освіти.