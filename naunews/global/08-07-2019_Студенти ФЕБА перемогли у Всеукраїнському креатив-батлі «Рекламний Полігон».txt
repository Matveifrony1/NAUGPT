Заголовок: Студенти ФЕБА перемогли у Всеукраїнському креатив-батлі «Рекламний Полігон»
Дата: 08/07/2019
URL: https://nau.edu.ua/ua/news/2019/7/studenti-feba-peremogli-u-vseukrainskomu-kreativ-batli-reklamniy-poligon.html
==================================================

Студенти кафедри маркетингу Факультету економіки та бізнес-адміністрування отримали диплом ІІ ступеню у Всеукраїнському креатив-батлі «Рекламний Полігон». У творчому конкурсі, що відбувся в  рамках Всеукраїнського Фестивалю Реклами «Реклама-Фест» в Одесі, взяли участь шість команд.
Команда «НАУ» (Ірина Садовська, Альберт Євченко та Богдан Цалко) розробила блискучу комплексну рекламно-комунікативну компанію за 28 годин в режимі реального часу.
Талановиті студенти кафедри маркетингу ФЕБА здобули можливість стажування у провідних рекламних агенціях, а завідувач кафедри маркетингу Сергій Смерічевський та куратор команди, доцент кафедри Ганна Радченко отримали дипломи-подяки від Спілки рекламістів України.
Вітаємо переможців і зичимо успіхів та нових здобутків!