Заголовок: Курс «Підготовка національних інспекторів у сфері авіаційної безпеки»
Дата: 06/10/2020
URL: https://nau.edu.ua/ua/news/2020/zhovten/kurs-pidgotovka-natsionalnih-inspektoriv-u-sferi-aviatsiynoi-bezpeki.html
==================================================

В Інституті ІКАО проведено курс «Підготовка національних інспекторів у сфері авіаційної безпеки». Курс провели сертифіковані інструктори Юлія Шиян та Світлана Діденко, делеговані штаб-квартирою ІКАО. Серед слухачів – представники Державної авіаційної служби України, Європейського регіонального навчального центру ІКАО з авіаційної безпеки, учбового центру «МАСТЕР-АВІА», авіакомпаній SkyUp та Bees Airlines.
Відкриваючи курс, директор Інституту ІКАО Галина Суслова наголосила, що незважаючи на складнощі, пов’язані з COVID-19, Інститут продовжує проводити курси задля підвищення кваліфікації спеціалістів авіаційної галузі. Вона подякувала штаб-квартирі ІКАО за технічну підтримку в проведенні цього спонсорського курсу.
Мета курсу – підготовка національних інспекторів у сфері авіаційної безпеки згідно нових вимог Міжнародної організації цивільної авіації. Курс передбачав надання слухачам інструктивних матеріалів щодо функціонування системи авіаційної безпеки в умовах COVID-19. Під час практичної частини слухачі курсу відвідали «Міжнародний аеропорт «Київ» (Жуляни) ім. І.Сікорського», де під час навчальної інспекції ознайомились з реалізацією нових правил авіаційної безпеки згідно вимог ІКАО.
Курс проводено з дотриманням усіх чинних санітарно-епідеміологічних норм та вимог.