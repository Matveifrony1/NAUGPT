Заголовок: ІІI Всеукраїнська правнича школа з альтернативних методів вирішення спорів
Дата: 11/12/2014
URL: https://nau.edu.ua/ua/news/2014/12/iii-vseukrainska-pravnicha-shkola-z-alternativnix-metodiv-virishennya-sporiv.html
==================================================

5 грудня 2014 р. в Юридичному інституті за сприяння Координаційної ради молодих юристів України при Міністерстві юстиції України відбулась ІІІ Всеукраїнська правнича школа з альтернативних методів вирішення спорів.
У заході взяли участь понад 40 студентів та молодих правників із провідних ВНЗ та юридичних установ із різних куточків України, зокрема Європейського університету, Національного університету Державної податкової служби України, Інституту держави і права ім. В.М. Корецького, Академії адвокатури України, Київського національного університету ім. Т.Г. Шевченка, Київського національного торговельно-економічного університету, Київського університету права НАН України, Київського професійно-педагогічного коледжу імені А. Макаренка, Юридичного інституту Національного авіаційного університету, ПП «Лагуна», ТОВ «Судова незалежна експертиза України», юридичної компанії «НОБІЛІ», ТОВ «ЛЕГАЛ СОЛЮШНЗ», ТОВ «Адмірал – Клуб» тощо.
Під час урочистого відкриття з привітальним словом до учасників звернулись Ірина Сопілко – директор Юридичного інституту та Євген Которобай – координатор школи, заступник  голови Координаційної ради молодих юристів України.
Слухачі школи відвідали майстер-класи провідних адвокатів-медіаторів: Регіни Гусейнової-Чекурди, Антона Куца, Наталії Безхлібної. Наприкінці заходу була організована показова симуляція процесу медіації, де учасники змогли ознайомитися на практиці з тонкощами роботи медіатора з клієнтом.
За результатами навчання та плідної співпраці учасникам школи були вручені сертифікати.