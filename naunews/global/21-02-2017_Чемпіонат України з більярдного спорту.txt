Заголовок: Чемпіонат України з більярдного спорту
Дата: 21/02/2017
URL: https://nau.edu.ua/ua/news/2017/1/chempionat-ukraini-z-bilyardnogo-sportu.html
==================================================

З 13 по 18 лютого 2017року за підтримки Федерації спортивного більярду України та Міністерства освіти і науки України було проведено перший Чемпіонат України серед студентів з більярду «Вільна піраміда», «Пул-9», «Снукер».
У чемпіонаті брали участь студенти з вісімнадцяти ВНЗ десяти регіонів України. Серед них був заслужений майстер спорту дворазовий чемпіон світу, володар кубка Європи, п'ятиразовий чемпіон України Ярослав Тарновецький.
Владислав Прохоренко (чемпіон України, дворазовий чемпіон Києва) поступився першістю майстру спорту Андрію Клестову, чемпіону світу серед юніорів, багаторазовому чемпіону Києва та України.
Збірна команда Національного авіаційного університету посіла І місце в командному заліку Чемпіонату України серед студентів з більярду «Снукер» та ІІ місце  серед студентів з більярду «Вільна піраміда», «Пул-9».
Студентів, які привели збірні команди до призових місць, особисто  було нагороджено дипломами та подяками , які урочисто вручив в.о. ректора Володимир Ісаєнко.