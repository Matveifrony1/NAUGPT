Заголовок: Заняття з цівільного захисту у Переяслав-Хмельницькому
Дата: 27/04/2017
URL: https://nau.edu.ua/ua/news/2017/4/zanyattya-z-tsivilnogo-zahistu-u-pereyaslav-hmelnitskomu.html
==================================================

25 квітня 2017 року командно-керівний склад цівільного захисту інститутів і підрозділів НАУ та Військово-мобілізаційного підрозділу університету взяли участь у командно-штабному тренуванні, яке проводилося Переяслав-Хмельниціькою районною ланкою територіальної підсистеми єдиної державної системи цівільного захисту Київської області. Темою тренувань цього разу стала ліквідація пожежі та евакуація учнів і студентів з навчального закладу.
Заняття проходило на базі Центру зв’язку  управління Державної служби України з надзвичайних ситуацій (начальник – полковник Михайло Римар). У тренуванні брали участь особовий склад Цендру та була використана спецтехніка.
На тренуванні були відпрацьовані готовність керівного складу штабу цивільного захисту університету до проведення евакуації при загрозі виникнення надзвичайних ситуацій в особливий період, оповіщення евакуаційної комісії, керівного складу штабів ЦЗ і командирів евакуаційних груп інститутів та факультетів та їхнього збору на евакуаційному пункті університету. Було показано, як формувати автотранспортну колону на запасному евакопункті (ЗЕП), як має проходити посадка в автомобілі та рух колони до приймального пункту, а також прийом евакуйованих на проміжному евакопункті (ПЕП) та порядок  їхнього розміщення, організація продовольчого медичного забезпечення та психологічної допомоги. Відпрацьовані також організація зв’язку та управління під час проведення евакуаційних заходів.
Із слухачами додатково були розглянуті ще кілька питань, зокрема, вимоги до польового пункту господарчого забезпечення для евакуйованих та його облаштування, порядок організації харчуванння в польових умовах та загальні норми харчування військових формувань.
Учасники заходу також відвідали музей «Заповіт Тараса Шевченка», познайомилися з історією Переяслав-Хмельницького.