Заголовок: Зустріч у науковому просторі лінгвокультурології
Дата: 13/04/2016
URL: https://nau.edu.ua/ua/news/2016/4/zustrich-u-naukovomu-prostori-lingvokulturologii.html
==================================================

8 квітня 2016 року у рамках ХVI Міжнародної науково-практичної конференції молодих учених і студентів «Політ. Сучасні проблеми науки» на базі кафедри української мови та культури Навчально-наукового Гуманітарного інституту відбулося засідання секції «Лінгвокультурологія».
Робота молодих науковців розпочалася з привітання голови секції           д. філол. наук І. Бурлакової. До роботи секції, а це  учасники, доповідачі та автори наукових робіт, долучилося 85 студентів, серед яких студенти НАУ з різних факультетів, Національного педагогічного університету імені М.П. Драгоманова, Київського національного університету технологій та дизайну, Кіровоградського державного педагогічного університету імені Володимира Винниченка, Київського національного економічного університету, Буковинського державного фінансово-економічного університету, Київського національного університету імені Тараса Шевченка, Львівського національного університету імені Івана Франка.
В процесі представлення та обговорення наукових тем всі учасники змогли обмінятися думками, висловити свої побажання, здобути новий досвід в обговоренні наукових проблем. Дружня атмосфера сприяла ефективній інтелектуальній праці та творчим пошукам.