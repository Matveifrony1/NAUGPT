Заголовок: Ділимося досвідом
Дата: 20/02/2016
URL: https://nau.edu.ua/ua/news/2016/2/dilimosya-dosvidom.html
==================================================

17 лютого 2016 року на кафедрі педагогіки та психології професійної освіти Навчально-наукового Гуманітарного інституту відбувся міжвузівський науково-методологічний семінар «Діагностика особистісного становлення майбутніх фахівців у вищих навчальних закладах України».
Метою проведення заходу, в якому взяли участь представники ряду вишів України та Національної академії педагогічних наук України, вибрано розробку критеріїв ефективності діагностичного інструментарію в дидактичному моделюванні освітнього процесу як основи компетентнісного підходу до оптималізації особистісно-діяльнісної траєкторії суб’єктів навчання.
Основними доповідачами були завідувач кафедри педагогіки та психології професійної освіти, доктор педагогічних наук, професор Е. Лузік з темою «Теоретичні проблеми управління соціальними системами в освітньому  процесі» та психолог, бізнес-тренер, оргконсультант, коуч, член Рівененського обласного психотерапевтичного товариства, кандидат психологічних наук, доцент кафедри загальної психології та психодіагностики Рівенського державного гуманітарного університету О. Главінська з темою «Діагностика особистісного становлення майбутніх психологів».
Олена Дмитрівна провела майстер-клас з діагностики за допомогою методики «Метафоричних асоціативних карт», а також презентувала  авторський навчальний проект із підготовки тренерів «Як стати успішним тренером: шлях від задуму до результату».
У дискусії взяли участь д.п.н., проф. В. Бобрицька, д.п.н., проф. Л. Барановська, к. психол. н., доцент Л. Доценко, к. психол. н., доцент О. Алпатова, к. психол. н., доцент Л. Бондар та ін.