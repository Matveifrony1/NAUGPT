Заголовок: До новітніх освітніх технологій
Дата: 12/11/2014
URL: https://nau.edu.ua/ua/news/2014/12/do-novitnix-osvitnix-texnologij.html
==================================================

8 листопада 2014 року у Центрі сучасного мистецтва М17 відбулась конференція MOOCology, учасником якої була викладач кафедри педагогіки та психології професійної освіти Гуманітарного інституту Олена Добротвор. Метою організаторів було обговорити реформування концепту професійної освіти шляхом поширення в Україні культури онлайн-навчання та впровадження передових світових освітніх практик. Буули презентовані стратегії оновлення навчальних курсів, методики моніторингу якості навчання, перспективи онлайн-курсів, переваги інноваційних платформ. Важливо, що серед авторів представлених підприємницьких проектів, що започатковані в Україні, є студенти (Ілля Філіпов та Олександр Оленєв, КНУ ім. Т.Г.Шевченка, керівники та викладачі EdEra - унікального освітнього проекту підготовки до ЗНО).
Учасники конференції (викладачі ЗОНЗ та ВНЗ, адміністратори навчальних закладів, студенти, представники ІТ-компаній, бізнес-установ) мали можливість поставити запитання та поспілкуватися у неформальному режимі з гостями та спікерами, сере яких були Інна Совсун, перший заступник Міністра освіти та науки України, Вікторія Іваніщева, менеджер проектів в British Council Ukraine, Ольга Свириденко, керівник відділу по роботі з закладами освіти в Microsoft, Олександр Крикля і Тимофій Бабич, бізнес-консультанти і розробники edX, Олександр Елькін та Марина Пащенко, освітні продюсери «П@Ель», Олена Хіль, голова ГО Відкритий університет Майдану, Іван Примаченко, співзасновник Prometheus.