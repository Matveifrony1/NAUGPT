Заголовок: Національний авіаційний університет приєднався до консорціуму європейських університетів EUGREEN
Дата: 29/04/2024
URL: https://nau.edu.ua/ua/news/2024/4/natsionalniy-aviatsiyniy-universitet-priednavsya-do-konsortsiumu-evropeyskih-universitetiv-eugreen.html
==================================================

З лютого 2024 року Національний авіаційний університет разом із 12 іншими українськими університетами став
співпартнером консорціуму європейських університетів EUGREEN
(INTERACT 2.0
).
Це співпартнерство стало можливим
завдяки ініціативі
в.о. декана Факультету лінгвістики та соціальних комунікацій
Наталії Мельник
та її тісній співпраці з координаторкою з міжнародного співробітництва
Малін Хільман
, директором EUGREEN
Хоканом Хюгоссоном
з Університету Євлє (м. Євле, Швеція), а також
Йовіттою Пищек
з Вроцлавського університету (м. Вроцлав, Польща).
Завдяки координації з Ректоратом НАУ, супроводу укладання договорів під егідою Голови з реорганізації НАУ, в.о. ректора
Ксенії Семенової
та проректорки з міжнародного співробітництва й освіти
Ірини Зарубінської
, було закладено офіційні засади для формування сталих наукових зв’язків, спільних наукових заходів міжнародного рівня та партнерства з 9 провідними європейськими університетами у різних напрямах діяльності НАУ.
Партнерами EUGREEN
є:
Університет Євлє (Швеція);
Вроцлавський університет наук про навколишнє середовище та життя (Польща);
Пармський університет (Італія);
Université D'Angers (Франція);
Університет Евори (Португалія);
Отто фон Геріке Університет Магдебурга (Німеччина);
Університет Орадеї (Румунія);
Атлантичний технологічний університет (Ірландія);
Університет Естремадури (Іспанія) — координатор EU GREEN, в різних напрямах діяльності Національного авіаційного університету: технічному, гуманітарному, суспільному, екологічному, економічному тощо.
У рамках співпартнерства
, що стало можливим завдяки польській стороні, на червень місяць поточного року,
запланований Staff Week
, у межах якого очікуються заходи з налагодження знайомства з координаторами  EU GREEN, розроблення стратегії та ознайомлення українських партнерів з процедурою входження в консорціум, ознайомлення пропозицій NAWA для українських дослідників та заходи спрямовані на підготовку українських університетів до членства в консорціумі як повноцінного партнера EU GREEN.