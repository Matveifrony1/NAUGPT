Заголовок: Повертаються до життя відремонтовані приміщення
Дата: 09/06/2017
URL: https://nau.edu.ua/ua/news/2017/6/povertayutsya-do-zhittya-vidremontovani-primishchennya.html
==================================================

Ми продовжуємо один раз на тиждень публікувати інформації про виконання робіт, передбачених
наказом в.о. ректора В. Ісаєнка про забезпечення належного стану матеріально-технічної бази НАУ та виконання першочергових ремонтно-будівельних робіт у 2017 році. Згідно з цим документом в університеті провадиться значна робота з повернення до життя багатьох приміщень, що прийшли в занепад і в яких НАУ має гостру потребу.
Значний обсяг ремонтно-будівельних робіт провадиться, зокрема, у
Центр
і
спорту та здоров'я Навчально
-
спортивного оздоровчого центру НАУ (ЦСЗ НСОЦ НАУ
)
.
Отже, вже найближчим часом університетські баскетболісти матимуть змогу оцінити встановлені в спортивному залі №1 сучасні баскетбольні щити та кільця. Для їх встановлення попередньо треба було демонтувати застарілі неефективні центральні баскетбольні ферми та встановити нові, які облаштовані підйомними механізмами з електроприводом. Із задоволенням повідомляємо, що уже закінчено монтаж та проведено випробовування конструкцій баскетбольних ферм та підйомних механізмів.
До цього у спортзалі № 1 були потиньковані та пофарбовані стіни, а також підлога. Тут встановлено нові склопластикові вікна, нові захисні сітки та нові захисні щити. Зазнало оновлення і електротехнічне обладнання. Зал обладнано новими, сучасними енергозбережними світлодіодними приладами освітлення.
У спортзалі № 2 відремонтовано та встановлено шведські стінки.
До кінця 2017 р. у ЦСЗ НСОЦ передбачається відремонтувати покрівлю, влаштувати підігрів дахів, а також відремонтувати стелі спортивних залів № 1 та № 2.
Після виконання згаданих робіт у спорткомплексі завирувало життя. У згаданому залі вже прийшов ряд змагань на Кубок ректора: з міні-футболу, баскетболу, волейболу та настільного тенісу. Не можна не згадати про, без перебільшення, унікальний турнір за Перший Міжнародний відкритий студентський Кубок миру та дружби з міні-футболу, присвячений святкуванню 54-ї річниці від дня заснування Організації Африканської Єдності.
Організаторами турніру виступили Африканська Рада в Україні та Національний авіаційний університет. Уперше в Україні змагання зібрали у стінах НАУ студентів, спортсменів та вболівальників з багатьох країн Африки. Підкреслимо, дуже приємно, що основні ігри проводились у відновленому спортивному залі № 1.