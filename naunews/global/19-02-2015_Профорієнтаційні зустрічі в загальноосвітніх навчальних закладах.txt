Заголовок: Профорієнтаційні зустрічі в загальноосвітніх навчальних закладах
Дата: 19/02/2015
URL: https://nau.edu.ua/ua/news/2015/2/proforientaczijni-zustrichi-v-zagalnoosvitnix-navchalnix-zakladax.html
==================================================

16-18 лютого 2015 року фахівці Інституту доуніверситетської підготовки (ІДП) поінформували учнів 10-их класів загальноосвітніх навчальних закладів (ЗНЗ) м. Києва про роботу на базі ІДП у 2015-2016 н.р. 8- та 4-місячних курсів з підготовки до загальнонаціонального ЗНО та вступу у ВНЗ, а також про заплановані профорієнтаційні заходи університету, висвітлили форми та методи роботи з учнівською молоддю.
Профорієнтаційну роботу було проведено в таких ЗНЗ: СШ № 196, СШ № 43 «Грааль», СШ № 57, гімназія № 19 «Межигірська», СЗШ № 158, СШ № 120, СЗШ № 42 та СЗШ № 282. Понад 250 старшокласників дізналися про Правила прийому слухачів на підготовчі курси ІДП, професії, за якими готуються фахівці в НАУ, правила вибору професії, актуальні професії та спеціальності на ринку праці.
Директорам згаданих ЗНЗ були вручені листи-подяки ректора НАУ М. Кулика за випускників, які виявили високі результати у навчанні на підготовчих курсах ІДП та ЗНО у 2014 році і тепер успішно навчаються в університеті.
Учні та педагогічні колективи ЗНЗ щиро подякували за цікаво проведені профорієнтаційні зустрічі та можливість докладно дізнатися про НАУ.