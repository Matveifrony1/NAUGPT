Заголовок: Відбулась зустріч студентів та викладачів Факультету міжнародних відносин з директором Дипломатичної академії України
Дата: 28/02/2024
URL: https://nau.edu.ua/ua/news/2024/2/vidbulas-zustrich-studentiv-ta-vikladachiv-fakultetu-mizhnarodnih-vidnosin-z-direktorom-diplomatichnoi-akademii-ukraini.html
==================================================

Студенти та викладачі Факультету міжнародних відносин зустрілись з директором Дипломатичної академії України імені Геннадія Удовенка при Міністерстві закордонних справ України
Геннадієм Надоленком.
Геннадій Надоленко познайомив з роботою
Академії з підготовки дипломатичних кадрів для реалізації зовнішньої стратегії національного розвитку. Велика увага була приділена можливостям карʼєрного зростання для студентів, особливо, що навчаються в магістратурі, і які зможуть подати свої кандидатури для проходження практики в Дипломатичній академії, а згодом і працевлаштуватися.
Директор Дипломатичної академії України
розказав студентам
кафедри міжнародних економічних відносин і бізнесу ФМВ про те, як змінюється українська дипломатія під час війни та які знання необхідні сучасним дипломатам для роботи у системі Міністерства закордонних справ.
За результатами зустрічі заплановано створення спільного соціального проєкту в ютубі з дипломатичного протоколу та етикету з залученням студентів та професорки кафедри міжнародних економічних відносин і бізнесу ФМВ
Наталії Татаренко
.
Поглиблення співпраці між Дипломатичною академією і Факультетом міжнародних відносин є взаємовигідним й актуальним в умовах зовнішніх загроз та створює перспективу для підвищення якості підготовки дипломатичних кадрів в Україні.