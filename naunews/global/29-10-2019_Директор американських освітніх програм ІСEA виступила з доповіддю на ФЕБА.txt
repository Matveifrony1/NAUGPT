Заголовок: Директор американських освітніх програм ІСEA виступила з доповіддю на ФЕБА
Дата: 29/10/2019
URL: https://nau.edu.ua/ua/news/2019/10/direktor-amerikanskih-osvitnih-program-isea-vistupila-z-dopoviddyu-na-feba.html
==================================================

Директор американських освітніх програм ІСЕА Олена Сайтс виступила з доповіддю «Система вищої економічної освіти США: досвід для українських реалій» перед студентами та викладачами Факультету економіки та бізнес-адміністрування.
Доповідач ознайомила з особливостями організації системи вищої освіти в США. Вона розповіла про поєднання навчання та практичної діяльності в американських університетах, а також про розподіл місць в університетах за спеціальностями. Лектор висвітила розповсюджений в США досвід щодо студентського кредитування.
Олена Сайтс відповіла на питання студентів та викладачів про особливості навчання у вузах США, зокрема, щодо адаптації студентів до життя в англо-американському середовищі.
Представники кафедри міжнародної економіки Факультету економіки та бізнес-адміністрування обговорили  подальшу співпрацю з  Оленою Сайтс та організаціями, що вона представляє. Сторони домовились зосередитись на підвищенні кваліфікації професорсько-викладацького складу та стажуванні студентів й науково-педагогічних працівників в американських ЗВО.