Заголовок: Свято Африки у НАУ
Дата: 26/05/2017
URL: https://nau.edu.ua/ua/news/2017/5/svyato-afriki-u-nau.html
==================================================

Щороку 25 травня у світі відзначають День Африки, приурочений до дня заснування Організації Африканської Єдності (ОАЄ).Саме цього дня у 1963 році голови держав і урядів 30 незалежних країн Африки підписали Статут Організації під час конференції в Адіс-Абебі (Ефіопія).
Цей день цілком правомірно можна назвати святковим і для Національного авіаційного університету. Адже історично склалося так, що НАУ давно став кузнею кадрів для цивільної авіації багатьох країн, зокрема африканських. За час діяльності університет підготував понад 200 000 фахівців для 140 країн. Нині в університеті навчаються близько 1 000 іноземців, 136 із них – з 12 африканських країн.
Тому Національний авіаційний готувався до свята в режимі підвищеної відповідальності. 20 та 21 травня у Спорткомплексі НАУ відбулися змагання за Перший Міжнародний відкритий студентський Кубок миру та дружби з міні-футболу, присвячений святкуванню 54-ї річниці від дня заснування Організації Африканської Єдності. Переможцем стала збірна команда іноземних студентів Мистецького інституту художнього моделювання та дизайну ім. Сальвадора Далі. Друге місце у збірної команди іноземних студентів республіки Гвінея, а третє місце виборола збірна НАУ.
25 травня відбулося нагородження переможців та інші святкові заходи – урочисте засідання, концерт художньої самодіяльності представників Африканського континенту та друзів Африки, мистецька виставка народної та художньої творчості країн Африки. Учасниками святкової програми стали викладачі та студенті НАУ, представників інших ВНЗ України, міністерств та відомств, дипломатичних установ країн Африки, акредитованих в Україні, громадських організацій та друзів Африки.
З вітальним словом до учасників свята звернулися в.о. ректора НАУ Володимир Ісаєнко. Він розповів про діяльність НАУ, навчальний процес, учасниками якого є і студенти з африканських країн. Промовистим був приклад успішного навчання в університеті випускника НАУ, а нині президента Ради ІКАО Олумуіва Бенард Аліу, візит якого до НАУ відбувся днем раніше. В. о. ректора підкреслив, що останнім часом значно зросла кількість ділових зустрічей з представниками африканських країн. Уже, наприклад, досягнуто домовленості про відкриття в Єгипті Єгипетсько-українського університету. І це тільки початок.
Потім виступив Президент Африканської Ради в Україні Діалло Ісса Садіо, якому на святі була вручена пам’ятна медаль НАУ як одному з видатних випускників.
Потім виступали представники посольств африканських країн: Марокко, Судану, Нігерії, Гани. Від Гани участь святі взяли члени парламенту цієї країни. Серед промовців були і представники громадських організацій, які підтримують дружні ділові відносини з
Африканською Радою в Україні.
Гідним завершенням святкового вечора став концерт на якому виступили ансамбль африканської музики «Моя мрія», балетно-спортивна студія Центру дитячої творчості «Шевченківець», лауреат міжнародних конкурсів, зокрема конкурсу Квітки Цісик, Антоніна Марцева, зразковий ансамбль «Шанс» Подільського палацу дітей та юнацтва, від спілки татар України свою пісню подарувала Фатіма Єндаєва та інші учасники концерта.