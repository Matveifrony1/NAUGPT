Заголовок: Кафедра логістики розширює коло партнерів
Дата: 19/03/2025
URL: https://nau.edu.ua/ua/news/2025/3/kafedra-logistiki-rozshiryue-kolo-partneriv.html
==================================================

10 лютого 2025 року
на базі кафедри логістики відбулася гостьова лекція
«Логістика під контролем»
за участю представників логістичної компанії ТОВ «УВК-Інтернешнл». Логістична компанія УВК – національний 3PL-провайдер з досвідом роботи понад 18 років.
Спікерами
виступили
Катерина Зотова
— керівниця відділу продажів Київ і регіони та
Ярослав Підвисоцький
— начальник відділу авіаперевезень.
Під час лекції партнери кафедри розповіли
не тільки про особливості роботи «УВК-Інтернешнл» з різними авіалініями, формування тарифів та вантажоперевезень, але й поділилися власними інсайдами щодо впливу сучасних викликів на логістичний бізнес. Студенти мали можливість поставити запитання та отримати відповіді від практиків галузі з перших вуст.
«Подібні заходи допомагають студентам не тільки засвоїти теоретичний матеріал, але й відчути «пульс» сучасного логістичного бізнесу. Це є ключовим фактором у формуванні професійних навичок та успішному старті кар’єри», —
підкреслила Катерина Зотова.
«УВК-Інтернешнл», як соціально відповідальний бізнес, усвідомлює свою роль у підготовці майбутнього покоління логістів та прагне не тільки ділитись власним досвідом, але й
створювати можливості для професійного зростання молоді,
адже саме від їхнього професіоналізму залежить успіх галузі.
Від імені студентів та викладачів кафедри логістики висловлюємо щиру подяку нашим гостям за їхній час, професіоналізм та цінний досвід! Лекція була неймовірно інформативною та корисною для всіх учасників. Завдяки практичним кейсам та експертним інсайтам
студенти отримали унікальні знання про сучасні виклики у сфері логістики.
Щиро дякуємо компанії «УВК-Інтернешнл» за готовність співпрацювати, підтримувати молодих спеціалістів та ділитися реальними бізнес-практиками. Сподіваємося на подальшу співпрацю та нові цікаві зустрічі!