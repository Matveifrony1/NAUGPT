Заголовок: Конкурс презентацій «Розвиток авіації та космонавтики в Україні»
Дата: 12/04/2018
URL: https://nau.edu.ua/ua/news/1/4/konkurs-prezentatsiy-rozvitok-aviatsii-ta-kosmonavtiki-v-ukraini.html
==================================================

11 квітня 2018 р. з нагоди відзначення Всесвітнього дня авіації та космонавтики серед студентів першого курсу Навчально-наукового Юридичного інституту Національного авіаційного університету пройшов конкурс презентацій на тему «Розвиток авіації та космонавтики в Україні».
У презентаціях студентів були висвітлені біографії видатних українських космонавтів, льотчиків, науковців і фахівців у цій сфері, докладно розглянуто історію розвитку авіації та космонавтики в Україні. Всі виступи були цікавими, змістовними та оригінальними.
Компетентне журі у складі завідувача кафедри конституційного і адміністративного права Юрія Пивовара, науково-педагогічних працівників кафедри Ірини Толкачової, Ірини Устинової, Юлії Юринець оцінювало презентації за такими критеріями: оригінальність, стиль викладення матеріалу, дизайн.
За підсумками конкурсу дипломом I ступеня нагороджено Вікторію Дрозд (ПР-102) та Людмилу Варакуту (ПР-102), дипломом II ступеня – Катерину Мировську (ПР-104) та Марину Лавринчук (ПР-104), дипломом III ступеня – Анастасію Ущапівську (ПР-103) та Людмилу Колісніченко (ПР-103).
Бажаємо студентам успіху та натхнення в подальшому дослідженні авіації та космонавтики.