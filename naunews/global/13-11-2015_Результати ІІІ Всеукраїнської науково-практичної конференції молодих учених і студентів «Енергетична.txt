Заголовок: Результати ІІІ Всеукраїнської науково-практичної конференції молодих учених і студентів «Енергетична безпека та енергоефективність на транспорті»
Дата: 13/11/2015
URL: https://nau.edu.ua/ua/news/2015/11/rezultati-iii-vseukrainskoi-naukovo-praktichnoi-konferenczii-molodix-uchenix-i-studentiv.html
==================================================

5 листопада 2015 року кафедра автоматизації та енергоменеджменту Навчально-наукового Аерокосмічного інституту НАУ провела ІІІ Всеукраїнську науково-практичну конференцію молодих учених і студентів «Енергетична безпека та енергоефективність на транспорті». Пріоритетні напрями роботи конференції:
- автоматизовані системи управління технологічними процесами;
- енергоефективні технології на транспорті;
- енергетична безпека на транспорті.
До участі в конференції було заявлено 29 доповідей про актуальні питання застосування енергозберігаючих технологій різноманітних технологічних процесів та можливості автоматизації процесу енергоспоживання. Серед авторів – студенти, магістранти, аспіранти та викладачі Національного авіаційного університету, Національного технічного університету України «КПІ», Донецького національного технічного університету, Слов’янського коледжу Національного авіаційного університету.
Оргкомітет конференції відзначив доповіді:
1. Трофімов Ігор Леонідович, к.т.н., доц., НАУ, Київ
Суліман Олексій Миколайович, старший викладач, СКНАУ, Слов’янськ
Ткаченко Катерина Володимирівна, студентка 3-го курсу, НАУ, Київ
Розробка альтернативного і екологічного енергогенератора для транспорту
Науковий керівник: Кравець Іван Андрійович, д.т.н., проф.
2. Чужма Артем Сергійович, студент 3-го курсу, НТУУ «КПІ», Київ
Акумулятори для електромобілів на основі нановолокон кремнію
Науковий керівник: Лутчин Микола Миколайович, асистент
3. Бобовський Роман Вікторович, студент 4-го курсу, НАУ, Київ
Стан впровадження енергоефективних проектів з використанням «зеленого тарифу»
Науковий керівник Соколова Наталія Петрівна, доц.