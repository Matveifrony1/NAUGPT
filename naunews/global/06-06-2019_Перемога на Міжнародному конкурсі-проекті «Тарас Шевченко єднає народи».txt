Заголовок: Перемога на Міжнародному конкурсі-проекті «Тарас Шевченко єднає народи»
Дата: 06/06/2019
URL: https://nau.edu.ua/ua/news/2019/6/peremoga-na-mizhnarodnomu-konkursi-proekti-taras-shevchenko-ednae-narodi.html
==================================================

Два дипломи ІІ ступеня та  колективну грамоту на Міжнародному конкурсі-проекті «Тарас Шевченко єднає народи» отримали слухачі підготовчого відділення Центру міжнародної освіти Інституту міжнародного співробітництва та освіти (ЦМО ІМСО). Організувала та провела конкурс у великій актовій залі Київського національного університету імені Тараса Шевченка народна артистка України Галина Яблонська.
Разом з куратором, доцентом кафедри філологічних та природничих дисциплін ЦМО ІМСО Наталією Флегонтовою у конкурсі взяли участь Роберт Ансумана (Ліберія),  Манал Бухтитч (Марокко), Мовмен Мотареф (Марокко), Розеро Уртрадо Алексіса Патрісіо (Еквадор), Хакім Самадов (Азербайджан), Шива Фаллах Задех (Іран), Бенедікт Осітадіма (Нігерія), Ван Цзунсян (Китай), Чой Гюран (Корея), Бариш Олмесек (Туреччина), Берк Батур (Туреччина).
Слухачі підготовчого відділення університету відвідали Національний музей Тараса Шевченка у Каневі, поклали квіти до пам’ятника Кобзареві на Тарасовій горі. А також  виступили перед глядачами разом з відомими українськими культурними діячами: народною артисткою України Галиною Яблонською, заслуженим артистом України Олесем Харченком, заслуженим артистом України Іваном Орлюком, професійними та аматорськими колективами.
Також Галина Яблонська запросила слухачів підготовчого відділення на свій спектакль до Національного академічного драматичного театру ім. Івана Франка та надала можливість виступити після спектаклю на сцені театру. Присутні дуже тепло прийняли хлопців і дівчат із Марокко, Нігерії, Ліберії, Еквадору, Конго, Китаю, які читали вірші Шевченка українською та рідною мовами, співали пісні на слова Тараса Шевченка.