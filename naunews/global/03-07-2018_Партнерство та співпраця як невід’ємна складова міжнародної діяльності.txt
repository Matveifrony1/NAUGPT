Заголовок: Партнерство та співпраця як невід’ємна складова міжнародної діяльності
Дата: 03/07/2018
URL: https://nau.edu.ua/ua/news/1/7/partnerstvo-ta-spivpratsya-yak-nevid’emna-skladova-mizhnarodnoi-diyalnosti.html
==================================================

2 липня  2018 року відбулася зустріч директора Навчально-наукового юридичного інституту Ірини Сопілко з професором  юридичного факультету Автономного університету Сан-Луіс Потосі (Мексика) Мартіном Бельтраном Сауседа
.
«Сучасні тенденції та інтенсивність розвитку суспільства створюють нові передумови для налагодження комунікації між науковцями різних країн  і наш Інститут багато працює над тим, щоб налагодити конструктивний діалог з юридичними закладами вищої освіти різних країн світу, задля  досягнення спільних цілей, пов’язаних із розвитком університетів та підвищенням якості підготовки фахівців», зазначила під час ділової розмови Ірина Сопілко.
Мартін Бельтран Сауседа теж наголосив на важливості об’єднання й координації зусиль у проведенні спільних наукових заходів, редагуванні наукових журналів  та обміні досвідом  у підготовці фахівців у сфері права Мексики та України.
Наприкінці зустрічі обговорено умови та перспективи підписання Меморандуму про наміри та Договору про співпрацю між Національним авіаційним університетом та  Автономним університетом  Сан-Луіс Потосі  (Мексика).