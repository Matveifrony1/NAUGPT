Заголовок: Співпраця кафедр Юридичного факультету із спорідненими кафедрами інших закладів вищої освіти в науковій діяльності
Дата: 29/11/2024
URL: https://nau.edu.ua/ua/news/2024/11/spivpratsya-kafedr-yuridichnogo-fakultetu-iz-sporidnenimi-kafedrami-inshih-zakladiv-vishchoi-osviti-v-naukoviy-diyalnosti.html
==================================================

22 листопада 2024 року
науково-педагогічні працівники кафедри теорії та історії держави і права Юридичного факультету ДУ «КАІ»
Вікторія Череватюк
та
Вікторія Швачка
долучились до роботи щорічної
Всеукраїнської науково-практичної конференції «Юридичний факультет Київського національного університету імені Тараса Шевченка в персоналіях його викладачів та вчених»
на тему «Творча спадщина професора Олександра Кістяківського (1833-1885): історико-теоретичні та сучасні проблеми розвитку юридичної науки».
Науковий захід був організований кафедрою теорії та історії права та держави Київського національного університету імені Тараса Шевченка в онлайн-режимі на платформі ZOOM.
Головуючою
панельної дискусії
виступила Світлана Бобровник
, д.ю.н., професорка, завідувачка кафедри теорії та історії права та держави ННІ права Київського національного університету імені Тараса Шевченка.
«Проблематика, заявлена в назві конференції важлива для розуміння нашої наукової спадщини, визнання наукового доробку українських вчених, їх внеску у розвиток вітчизняної історико-правової науки. Важливим сьогодні є також відновлення історичної справедливості та повернення імен видатних українців, які протягом століть привласнювались російською федерацією», — у своєму виступі зазначила доцентка кафедри теорії та історії держави і права
Вікторія Череватюк
. Доповідаючи, доцентка кафедри
Вікторія Швачка
зосередила увагу присутніх на важливості вивчення прогресивного характеру методів викладання професора Київського університету Св. Володимира О.Ф. Кістяківського.
Співпрацякафедр Юридичного факультету із спорідненими кафедрами інших закладів вищої освіти, з
метою обміну досвідом наукової роботи
, сприяє їх становленню як потужної науково-педагогічної структурної одиниці, спроможної виконувати завдання на рівні сучасних вимог.