Заголовок: Київський авіаційний інститут запрошує технологічні компанії стати співзасновниками наукового парку
Дата: 28/01/2025
URL: https://nau.edu.ua/ua/news/2025/1/kiivskiy-aviatsiyniy-institut-zaproshue-tehnologichni-kompanii-stati-spivzasnovnikami-naukovogo-parku.html
==================================================

Уже цього року на базі
Київського авіаційного інституту
(
КАІ)
розпочне роботу науковий парк, який стане осередком для розроблення рішень у сферах deep tech, цивільних БПЛА, кібербезпеки, defenсe tech, штучного інтелекту, машинного навчання, матеріалознавства, роботизованих систем та інженерії.
Планується, що нарівні з університетом співзасновниками наукового парку КАІ будуть українські бізнеси, які зацікавлені в стимулюванні наукових розробок у своїй галузі.
Компанії й організації, які приєднаються до наукового парку КАІ, отримають ексклюзивний доступ до сервісів та наукових розробок інституту, а також можливість першими впроваджувати їх у виробництво.
Науковий парк працюватиме у трьох напрямках:
розвиток власних наукомістких інновацій з подальшим трансфером технологій;
інкубаційні та акселераційні програми для стартапів;
виконання проєктів та надання сервісів на запити бізнесу.
«Нещодавно уряд затвердив Стратегію цифрового розвитку інновацій України (WINWIN) до 2030 року. Це цілісне бачення розвитку інноваційної економіки в країні. Уже зараз ми маємо створювати сприятливі умови для бізнесу, стартапів, науковців, інвесторів і міжнародних партнерів у сфері інновацій, що є ключовими для забезпечення суверенітету та територіальної цілісності, економічного зростання, а також відновлення й трансформації України. Реалізація цієї стратегії дасть змогу зробити економічний стрибок і стати регіональним лідером у сфері інновацій у ЄС. Для цього ми визначили 14 основних напрямів розвитку, секторальні стратегії яких уже публікують. Розвиток наукових парків є одним із ключових аспектів стратегії. Тому ми раді підтримати науковий парк на базі КАІ, який стане важливим інструментом для впровадження інновацій, залучення інвестицій і розвитку технологій», —
зазначила Валерія Іонан, заступник міністра цифрової трансформації з питань євроінтеграції.
«Якісна взаємодія науки, бізнесу та держави — це шлях до створення інновацій, які змінюють і визначають майбутнє. Науковий парк, побудований на цій синергії, може стати каталізатором розвитку технологій, які посилять українську обороноздатність та конкурентоспроможність на глобальному ринку», — зазначила
Катерина Черногоренко, заступниця міністра оборони України з питань цифрового розвитку, цифрових трансформацій і цифровізації.
«Ця ініціатива є важливим каталізатором необхідності та актуальності реформи наукових парків в Україні — Science City. Вона демонструє, що підтримка державно-приватного партнерства та створення умов для трансферу технологій є ключовими факторами для розвитку конкурентного наукомісткого ринку. Завдяки реформі, напрацьованій МОН у співпраці з Мінцифрою, DTA та BRDO, наукові парки мають стати не лише інструментом цифровізації та прозорості в науковій сфері, а й у майбутньому драйверами економічного зростання, створення економіки високої доданої вартості, здатними зменшити відплив інтелектуального капіталу та посилити взаємодію між наукою і бізнесом», — наголосив
Денис Курбатов
,
заступник міністра освіти і науки України
.
«Ми плануємо створити науковий парк, який буде розвʼязувати проблеми ринку, тобто давати рішення для поліпшення технологій тут і зараз. Українські інженерні компанії зможуть відкрити на території КАІ
,
свої офіси, щоб бути в тісному контакті з науковцями і студентами так, як це відбувається в усьому світі. Така синергія дасть поштовх галузям, які отримають наукові розробки, компаніям, які ці розробки будуть замовляти, та науці загалом, бо суттєво скоротиться шлях від розроблення до імплементації», — прокоментувала
в.о. президентки КАІ Ксенія Семенова.
Підтримка міжнародних партнерів є важливим фактором успіху такого масштабного проєкту, адже вона дає змогу прискорити розвиток інноваційної екосистеми та інтегрувати її у світовий контекст.
«Ми пишаємося тим, що через Good Governance Fund підтримуємо створення наукового парку КАІ. Завдяки його здатності залучати таланти, генерувати трансформаційні ідеї та просувати наукові дослідження, КАІ та його науковий парк мають усі шанси стати рушійною силою інноваційного розвитку України та зробити вагомий внесок в економіку країни», — зазначив
Стефан Коссофф, Директор програм розвитку Посольства Великої Британії в Україні.
Ініціатива впроваджується в межах проєкту Good Governance Fund «Інноваційна екосистема», який фінансує UK International Development від уряду Великої Британії. Імплементатори проєкту — Abt Global та KPMG в Україні.
К
онцепт наукового парку