Заголовок: День пам’яті та примирення
Дата: 10/05/2016
URL: https://nau.edu.ua/ua/news/2016/5/den-pam’yati-ta-primirennya.html
==================================================

8 травня 2016 року на виконання Указу Президента України «Про відзначення у 2016 році Дня пам’яті та примирення і 71-ї річниці перемоги над нацизмом у Другій світовій війні» від 08.04.2016 року № 130 представники Національного авіаційного університету традиційно поклали квіти до братської могили на Шулявському кладовищі та вшанували пам’ять загиблих воїнів.
Метою акції було вшанування подвигу  українського народу у Другій світовій війні, його вагомого внеску у перемогу Антигітлерівської коаліції, засвідчення поваги до всіх борців проти нацизму, увічнення пам’яті про загиблих воїнів та жертв війни, а також про воєнні злочини, депортації та злочини проти людства.
До акції долучилися представники Студентської ради НАУ, кафедри військової підготовки НАУ, а також делегати Ради ветеранів університету – Голова Ради ветеранів НАУ Віталій Пастухов та ветеран Збройних сил України, підполковник у відставці Віктор Калтигін.
Голова Ради ветеранів НАУ Віталій Пастухов розповів про хід бойових дій під час визволення столиці України від фашистів. По завершенні присутні вшанували пам’ять загиблих хвилиною мовчання.
Вічна слава героям!