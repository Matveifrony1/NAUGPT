Заголовок: Запрошуємо до участі в І Всеукраїнському «Фестивалі архітектури, дизайну та будівництва - 2015»
Дата: 26/03/2015
URL: https://nau.edu.ua/ua/news/2015/3/zaproshuemo-do-uchasti-v-i-vseukrainskomu-festivali-arxitekturi-dizajnu-ta-budivnicztva-2015.html
==================================================

20 березня 2015 року в Інституті аеропортів розпочався І Всеукраїнський «Фестиваль архітектури, дизайну та будівництва - 2015», який щороку проводиться в Інституті аеропортів вже майже десятиліття. Всі попередні роки фестиваль проходив в рамках Національного авіаційного університету, а з 2015 року вийшов на рівень всеукраїнського.
Під час фестивалю відбудуться науково-практичні конференції, семінари, круглі столи з обговорення проблем у галузі архітектури, будівництва та дизайну, зустрічі з цікавими особистостями, архітектурні читання, виставки творчих робіт викладачів та студентів, конкурси студентських робіт та проектів, майстер-класи та літературні вечори.
Фестиваль проходитиме за підтримки директора Інституту аеропортів Октябрини Чемакіної та зацікавлених викладачів і студентів всіх вищих навчальних закладів України, провідних державних та приватних організацій у галузі архітектури, будівництва і дизайну інтер’єру України.
Узяти участь у заходах фестивалю є можливість у кожного, незалежно від спеціальності та фаху - і у поважного професора, і у студента-першокурсника. Головне - бажання.
Запрошуємо до участі у І Всеукраїнському «Фестивалі архітектури, дизайну та будівництва - 2015», який триватиме до 23 квітня 2015 року.
Додаткова інформація за телефоном 406-77-94.
Програма роботи фестивалю
До зустрічі!