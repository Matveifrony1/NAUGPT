Заголовок: Сучасна університетська правова освіта і наука
Дата: 27/02/2018
URL: https://nau.edu.ua/ua/news/1/2/suchasna-universitetska-pravova-osvita-i-nauka.html
==================================================

23 лютого 2018 року в Навчально-науковому юридичному інституті вже традиційно за участю провідних вітчизняних та зарубіжних фахівців у сфері права - вчених, представників дипломатичних структур, керівників та фахівців юридичних установ, суддів відбулася
V
ІІІ Міжнародна науково-практична конференція «Сучасна університетська правова освіта і наука»,  приурочена 85-річчю НАУ.
Під час відкриття наукового заходу директор Інституту Ірина Сопілко наголосила на важливості актуалізації питань модернізації правничої освіти  та   визначення  основних сучасних тенденцій розвитку світового наукового і освітнього простору. «Вироблені в ході конференції   пропозиції і рекомендації допоможуть  усім успішно подолати проблеми, пов’язанні із складним періодом реформування та створити всі необхідні умови для того, щоб випускник університету був готовий до виходу у глобалізований світ високих компетентностей і гострої конкуренції», – зазначила Ірина Сопілко.
Проректор з наукової роботи НАУ  Володимир Харченко побажав учасникам конференції результативної дискусії та впровадження нових перспективних наукових досліджень. «Дана Міжнародна конференція є свідченням
тісної співпраці
з посольствами, консульствами, органами влади, місцевого самоврядування, науковими установами, освітніми закладами, громадськістю та покладає початок проведення VIII Всесвітнього конгресу «Авіація у XXI столітті» – «Безпека в авіації та космічні технології», - зазначив проректор.
У конференції взяли участь: Надзвичайний і повноважний посол  Республіки Туреччина в Україні -  Йонет Джан Тезель, Аташе з питань оборони Посольства США в Україні - Квіне Уоффорде, Аташе з питань оборони  Посольства Казахстану в Україні - Бекмуратов Саботе, Аташе посольства Болгарії в Україні - Любомир   Родопскі. У своїх виступах дипломати наголошували на тому, що співпраця із посольствами і надалі буде сприяти налагодженню освітніх і наукових зв’язків університету із вищими навчальними закладами зарубіжних країн.
Про
підвищення якості юридичної освіти, яка залежить  не лише від вищого навчального закладу, а й від  шкільної підготовки майбутніх студентів, говорив у своєму виступі  Юрій Завалевський - перший заступник директора Інституту модернізації змісту освіти МОН України, доктор педагогічних наук, професор.
Директор Інституту законодавства Верховної Ради України, доктор юридичних наук, професор, член-кореспондент Національної академії наук України, академік Національної академії правових наук України Олександр Копиленко відзначив, що формування єдиного європейського дослідницького і освітянського простору передбачає зближення національних освітніх програм, їх приведення у відповідність з європейськими цінностями та законодавством, вимогами європейського ринку праці.
Про належну підготовку фахівців у сфері повітряного і космічного права, яка здійснюється в тому числі і через співпрацю з Інститутом ІКАО говорила Галина   Суслова -  керівник Інституту ІСАО, координатор впровадження стандартів ІСАО Національного авіаційного університету, професор.
Перший дискусійний майданчик конференції передбачав обговорення тенденцій розвитку світового наукового та освітнього простору. У цьому форматі виступили:  Олів’є Ведрін – професор (h.c.), Президент Континентального клубу Європейського Союзу у        м. Києві (Франція), який проаналізував вплив глобалізації на освітні процеси. Грієрсон Лорен - президент, директор програми Левітт інституту міжнародного розвитку в Україні (США) зупинився на проблемах, пов’язаних із практичною підготовкою юристів. Тадеуш Попковський  - керівник навчальних програм Міжнародного університету логістики і транспорту у Вроцлаві поділився з присутніми досвідом польських ВНЗ по підготовці конкурентоздатних фахівців для сучасного ринку праці. Нурул Ашікін Шамсурі – програмний директор Фонду Ювіта (JUWITA), магістр Міжнародного господарського права змістовно розповіла  про внесок системи вищої освіти Малайзії в реалізацію державної програми розвитку «Transformasi Nasional 2050» (TN50). Йозеф Зятько  - президент Європейського інституту безперервної освіти, проректор з міжнародних зв’язків високої школи менеджменту і зв’язку ознайомив учасників конференції з   особливостями організації наукових заходів в Словаччині.  Представник генерального директора  «Gunsel Group» (Туреччина), поділився досвідом залучення кращих фахівців для організації бізнесу в Україні.
Другий дискусійний майданчик передбачав обговорення проблем університетської  юридичної  науки  і практики в контексті європейської інтеграції. У цьому форматі були заслухані ґрунтовні доповіді  Михайла Шумила  – доктора  юридичних наук, старшого наукового співробітника  відділу проблем цивільного, трудового та підприємницького права Інституту держави і права ім. В. М. Корецького НАН України, який розповів про перепони на шляху  пенсійної реформи в Україні, Володимира Удовиченка  – депутата Київської обласної ради, керівника  Офісу реформ Київської області (експерта з питань децентралізаційної реформи), представника України в конгресі місцевих та регіональних влад Європи, доктора економічних наук, професора, який переконував учасників конференції у перевагах децентралізації та ділився власним «рецептом», як стати мером.
Третій дискусійний майданчик передбачав обмін думками щодо модернізації правничої освіти. У цьому форматі виступили: Антон  Монаєнко – директор  Центру східноєвропейського права  Інституту законодавства Верховної Ради України, доктор юридичних наук, професор, Оксана  Музика-Стефанчук  – доктор юридичних наук, професор, провідний науковий співробітник НДЧ Київського національного університету імені Тараса Шевченка.
Учасниками дискусії були провідні вітчизняні вчені в галузі юриспруденції, зокрема,  Анатолій Колодій - директор Навчально-наукового юридичного інституту Київського національного економічного університету ім. Вадима Гетьмана, доктор юридичних наук, професор, член-кореспондент НАПрН України, академік Академії наук вищої школи України, Михайло Лошицький - ректор Національної академії прокуратури України, доктор юридичних наук, професор, Дмитро Журавльов  – заступник директора Інституту права та післядипломної освіти Міністерства юстиції України, доктор юридичних наук, професор, Юрій Волошин – завідувач кафедри міжнародного права Навчально-наукового інституту міжнародних відносин Національного авіаційного університету, доктор юридичних наук, професор, Андрій Новицький - доктор юридичних наук,  професор  Університету  державної фіскальної служби України,  Наталя Новицька - доктор юридичних наук,  старший науковий співробітник Університету державної фіскальної служби України, Вікторія Вовк - доктор юридичних наук, професор кафедри теорії та історії держави і права Хмельницького університету  управління та права, Наталія Ярмиш - доктор юридичних наук, професор Національної  академії  прокуратури України та представники державних структур: Олександр Король - керівник апарату Солом'янської районної в місті Києві державної адміністрації; Ольга Осінська та   Марина Якубович – державні експерти експертної групи з прав людини Директорату з прав людини, доступу до правосуддя та правової обізнаності Міністерства юстиції України.
В цілому, у Міжнародній конференції взяли участь 350 вчених, представників дипломатичних структур та юристів-практиків  із 30-ти країн світу, 21-ого  регіону України. Завдяки роботі конференції відбувся конструктивний діалог і обмін досягненнями, що є  важливим кроком на шляху подолання кризових явищ у складний період реформування усіх сфер суспільного життя, який  сприяє  розвитку відкритого і демократичного суспільства.