Заголовок: Універсіада НАУ з настільного тенісу
Дата: 11/12/2017
URL: https://nau.edu.ua/ua/news/2017/12/universiada-nau-z-nastilnogo-tenisu.html
==================================================

З 28 листопада по 5 грудня у спорткомплексі Національного авіаційного університету відбулись змагання з настільного тенісу за програмою Універсіади НАУ. Головний суддя змагань, старший викладач кафедри фізичного виховання та спортивної підготовки ННГМІ – В.В. Коротя.
Зустрічі проходили у дружній, але напруженій атмосфері. Серед дівчат переможці визначилися лише при підрахунку особистих партій трьох команд і І місце вибороли дівчата збірної команди ННІАП, ІІ місце посіла команда ННІМВ та ІІІ місце за командою ННІЕБ.
Серед хлопців звання переможця змагань отримали представники збірної команди ННІІДС, ІІ місце посіли хлопці команди ННАКІ та ІІІ місце за командою ННІКІТ.
Вітаємо переможців Наталію Пушкову (ННІАП-201), Дар`ю Тимченко (ННІАП- 202), Юлію Колісник (ННІАП-202), Євгенія Степаненка (ННІІДС-432), Анатолія Фрунзе (ННІІДС-172) та Дмитра Овчіннікова (ННІІДС-432) і дякуємо всім учасникам змагань!