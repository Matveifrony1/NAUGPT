Заголовок: Свято Halloween в Гуманітарному інституті
Дата: 04/11/2014
URL: https://nau.edu.ua/ua/news/2014/11/svyato-halloween-v-gumanitarnomu-instituti.html
==================================================

31 жовтня 2014 року студентська рада Гуманітарного Інституту в холі 8 корпусу провела наймістичніше з усіх свят – Halloween. Розфарбовані та вдягнені у жахаючі костюми активісти за старою традицією роздавали студентам цукерки та проводили конкурси, переможці яких отримували напій Red Bull. Найцікавішим, на погляд учасників, було отримання передбачень на майбутнє, які підготувала студентська рада ГМІ.
Про викладачів також не забули. Аби створити святкову атмосферу, активісти завітали на кафедри інституту. Було весело й лячно водночас. Підбиваючи підсумки, висловимо надію, що всі наші острахи залишаться в минулому.