Заголовок: У НАУ відбулося штабне об'єктове тренування
Дата: 18/06/2018
URL: https://nau.edu.ua/ua/news/1/6/u-nau-vidbulosya-shtabne-obektove-trenuvannya.html
==================================================

15 червня 2018 року в НАУ відбулося штабне об'єктове тренування, яке організував і провів військово-мобілізаційний підрозділ вишу.
Військово-мобілізаційний підрозділ НАУ організував  проведення штабного об'єктового тренування, в якому взяли участь начальники штабів та керівники евакуаційних груп навчальних підрозділів Університету.
На занятті опрацьовувалися питання щодо практичного виконання обов’язків особовим складом евакуаційних органів університету. Під час заняття  було продемонстровано документальний навчальний фільм «Порядок дій при отриманні сигналів оповіщення з ЦЗ» (керівник – доцент Навчально-наукового інституту Екологічної безпеки Б.Д. Халмурадов).
Також, відбулося практичне тренування, – евакуація працівників і студентів з навчального корпусу № 12.
Відзначимо, тренування відбулося згідно зі ст. 39, 40 Кодексу цивільного захисту України та на підставі ст.17 постанови Кабінету Міністрів України № 444 від 26.06.2013 «Про затвердження Порядку здійснення навчання населення діям у надзвичайних ситуаціях»,
Підбиваючи підсумки штабного об'єктового тренування заступник начальника Військово-мобілізаційного підрозділу О.І. Костюченко зазначив, що цілі та завдання заняття виконані.