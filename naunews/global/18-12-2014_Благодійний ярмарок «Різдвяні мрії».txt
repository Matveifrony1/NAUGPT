Заголовок: Благодійний ярмарок «Різдвяні мрії»
Дата: 18/12/2014
URL: https://nau.edu.ua/ua/news/2014/12/blagodijnij-yarmarok-rizdvyani-mrii.html
==================================================

16 грудня 2014 року в холі 8 корпусу студенти-психологи 208 групи Гуманітарного інституту організували благодійний ярмарок «Різдвяні мрії» для дітей, які стали вимушеними переселенцями. Гарний святковий настрій створювали домашня випічка, сувеніри, вітальні листівки та блокноти створені руками студентів, які презентували свої вироби в театралізованих костюмах.
Організаторам ярмарку вдалось зібрати завдяки проведеній акції коштів на загальну суму 950 грн. На зібрані кошти організатори акції придбають новорічні подарунки дітям з переселених родин у центр допомоги переселенцям у м. Києві  (вул. Фроловська, 9/11) та Коцюбинський реабілітаційний центр (вул. Лісова, 21, смт. Коцюбинське).
Дякуємо всім за щире серце, за підтримку акції - кожен з вас допоміг дітям відчути себе щасливішими!