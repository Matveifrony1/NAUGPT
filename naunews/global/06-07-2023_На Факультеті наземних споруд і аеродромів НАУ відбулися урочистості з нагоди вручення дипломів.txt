Заголовок: На Факультеті наземних споруд і аеродромів НАУ відбулися урочистості з нагоди вручення дипломів
Дата: 06/07/2023
URL: https://nau.edu.ua/ua/news/2023/7/na-fakulteti-nazemnih-sporud-i-aerodromiv-nau-vidbulisya-urochistosti-z-nagodi-vruchennya-diplomiv.html
==================================================

03 липня на Факультеті наземних споруд і аеродромів відбулися урочистості з нагоди вручення дипломів ОС «Бакалавр».
Хвилиною мовчання присутні вшанували пам’ять кожного, хто загинув за Україну внаслідок збройної російської агресії.
Зі 113 випускників 18 отримали дипломи з відзнакою. Також були присутні студенти-випускники англомовного проєкту за спеціальністю 192 «Будівництво та цивільна інженерія» з країн Ізраїлю та Нігерії.
Чекаючи на отримання довгоочікуваного диплома про завершення навчання, випускники та гості мали змогу почути привітання і настанови на майбутнє від проректора з гуманітарної політики та інновацій Світлани Тімкіної та декана ФНСА Віктора Карпова.
Урочисту подію прикрасив виступ студентки ФНСА Владислави Краснової, яка потішила присутніх чудовим виконанням пісні.
Випускникам які хочуть здобути повну вищу освіту та отримати ОС «Магістр», були надані побажання і рекомендації щодо успішного вступу.