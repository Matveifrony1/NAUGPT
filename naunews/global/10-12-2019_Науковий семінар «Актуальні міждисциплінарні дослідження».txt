Заголовок: Науковий семінар «Актуальні міждисциплінарні дослідження»
Дата: 10/12/2019
URL: https://nau.edu.ua/ua/news/2019/12/naukoviy-seminar-aktualni-mizhdistsiplinarni-doslidzhennya.html
==================================================

За сприяння та організаційної підтримки Інституту новітніх технологій та лідерства відбулося засідання семінару «Актуальні міждисциплінарні дослідження».
Участь у семінарі взяли студенти, провідні науковці НАУ, керівники Аерокосмічного факультету (АКФ) та кафедри військової підготовки, представники Державного науково-дослідного інституту авіації та Державного Київського конструкторського бюро «Луч». Відкрив семінар його координатор – почесний професор НАУ Володимир Касьянов.
З доповіддю «Інноваційні методи діагностики стану зовнішніх обводів літальних апаратів у польоті» виступив професор кафедри автоматизації та енергоменеджменту АКФ Василь Казак. Лектор ознайомив учасників семінару з теоретичними положеннями та методами діагностики моменту, ступеню та місць ушкоджень літальних апаратів, а також передачі відповідної інформації екіпажу та в систему автоматичного управління.