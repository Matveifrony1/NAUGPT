Заголовок: Відбулась Міжнародна науково-практична конференція «Проблеми відповідальності держави»
Дата: 13/04/2016
URL: https://nau.edu.ua/ua/news/2016/4/vidbulas-mizhnarodna-naukovo-praktichna-konferencziya-problemi-vidpovidalnosti-derzhavi.html
==================================================

8 квітня 2016 року у залі засідань Вченої ради Національного авіаційного університету відбулась Міжнародна науково-практична конференція «Проблеми відповідальності держави», ініціатором і координатором якої виступив провідний науковець – д.ю.н., професор, завідувач кафедри міжнародного права ННІМВ НАУ В. Антипенко.
На заході були присутні видатні вчені-міжнародники України у сфері міжнародного права. Серед шановних гостей заходу – директор Інституту держави і права ім. В.М. Корецького НАН України, академік НАН України Ю. Шемшученко, д.ю.н. І. Білас, д.ю.н. А. Дмитрієв, д.ю.н. Л. Тимченко, д.ю.н. С. Андрейченко, д.ю.н. Б. Леонов, а також представники посольств Молдови та Азербайджану.
В.о. ректора Національного авіаційного університету В. Харченко  подякував присутнім за участь у конференції та надав свої пропозиції щодо напрямків розвитку міжнародного повітряного права в контексті відповідальності держави. Цікавою була доповідь                   Ю. Шемшученка, яка стосувалася проблем відповідальності держав у космічному праві. Він висунув та обґрунтував важливі міжнародно-правові положення, серед яких проблема відшкодування шкоди у космічному праві, забруднення космосу сміттям у вигляді непрацюючих супутників, упорядкування запуску супутників на орбіту землі тощо. Був здійснений ґрунтовний аналіз сучасного стану проблем відповідальності держави, висунуті конкретні рекомендацій щодо вдосконалення міжнародно-правового механізму притягнення держави, як суб’єкта міжнародного права, до відповідальності.