Заголовок: Навчаємо школярів основам комунікації та вмінню управляти конфліктами
Дата: 26/03/2025
URL: https://nau.edu.ua/ua/news/2025/3/navchaemo-shkolyariv-osnovam-komunikatsii-ta-vminnyu-upravlyati-konfliktami.html
==================================================

З 14 по 20 березня
, в рамках вивчення навчальної дисципліни «Юридична конфліктологія» та проведення профорієнтаційної роботи,
доцентка
кафедри теорії та історії держави і права Факультету права та міжнародних відносин
Вікторія Череватюк та студенти 2 курсу спеціальності
081 Право провели для старшокласників
Тернопільської з
агальноосвітньої школи І-ІІІ ступенів
№ 4
, Судилківського ліцею Хмельницької області та Краматорської загальноосвітньої школи І-ІІІ ступенів № 12 імені Степана Чубенка Донецької області тематичні зустрічі та
майстер-класи на тему «Комунікація та управління конфліктами в учнівському колективі».
Розпочинаючи заходи
Вікторія Череватюк наголосила:
«Ефективність комунікації у великій мірі залежить від уміння управляти конфліктами і ця роль не обов’язково належить вчителю. Кожен з учасників освітнього процесу має вчитися формувати навколо себе комфортне середовище, у якому зможе реалізовуватися та втілювати в життя свої мрії».
Під час зустрічей студенти надали учням
дієві поради для розвитку комунікативних навичок, зокрема таких, як: активне слухання, що включає в себе сприйняття конструктивної критики, прозорість діалогу, розуміння, співпереживання, увагу до деталей, спостережливість, розуміння тощо. На конкретних прикладах, учні вчилися обдумувати отриману інформацію, трактувати її, використовувати в конкретних умовах, висловлювати власну точку зору.
Обмінюючись думками із старшокласниками, студенти довели, що опанувати мистецтво спілкування може кожен, якщо буде працювати над собою, розвивати у собі здатність роботи в команді, дотримуватись правил ефективної комунікації, послуговуватися мовою слів як основним засобом виявлення думок, адекватно реагувати на свого співрозмовника.
Під час зустрічей майбутні абітурієнти також були
проінформовані про умови вступу
та переваги навчання на Факультеті права та міжнародних відносин Державного університету «Київський авіаційний інститут».