Заголовок: Відбулося чергове засідання Примальної комісії НАУ
Дата: 03/08/2018
URL: https://nau.edu.ua/ua/news/1/7/do-uvagi-vstupnikiv.html
==================================================

2 серпня в НАУ відбулося чергове засідання Приймальної комісії на якому розглядався хід вступної кампанії, завершення подачі документів денної та заочної форми навчання за освітніми ступенями магістр та бакалавр на основі освітньо-кваліфікаційного рівня молодший спеціаліст.
У своєму виступі Володимир Ісаєнко  зазначив, що університет отримав додаткові місця на освітній ступінь магістр за рішенням Конкурсної комісії МОН, на засіданні було проведено розподіл між освітніми програмами та його затвердження. (ця інформація буде подана на сайті НАУ у вкладинці абітурієнта – «Обсяги державного замовлення у 2018 році»). Також на засіданні було затверджено спеціальний  конкурсний бал (101) для переведення вступників на вакантні місця державного замовлення (
http://nau.edu.ua/ua/menu/ab%D1%96tur%D1%96%D1%94ntu/perevedennya-na-vakantni-mistsya-derzhavnogo-(regionalnogo)-zamovlennya-osib.html
).
На засіданні було зазначено, що Відповідно до листа Міністерства освіти і науки України 1-9/467 від 30.07.2018 року для вступників на бакалавра (магістра медичного, ветеринарного, фармацевтичного спрямування) на заочну форму навчання на контракт реєстрація електронних кабінетів буде відкрита до 18-ї години 31 серпня. Через зареєстровані кабінети вступники зможуть подавати заяви до вишів у ті терміни, що визначені їх Правилами прийому, однак не пізніше 30 листопада 2018 року.
Якщо ж вступник не встигне зареєструвати електронний кабінет до 31 серпня, то після цього він зможе подати заяву та документи до університету в паперовій формі.
Тож зацікавлених осіб просимо слідкувати за змінами в правилах прийому до університету та оголошеннях у вкладинці абітурієнта, також відповідальний секретар приймальної комісії Олег Ткаліч акцентував увагу присутніх членів Приймальної комісії на розміщенні інформації на сайтах та сторінках у соціальних мережах структурних підрозділів університету.
На сьогоднішній день університету рекомендовано на зарахування за державним замовленням вступників на основі повної загальної середньої освіти – 1103 особи денна форма та 47 осіб на заочну форму навчання. Рекомендованим на бюджет вступникам - оригінали документів необхідно привезти до 18 години 6 серпня. Наказ на зарахування буде 7 серпня до 12 години.
Для вступників на основі освітньо-кваліфікаційного рівня молодший спеціаліст терміни подачі оригіналів документів за державним замовленням закінчується 7 серпня, а наказ про зарахування – буде 8 серпня. Це те, що стосується денної форми навчання. Для заочної форми навчання – терміни подачі оригіналів документів закінчується 9 серпня.
Також нагадуємо всім вступникам освітнього ступеня магістр про те, що вступні випробування починаються в НАУ із 3 по 6 серпня. Тож шановні вступники – не забудьте їх відвідати!
Для вступників із інших спеціальностей необхідно успішно скласти додаткове вступне випробування.
Бажаємо Вам успіхів при вступі!