Заголовок:Про особливості акредитації освітніх програм, за якими здійснюють підготовку здобувачі вищої освіти, в умовах воєнного стану
Дата: ----------
URL: https://www.kmu.gov.ua/npas/pro-osoblivosti-akreditaciyi-osvitnih-program-za-yakimi-zdijsnyuyut-pidgotovku-zdobuvachi-vishchoyi-osviti-v-umovah-voyennogo-stanu-295
==================================================
Кабінет Міністрів України
Кабінет Міністрів України
Постанова
 від 16 березня 2022 р. № 295
Київ
Про особливості акредитації освітніх програм, за якими здійснюють підготовку здобувачі вищої освіти, в умовах воєнного стану
Кабінет Міністрів України постановляє:

1. Установити, що строк дії сертифікатів закладів вищої освіти (наукових установ) про акредитацію спеціальностей і напрямів підготовки та сертифікатів про акредитацію освітніх програм, за якими здійснюється підготовка здобувачів вищої освіти, що були чинними на 24 лютого 2022 р., продовжується до 1 липня року, наступного за роком припинення або скасування воєнного стану в Україні.

2. Національному агентству із забезпечення якості вищої освіти тимчасово дозволяється проведення акредитації освітніх програм, за якими здійснюється підготовка здобувачів вищої освіти, у віддаленому (дистанційному) режимі, а також ухвалення рішення про умовну (відкладену) акредитацію освітніх програм без проведення або з частковим проведенням акредитаційної експертизи без оплати вартості акредитації закладом вищої освіти.

           Прем’єр-міністр України             Д. ШМИГАЛЬ

 Інд. 73

