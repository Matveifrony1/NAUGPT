Заголовок: Продовжується робочий візит Максима Луцького на 41-у сесію Асамблеї Міжнародної організації цивільної авіації (ІСАО)
Дата: 28/09/2022
URL: https://nau.edu.ua/ua/news/2022/9/prodovzhuetsya-robochiy-vizit-maksima-lutskogo-na-41-u-sesiyu-asamblei-mizhnarodnoi-organizatsii-tsivilnoi-aviatsii-(isao).html
==================================================

Ректор НАУ Максим Луцький перебуваючи на 41-й сесії Асамблеї Міжнародної організації цивільної авіації приєднався до обговорень із представниками іноземних делегацій питань щодо забезпечення нагальних потреб освітніх процесів для фахівців авіаційної галузі.
Під час зустрічі з заступником голови Генерального директорату цивільної авіації (DGAC) із питань міжнародного співробітництва Бертраном де Лакомбом домовились додатково погодити план співпраці для реалізації можливостей проходження курсів на безоплатній основі в Національній школі цивільної авіації (ENAC) в Тулузі.
З президентом Ради ІКАО Сальваторе Шаккітано окремо обговорили можливість виділення для наших університетів сучасних тренажерів для підготовки кваліфікованих пілотів.
Крім того, торкнулися аспектів необхідності оновлення технічної бази центру (демонстраційних стендів та обладнання для онлайн навчання, комп’ютерів, проєкторів тощо.)
І, звичайно, одне з головних питань, на всіх зустрічах, стосувалося можливості відновлення практичних занять для студентів українських ЗВО та отримання ними необхідної ліцензії пілота, поки ситуація в України не дозволяє цього.
Наразі робочі зустрічі продовжуються.