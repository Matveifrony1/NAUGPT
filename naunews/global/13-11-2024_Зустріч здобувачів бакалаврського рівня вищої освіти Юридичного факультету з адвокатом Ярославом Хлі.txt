Заголовок: Зустріч здобувачів бакалаврського рівня вищої освіти Юридичного факультету з адвокатом Ярославом Хлівним
Дата: 13/11/2024
URL: https://nau.edu.ua/ua/news/2024/11/zustrich-zdobuvachiv-bakalavrskogo-rivnya-vishchoi-osviti-yuridichnogo-fakultetu-z-advokatom-yaroslavom-hlivnim.html
==================================================

24 жовтня 2024 року
кафедрою господарського, повітряного та космічного права Юридичного факультету в межах вивчення студентами 4-го курсу спеціальності 081 «Право» навчальної дисципліни «Господарське право України» організовано
гостьову лекцію адвоката
, аспіранта 2 року навчання
Ярослава Хлівного.
Розглядаючи тему
«Актуальні питання правового регулювання господарської діяльності в умовах воєнного стану»
, спікером зазначено, щоправовий режим воєнного стану суттєво впливає на здійснення господарської діяльності, адже змінює і її режим, який визначається на основі
закону про оборону України
, інших законодавчих актів щодо забезпечення обороноздатності держави та
законодавства про режим воєнного стану
.
Позитивним є те, що
лекцію проведено в інтерактивній формі
, під час якої адвокат допоміг здобувачам освіти з’ясувати особливості правового регулювання господарської діяльності в даний час та виявити практичні правові проблеми господарювання. Також він зосередив увагу присутніх на зміні режиму праці суб’єктами господарювання, труднощах із залученням трудових ресурсів, перепрофілюванні виробництва, наслідках релокації бізнесу, впливі логістики на виробництво і конкурентні відносини, пріоритетах у господарській діяльності, важливих аспектах договірних відносин.
На «живих» прикладах
лектор пояснив
дію норм Закону України «Про правовий режим воєнного стану», а також ключові положення спеціальних урядових постанов. Поділився адвокат і цікавими ситуаціями з власної практики та обговорив із присутніми можливі шляхи відшкодування збитків, завданих бізнесу внаслідок воєнної агресії РФ проти України та умови, які створюються для цього.
«Державне регулювання економіки в умовах воєнного стану орієнтує на більшу активність суб’єктів господарювання у тих галузях, виробництво в яких забезпечує потреби оборони та допомагає реалізувати основні функції держави. Тому нам сьогодні необхідно підтримувати національного товаровиробника усіма правовими та економічними засобами», —
зауважив пан Ярослав.
Завершуючи виступ
адвокат пообіцяв студентам
і надалі допомагати у поглибленому вивченні юридичних дисциплін, ознайомлювати їх з власним досвідом роботи та новими напрацюваннями в рамках теми дисертаційного дослідження і не тільки.