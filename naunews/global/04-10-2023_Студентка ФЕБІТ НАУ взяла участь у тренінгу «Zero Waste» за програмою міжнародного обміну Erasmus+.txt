Заголовок: Студентка ФЕБІТ НАУ взяла участь у тренінгу «Zero Waste» за програмою міжнародного обміну Erasmus+
Дата: 04/10/2023
URL: https://nau.edu.ua/ua/news/2023/10/studentka-febit-nau-vzyala-uchast-u-treningu-zero-waste-za-programoyu-mizhnarodnogo-obminu-erasmus.html
==================================================

Здобувачка освіти 3-го курсу англомовного проєкту Анастасія Шестопал, яка навчається на кафедрі екології Факультету екологічної безпеки, інженерії та технологій відвідала короткостроковий Erasmus+ обмін у Норвегії.
Тренінг пройшов в селищі Шиєн, поруч з м.Осло у період з 05.09.2023 по 13.09.2023.
Протягом 7 днів учасники з Німеччини, Туреччини, Норвегії, України та Польщі дізнавались про тему «Zero Waste». Кожного дня учасники обговорювали актуальні екологічні проблеми їхніх країн та способи їх вирішення. Вчились розраховувати власний вуглецевий слід, щоб зрозуміти вплив їхньої щоденної діяльності на навколишнє середовище, а також в програмі неформальної освіти робили різні короткометражні фільми та презентації про сортування сміття та інші глобальні екологічні проблеми.
Учасники відправились на хайкінг, де досліджували унікальність природи регіону, піднялись на вершину гори, а також провели час у затишній атмосфері лісу.