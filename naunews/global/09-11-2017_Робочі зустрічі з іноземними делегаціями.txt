Заголовок: Робочі зустрічі з іноземними делегаціями
Дата: 09/11/2017
URL: https://nau.edu.ua/ua/news/2017/11/robochi-zustrichi-z-inozemnimi-delegatsiyami.html
==================================================

7 листопада 2017 року відбулись робочі зустрічі з делегаціями Китайської Народної Республіки та Киргизької  Республіки.
Під час зустрічі з представниками Китайської аерокосмічної Корпорації та її керівником Ху Вей були обговорені питання щодо майбутнього науково-технічного співробітництва, а саме в організації на систематичній основі підвищення кваліфікації фахівців на базі Національного авіаційного університету за спеціальностями: авіаційна та ракетно-космічна техніка, енергетичне машинобудування, комп’ютерні науки та інформаційні технології, екологія, хімічні технології та інженерія.
Проректор з міжнародного співробітництва В. Чепіженко підкреслив, що НАУ має великий досвід з підготовки спеціалістів у авіаційній сфері.
Директор Киргизького авіаційного коледжу Улан Есембекович Курманів під час обговорення питань про організацію міжнародного співробітництва звернувся з проханням до ректорату університету щодо вивчення можливості продовження підготовки випускників коледжу на базі НАУ за узгодженими навчальними планами, перепідготовки та підвищення кваліфікації викладачів коледжу, а також виявив зацікавленість у створенні спільного Аерокосмічного Україно-Киргизького інституту на основі коледжу. Для налагодження подальшої плідної співпраці підписано Угоду про співробітництво між двома авіаційними закладами.