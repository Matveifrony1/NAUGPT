Заголовок: КМВА нагородила студентів КАІ подяками за організовану роботу після пошкодження гуртожитку
Дата: 03/07/2025
URL: https://nau.edu.ua/ua/news/2025/7/24034.html
==================================================

Київська міська військова адміністрація
нагородила студентів Київського авіаційного інституту подяками
за організовану та самовіддану роботу під час ліквідації наслідків пошкодження гуртожитку 17 червня 2025 року. Молоді люди продемонстрували високий рівень відповідальності та громадянської зрілості в критичний момент.
Студенти управління безпеки КАІ
діяли чітко й злагоджено під час надзвичайної ситуації. Вони організували евакуацію мешканців гуртожитку, координували роботу зі службами порятунку та адміністрацією університету, а також допомагали людям в укриттях. Без паніки та професійно студенти допомагали виводити людей з приміщення гуртожитку, координувалися з військовими та роздавали воду в укритті.
Активісти студентської ради та інші студенти КАІ
проявили неабияку самовідданість, розпочавши роботу з перших годин після інциденту. Уже з 6 ранку вони розселяли мешканців із пошкоджених кімнат, прибирали завали та рятували особисті речі постраждалих. Молодь розбирали завали, прибирали скло та допомагали відновити нормальне функціонування житлового комплексу.
Керівництво університету висловило особливу подяку студентам за те, що в критичний момент
вони стали справжньою опорою для тих, хто її потребував.
Їхні дії продемонстрували високі моральні якості та готовність прийти на допомогу іншим незалежно від обставин.
Найбільша гордість університету — це саме студенти,
які в складні моменти виявляють найкращі людські якості. Їхня поведінка під час надзвичайної ситуації стала прикладом єдності, взаємодопомоги та відповідальності, які характеризують університетську спільноту.
Подяки від Київської міської військової адміністрації стали заслуженим визнанням сміливості та самовідданості студентів КАІ, які в критичний момент показали себе справжніми героями повсякденного життя.