Заголовок: Оволодіваємо методиками викладання іноземної мови
Дата: 19/11/2015
URL: https://nau.edu.ua/ua/news/2015/11/ovolodivaemo-metodikami-vikladannya-inozemnoi-movi.html
==================================================

17 листопада 2015 року доцент кафедри іноземної філології Навчально-наукового Гуманітарного інституту М. Желуденко відвідала методичний семінар «Завдання та вправи на занятті німецької мови». Goethe-Institut в Україні, представництво видавництва Hueber в Україні та центр іноземних мов ТСП є організаторами методико-дидактичних семінарів для викладачів німецької мови. Їх мета - ознайомлення з провідними методиками викладання німецької як другої іноземної.
На семінарі було розкрите значення понять «вправи» та «завдання», досліджено фактор часу, а також проаналізовано якість вправ та завдань на багатьох прикладах з сучасних підручників. Учасники мали також змогу ознайомитися з типологією і основною класифікацією вправ.
Методико-дидактичні семінари є не лише шансом отримати корисну та цікаву інформацію, але й можливістю підвищити власний рівень професіоналізму та застосування корисного теоретичного досвіду на практиці.