Заголовок: Вічна слава героям України
Дата: 09/12/2014
URL: https://nau.edu.ua/ua/news/2014/12/vichna-slava-geroyam-ukraini.html
==================================================

4 грудня 2014 року студенти академічної групи ПР-104 Юридичного інституту у супроводі наставника Оксани Миронець відвідали Парк Вічної Слави міста Києв - головний військовий некрополь України, який увічнив пам’ять героїв Великої Вітчизняної Війни.
Парк займає площу 17,59 га, має багато видів дерев та чагарників декоративних порід. Головний монументом парку - пам`ятник на могилі Невідомого Солдата. 27-метровий обеліск був установлений 1957 року. Біля його підніжжя - могила Невідомого солдата, над якою палає Вічний вогонь. Від площі Слави до монументу веде широка алея, обабіч якої розміщено 34 могили воїнів, що загинули у боях за Батьківщину, зокрема героїв боїв за Київ. До цього меморіалу були перенесені останки бійців із Аскольдової могили, Ботанічного саду, вулиць та парків столиці.
Вшанування пам’яті загиблих героїв, яким сучасна молодь зобов’язана своїм життям, є важливим засобом формування свідомого ставлення студентів до цінностей історичної спадщини України.