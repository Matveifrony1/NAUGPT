Заголовок: Юридичний факультет Національного авіаційного університету в ТОП-20 кращих правничих шкіл України
Дата: 13/09/2021
URL: https://nau.edu.ua/ua/news/2021/9/yuridichniy-fakultet-natsionalnogo-aviatsiynogo-universitetu-v-top-20-krashchih-pravnichih-shkil-ukraini.html
==================================================

7 вересня в приміщенні Асоціації правників України відбулася презентація та пресконференція, присвячена обговоренню щорічного рейтингу правничих шкіл країни.
До рейтингу потрапило 59 правничих шкіл із 200-т закладів вищої освіти України, що здійснюють підготовку правників, в тому числі і Юридичний факультет (ЮФ) НАУ.
Мета заходу - оцінити рівень якості освіти правничих шкіл України, допомогти майбутнім абітурієнтам і батькам вступників у виборі місця навчання, а також стимулювати розвиток правничих шкіл та підвищення якості юридичної освіти в Україні.
За результатами рейтингу, проведеного на основі Методології рейтингування правничих шкіл, Юридичний факультет Національного авіаційного університету посів 15 місце та увійшов в ТОП-20 правничих шкіл України, які здійснюють підготовку студентів за спеціальністю «Право».