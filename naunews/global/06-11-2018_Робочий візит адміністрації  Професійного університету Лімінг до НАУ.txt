Заголовок: Робочий візит адміністрації  Професійного університету Лімінг до НАУ
Дата: 06/11/2018
URL: https://nau.edu.ua/ua/news/1/11/robochiy-vizit-administratsii-profesiynogo-universitetu-liming-do-nau.html
==================================================

06 листопада 2018 року в Національному авіаційному університеті відбулась робоча зустріч із адміністрацією Професійного університету Лімінг (КНР).
Учасниками зустрічі від делегації Професійного університету Лімінг були: ректор університету Songbai Wang, декан школи міжнародного обміну Guohui Su, заступник декана школи механічної та електричної інженерії Hongxi Li, декан школи загальної освіти Rongrong Ding  та доцент Ning Zhang. Від Національного авіаційного університету – проректор з навчальної роботи Артур Гудманян, директор ІМСО В’ячеслав Тимохін, начальник відділу міжнародних зв’язків Олександр Іванов, заступник директора НН АКІ Олександр Сидоренко, зав. кафедри філологічних та природничих дисциплін Олена Корчук.
Під час зустрічі гостей ознайомили з навчальною та науково-дослідницькою базою НАУ, значну зацікавленість викликали дослідження та розробки, які проводяться у галузі пілотної авіації. Проректор з навчальної роботи Артур Гудманян презентував досягнення й структуру Національного авіаційного університету, наголосивши, що розвиток стосунків з Китайською Народною Республікою у сфері освіти є пріоритетним напрямком міжнародної діяльності Університету.
Голова Китайської делегації Songbai Wang підкреслив, що Професійний університет Лімінг успішно розвивається і співпрацює з багатьма країнами, зокрема з Індонезією, Малазією, Росією, Сінгапуром, США та Україною. Він висловив зацікавленість у налагодженні співробітництва з НАУ в галузі підготовки фахівців авіаційної сфери обох країн, а саме: створенні підготовчого факультету з вивчення української мови та мов ІКАО в Китаї;  організації довгострокових міжнародних проектів та програм щодо обміну студентами у форматі 2+2 або 3+1 (отримання ступеня Бакалавр) та 3+2 (отримання ступеня Магістр); обміні науковцями, перепідготовці та підвищенні кваліфікації фахівців за узгодженими напрямками; розробці та узгодженні короткотермінових навчальних програм за принципом міжнародної програми у форматі 2+2; перепідготовці та підвищенню кваліфікації фахівців на курсах підвищення кваліфікації за напрямком «авіаційне обслуговування»; створенні загальної навчально-методичної навчальної бази в Університетах.
За результатами зустрічі між Національним авіаційним університетом та Професійним університетом Лімінг укладено Меморандум про взаєморозуміння.