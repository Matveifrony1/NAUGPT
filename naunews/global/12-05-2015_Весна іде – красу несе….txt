Заголовок: Весна іде – красу несе…
Дата: 12/05/2015
URL: https://nau.edu.ua/ua/news/2015/5/vesna-ide-–-krasu-nese….html
==================================================

28 квітня 2015 року студенти І курсу ІІДС під керівництвом викладача кафедри іноземних мов і прикладної лінгвістики Гуманітарного інституту Алли Заслуженої відвідали Національний ботанічний сад ім. М.М. Гришка. Студенти переглянули багаті колекції рідкісних та корисних рослин, зібрані працівниками саду, відвідали оранжерейний комплекс та сад бузків, дослідили ботаніко-географічні ділянки. Найбільше враження на екскурсантів справив сад магнолій, який переживав пору найпишнішого цвітіння. Дівчата групи на чолі з Аллою Андріївною на змогли втриматися від тривалої і веселої фотосесії на фоні прекрасних екзотичних квітів. Протягом майже чотирьох годин у дружній компанії не вгавав сміх, лунали веселі жарти та звучали ліричні поезії та пісні, присвячені красі природи. Свіже повітря, насичене пахощами квітучих дерев, та весела компанія друзів – чудовий засіб для відновлення сил, запорука гарного самопочуття та працездатності.