Заголовок:Онлайн-засідання Ради з якості від 26 серпня 2020 року

Дата: ----------
URL: https://nau.edu.ua/ua/news/2020/serpen/onlayn-zasidannya-radi-z-yakosti-vid-26-serpnya-2020-roku.html
==================================================
Онлайн-засідання Ради з якості від 26 серпня 2020 року
На черговому онлайн-засіданні Ради з якості НАУ розглянуто та ухвалено рішення з 17 питань. У засіданні взяли участь: Голова Ради з якості ‒ Володимир Ісаєнко, заступник голови Ради ‒ Оксана Білоус та члени Ради: проректори, декани факультетів, директори інститутів, завідувачі кафедр, відповідальний секретар Приймальної комісії, директор НТБ, завідувач докторантури та аспірантури, начальники відділів та здобувачі вищої освіти.

Проректор з навчальної роботи Артур Гудманян  доповів про роботу Приймальної комісії Національного авіаційного університету у 2020 році та про особливості організації освітнього процесу у 2020-2021 навчальному році. Рада ухвалила рішення вважати попередні результати роботи Приймальної комісії НАУ у 2020 році задовільними.

Також Артур Гудманян ознайомив з результатами перевірки університету Державною службою якості освіти України. Директорам інститутів, деканам факультетів, завідувачам кафедр доручено провести відповідні коригувальні дії на виконання наказу ректора від 10.08.2020 №288/од «Про затвердження Плану коригувальних дій щодо виконання розпорядження Державної служби якості освіти України».

Проректор з наукової роботи Володимир Харченко доповів про підготовку докторів філософії. Проєкти форми освітньо-наукової програми та робочого навчального плану підготовки здобувачів вищої освіти освітньо-наукового ступеня (доктор філософії) буде розглянуто на засіданні Комісії Ради з якості та розміщено на офіційному сайті НАУ задля широкого обговорення.

Заступник голови Ради з якості, директор департаменту забезпечення якості освіти Оксана Білоус доповіла про перегляд Контексту та Політики у сфері якості Національного авіаційного університету. Члени Комісії з удосконалення системи менеджменту якості університету до 17 вересня 2020 року мають переглянути та широко обговорити зміни до них, винести на погодження Ради з якості та рекомендацію на затвердження Вченою радою НАУ.

Обговорено проведення внутрішніх аудитів відповідності виконання вимог нормативно-правової бази  та міжнародних стандартів кафедрами, факультетами, інститутами університету у 2020-2021 навчальному році. Вирішено внести зміни до документованої процедури «Порядок проведення внутрішніх аудитів» та підготувати проєкт наказу. Функцію проведення внутрішніх аудитів відповідності (нормативно-правовій базі щодо організації освітнього процесу, проведення наукової, науково-технічної діяльності, вимогам міжнародного стандарту ISO 9001-2015) закріплено за Департаментом забезпечення якості освіти. Департаменту доручено підготувати Програму проведення внутрішніх аудитів у 2020-2021 навчальному році та подати на затвердження.

Начальник відділу планування, організації та контролю освітнього процесу Лілія Невара  доповіла про погодження освітніх програм. Рада прийняла рішення погодити та клопоти перед Вченою радою про затвердження освітніх програм першого (бакалаврського) та другого (магістерського) рівнів вищої освіти, які включені до плану проведення акредитації у 2020-2021 навчальному році, у новій редакції. 

Рада прийняла рішення погодити зміни та клопотати перед Вченою радою про затвердження змін: до освітніх програм другого (магістерського) рівня вищої освіти; до освітніх програм другого магістерського рівня спеціальності 076 «Підприємництво, торгівля та біржова діяльність».

Ухвалено започаткувати з 2020-2021 навчального року провадження освітньої діяльності у сфері вищої освіти англійською мовою – підготовка фахівців першого (бакалаврського) рівня за освітньо-професійною програмою «Авіаційні двигуни та енергетичні установки» спеціальності 142 «Енергетичне машинобудування» галузі знань 14 «Електрична інженерія».

Погоджено та рекомендовано до затвердження Вченою радою освітньо-професійні програми підготовки здобувачів фахової передвищої освіти Васильківського фахового коледжу Національного авіаційного університету.

Голова Комісії з розгляду та рекомендацій щодо затвердження освітньо-професійних програм Ради з якості, начальник відділу ліцензування та акредитації Анжела Гай доповіла про акредитацію освітніх програм у 2020-2021 навчальному році та формування проекту наказу щодо гарантів освітніх програм першого (бакалаврського), другого (магістерського)  та третього (освітньо-наукового) рівнів вищої освіти університету. Відповідно до рішення Ради, завідувачі кафедр, декани факультетів мають надати зміни до кандидатур гарантів освітніх програм до 27.08.2020 року  для формування проєкту наказу про затвердження гарантів освітніх програм підготовки здобувачів вищої освіти.

Рада з якості НАУ затвердила навчальні плани зі спеціальностей, за якими здійснюється підготовка здобувачів вищої освіти за освітніми ступенями  «Бакалавр» та «Магістр» денної форми навчання у Національному авіаційному університеті та прийняла рішення клопотати перед Вченою радою щодо їх затвердження. Погодила Положення про вільний вибір здобувачів вищої освіти Положення про організацію освітнього процесу НАУ і клопотання перед Вченою радою щодо його затвердження. Також затверджено Каталог тематики міждисциплінарних курсових проектів у 2020-2021 навчальному році.