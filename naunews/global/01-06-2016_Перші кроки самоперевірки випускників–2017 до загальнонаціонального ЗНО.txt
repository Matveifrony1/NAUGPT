Заголовок: Перші кроки самоперевірки випускників–2017 до загальнонаціонального ЗНО
Дата: 01/06/2016
URL: https://nau.edu.ua/ua/news/2016/6/pershi-kroki-samoperevirki-vipusknikiv–2017-do-zagalnonatsionalnogo-zno.html
==================================================

28 травня 2016 р. в Національному авіаційному університеті вперше стартував освітній та профорієнтаційний проект «Пробне ЗНО–2016» для учнів 10 класів ЗНЗ України.
Мета проекту – перевірка готовності учнів (випускників-2017) до загальнонаціонального ЗНО, надання їм допомоги у професійному самовизначенні та здійснення професійного консультування у середовищі вищої школи.
Реалізацію проекту забезпечувало понад 120 кращих викладачів та працівників НАУ, а на виконання тестових завдань зареєструвалося понад 760 учнів зі всіх регіонів України.
Відкрила захід в ЦКМ керівник проекту д. пед. н., професор, директор ІДП Н. Муранова. Увазі учасників було представлено презентацію діяльності НАУ, окреслено переваги та специфіка навчання, проведено аналіз результатів загальнонаціонального ЗНО–2015, надано інформацію: де і за яких умов можна якісно пройти підготовку не тільки до вступу у ВНЗ, а й до успішного навчання в ньому, розкрито специфіку та переваги навчання в Інституті доуніверситетської підготовки з урахуванням програмних вимог УЦОЯО.
У студентських аудиторіях учасники виконували завдання за тестовими технологіями УЦОЯО з української мови та літератури – 581 учень; з математики – 272; з фізики – 40; з англійської мови – 176; з історії України – 102. Така активність зацікавлених абітурієнтів перевершила усі сподівання оргкомітету.
В аудиторіях панувала тепла та дружня атмосфера, створена як учасниками заходу, так і членами комісії.
У проведенні «Пробного ЗНО–2016», під керівництвом Інституту доуніверситетської підготовки, взяли участь: ННІ Аеронавігації, ННІ Аеропортів, НН Юридичний інститут, ННІ Економіки та менеджменту, ННІ Екологічної безпеки, ННІ Інформаційно-діагностичних систем, ННІ Комп’ютерних та інформаційних технологій, ННІ Міжнародних відносин, НН Гуманітарний інститут, Промислово економічний коледж НАУ, кафедра військової підготовки.
Інститут доуніверситетської підготовки висловлює вдячність усім працівникам НАУ, які сприяли справжньому святу для школярів та батьків.