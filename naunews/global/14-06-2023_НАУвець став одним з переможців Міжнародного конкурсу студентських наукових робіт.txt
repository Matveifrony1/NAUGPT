Заголовок: НАУвець став одним з переможців Міжнародного конкурсу студентських наукових робіт
Дата: 14/06/2023
URL: https://nau.edu.ua/ua/news/2023/6/nauvets-odin-z-peremozhtsiv-mizhnarodnogo-konkursu-studentskih-naukovih-robit.html
==================================================

2 червня пройшло підбивання підсумків Міжнародного конкурсу студентських наукових робіт за спеціальністю 051 «Економіка» під патронатом Національної комісії України у справах ЮНЕСКО, який проходив на базі Кременчуцького національного університету імені Михайла Остроградського.
За спеціальністю 051 «Економіка» було представлено 102 наукових роботи зі всіх куточків світу, а диплом І ступеня здобув Вадим Попов, студент 4-го курсу Національного авіаційного університету, який навчається на факультеті економіки та бізнес-адміністрування за освітньою програмою «Економічна кібернетика».
Вадим Попов провів наукове дослідження за темою «Фактори економічного зростання і їх моделювання методами інтелектуального аналізу даних (на прикладі країн світу)» під керівництвом д.е.н., професора кафедри бізнес-аналітики та цифрової економіки ФЕБА НАУ Тельнової Г.В.
З метою обґрунтування засад політики економічного росту у період послякризового відновлення економіки Вадим провів ґрунтовне дослідження ключових факторів, що впливають на економічне зростання на основі даних зі 119 країн світу та із застосуванням методів інтелектуального аналізу даних (загальні дерева класифікації та регресії (CART) і асоціативні правила) та розробив моделі економічного росту, довів його детермінанти та потенційний вплив рішень державного уряду на ріст економіки країни.
Вітаємо з перемогою та бажаємо нових наукових здобутків!