Заголовок: Пройшов третій етап Всеукраїнського благодійного конкурсу "Авіатор-2016".
Дата: 16/12/2015
URL: https://nau.edu.ua/ua/news/2015/12/projshov-tretij-etap-vseukrainskogo-blagodijnogo-konkursu-aviator-2016.html
==================================================

Перед тестуванням представники благодійного Фонду Бориса Колеснікова влаштували зустріч учасників конкурсу з НАУ та КПІ з головою журі проекту "Авіатор" та генеральним конструктором ДП "Антонов" Дмитром Ківою. Відомий авіаконструктор розповів молодим спеціалістам про реалії та перспективи української авіації.
"Конкурс корисний. Молодь відвідує виставки, які і не всі спеціалісти відвідують. Це стимулює в молоді прагнення більше пізнавати прагнення вивчати науку, підготуватися краще до професії", – розповідає голова журі конкурсу, генеральний конструктор ДП "Антонов" Дмитро Ківа.
Цього разу студенти демонстрували свої знання з основ авіації. Кожен письмово відповів на сорок запитань.
Результати третього етапу будуть відомі наприкінці грудня. Попереду на учасників очікують ще три випробування.
Нагадаємо, головний приз конкурсу "Авіатор-2016" Фонду Бориса Колеснікова – поїздка на Міжнародний авіасалон Фарнборо до Лондона. Туди влітку відправляться сто переможців.