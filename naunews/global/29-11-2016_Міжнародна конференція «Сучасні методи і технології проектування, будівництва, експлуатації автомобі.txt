Заголовок: Міжнародна конференція «Сучасні методи і технології проектування, будівництва, експлуатації автомобільних доріг, споруд на них та управління проектами їх розвитку»
Дата: 29/11/2016
URL: https://nau.edu.ua/ua/news/2016/11/mizhnarodna-konferentsiya-suchasni-metodi-i-tehnologii-proektuvannya-budivnitstva-ekspluatatsii-avtomobilnih-dorig-sporud-na-nih-ta-upravlinnya-proektami-ih-rozvitku.html
==================================================

23-24 листопада 2016 р. викладачі, аспіранти та докторанти кафедри реконструкції аеропортів та автошляхів Навчально-наукового інституту Аеропортів НАУ на чолі з завідувачем кафедри д.т.н., професором Андрієм Бєлятинським узяли активну участь в роботі міжнародної конференції «Сучасні методи і технології проектування, будівництва, експлуатації автомобільних доріг, споруд на них та управління проектами їх розвитку». Вона проходила під патронатом Державної агенції автомобільних доріг України (Укравтодор) в м. Києві на базі Національного транспортного університету. На науковому форумі традиційно були представлені тематичні розділи з будівництва, ремонту та експлуатації автодоріг і мостів у рамках виконання міжнародних проектів Європейського Союзу TEMPUS для Білорусі, Росії та України, а також Програми HORIZON 2020 за напрямом «Розумний, Екологічно Чистий, Інтегрований Транспорт». Під час пленарного засідання конференції була представлена доповідь доцентів кафедри реконструкції аеропортів та автошляхів НАУ Катерини Краюшкіної та Тетяни Химерик, а також аспірантки Олександри Скрипченко на тему «Вплив стабілізаторів на покращення властивостей грунтів земляного полотна».