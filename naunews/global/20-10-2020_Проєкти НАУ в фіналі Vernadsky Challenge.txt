Заголовок: Проєкти НАУ в фіналі Vernadsky Challenge
Дата: 20/10/2020
URL: https://nau.edu.ua/ua/news/2020/zhovten/proekti-nau-v-finali-vernadsky-challenge.html
==================================================

Два проєкти команд Національного авіаційного університету стали фіналістами міжнародного конкурсу інженерних стартапів Vernadsky Challenge. Загалом до Оргкомітету було подано 132 заявки з 36 країн світу.
Серед фіналістів проєкт кафедри  конструкції літальних апаратів Аерокосмічного факультету «Безконтактний 3D-нанопрофілометр, який призначений для візуалізації топографії поверхні з нанометровою точністю» (автори: Сергій Ігнатович, Іслам Закієв, Вадим Закієв, Олександр Якушенко).
Також у фінальній десятці – спільний проєкт Національного авіаційного університету та ПАТ «НВК «Курс»: «Енергетичний модуль міжорбітального транспортного засобу».
Десять передових інноваційних проєктів боротимуться за грантове фінансування загальною вартістю у 2 мільйони гривень. За попередніми даними, фінал відбудеться 27-30 квітня 2021 року в рамках ХII Міжнародного авіакосмічного салону «Авіасвіт — ХХІ».
Вітаємо команди та бажаємо їм успішно виступити у фіналі Vernadsky Challenge!