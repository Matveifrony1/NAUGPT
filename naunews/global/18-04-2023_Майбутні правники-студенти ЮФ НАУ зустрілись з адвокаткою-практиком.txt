Заголовок: Майбутні правники-студенти ЮФ НАУ зустрілись з адвокаткою-практиком
Дата: 18/04/2023
URL: https://nau.edu.ua/ua/news/2023/4/maybutni-pravniki-studenti-yuf-nau-zustrilis-z-advokatkoyu-praktikom.html
==================================================

14 квітня 2023 року випускниця 2012 року Юридичного інституту НАУ, адвокатка, стейкхолдер Яна Горбатюк для студентів 3-го курсу ЮФ провела лекцію на тему «Правовий статус товариства з обмеженою відповідальністю та товариства з додатковою відповідальністю».
Дану зустріч організовано в рамках вивчення навчальної дисципліни «Корпоративне право», з метою ознайомлення студентів із практичними аспектами створення та державної реєстрації господарських товариств.
Спікерка розкрила стадії та процедуру реєстрації ТОВ і ТДВ, розповіла про структуру органів управління в даних видах господарських товариств, порядок отримання інформації з ЄДР про суб’єктів господарювання, процедуру видачі, переоформлення та анулювання ліцензій, виокремила корпоративні права учасників, навчила легалізовувати щойно створену юридичну особу, навела перелік документів, необхідних для реєстрації ТОВ та ДТВ та вимоги до змісту установчих документів.
«Ви повинні усвідомити, що вчитеся не задля навчання, а задля вміння та розуміння. Знати, умовно, статтю закону замало – потрібно вміти її застосувати в реальній ситуації. Таке навчання формує мислення. Ви не можете знати все законодавство, але повинні добре знати свою справу. Тому знайте, чого хочете, і впевнено рухайтесь до мети», – завершуючи виступ зазначила Яна Горбатюк.