Заголовок: Ніколи не забувай Музей Шевченка
Дата: 15/03/2016
URL: https://nau.edu.ua/ua/news/2016/3/nikoli-ne-zabuvaj-muzej-shevchenka.html
==================================================

10-14 березня 2016 року студенти інститутів НАУ відвідали Національний музей Т.Г. Шевченка та Меморіальний будинок-музей Т.Г. Шевченка, більше відомий як «Хата на Пріорці», та Літературно-меморіальний музей Т.Г. Шевченка. Організували екскурсії викладачі кафедри української мови та культури Навчально-наукового Гуманітарного інституту В. Прима, Т. Дячук, М. Ціко. З розповідей екскурсоводів про життєвий і творчий шлях Кобзаря студенти відкрили для себе багато нового. Інтерес викликали особисті предмети Т. Шевченка, – мольберт, захалявна книжечка тощо, автопортрети різних часів, а також портрети жінок, якими захоплювався і які захоплювалися Шевченком.
Студенти відзначили, що такі екскурсії – важлива складова навчального процесу. Адже вони мають не лише пізнавальне, а й виховне значення. На прикладах геніальних особистостей можна навчитися не боятися труднощів, «тримати удар», підкорювати життєві вершини. Екскурсія в Національний музей Т. Г. Шевченка була приурочена Шевченківським дням, які традиційно відзначаються кафедрою української мови та культури.