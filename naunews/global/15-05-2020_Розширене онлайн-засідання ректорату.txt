Заголовок: Розширене онлайн-засідання ректорату
Дата: 15/05/2020
URL: https://nau.edu.ua/ua/news/2020/traven/rozshirene-onlayn-zasidannya-rektoratu.html
==================================================

Сьогодні в НАУ відбулось розширене онлайн-засідання ректорату за участю проректорів, директорів інститутів, деканів факультетів та керівників структурних підрозділів.
Головне питання порядку денного обговорення Положення про освітні програми Національного авіаційного університету, введеного в дію наказом ректора № 148/од від 07.05. 2020 року.
Ректор Володимир Ісаєнко зазначив, що «затвердження цього положення необхідне для подальших успішних акредитацій освітніх програм університету та сприятиме покращенню бюджетного фінансування».
Директор департаменту забезпечення якості освіти Оксана Білоус зауважила, що положення розроблено у відповідності з чинним законодавством і врахуванням останніх Постанов Кабінету Міністрів України від 24 грудня 2019 №1146 та від 3 березня 2020 №191. Вона наголосила, що положенням визначено розрахунковий контингент здобувачів вищої освіти за освітніми програмами навчальних курсів.  Разом з тим враховано авіаційну складову окремих освітніх програм університету.
Проректор з навчальної роботи Артур Гудманян звернув увагу, що НАУ вже має достатній досвід з акредитації освітніх програм, зокрема, наш університет був серед перших в якому  робота експертної групи проходила в онлайн-режимі.
На засіданні також обговорено створення умов щодо дистанційного навчання студентів-іноземців на підготовчому відділенні та на 1 курсі університету. Розглянуто питання вступної компанії та можливих варіантів початку нового навчального року в умовах пандемії.