Заголовок: Судова реформа в Україні
Дата: 29/10/2018
URL: https://nau.edu.ua/ua/news/1/10/sudova-reforma-v-ukraini.html
==================================================

26 жовтня 2018 року в Навчально-науковому юридичному інститутів у рамках освітянського проекту «Просвіта» відбувся відкритий лекторій фахівця-практика, юриста, політика Романа Титикало на тему «Судова реформа в Україні. Особливості проведення конкурсу на посаду судді до Вищого антикорупційного суду України».
Під час проведення лекторію адвокат, депутат Київської обласної ради, Голова комісії облради з питань регламенту, депутатської діяльності, законності, правопорядку, взаємодії з правоохоронними органами та попередження корупції, кандидат юридичних наук, заслужений юрист України Роман Титикало охарактеризував особливості останніх новел, що відбуваються у реформуванні українського правосуддя, звернув увагу на законодавчі процесуальні зміни і проекти, а також на порядок проведення конкурсу на посаду судді до Вищого антикорупційного суду України.
Наприкінці заходу відбулася активна дискусія за участі науково-педагогічних працівників кафедр Інституту, аспірантів та студентів, за результатами якої було окреслено низку перспективних напрямів для спільного наукового дослідження, а, зокрема, для підготовки дипломних робіт та кандидатських дисертацій.