Заголовок: Перемога студентів – екологів у Всеукраїнському конкурсі студентських наукових робіт
Дата: 24/03/2015
URL: https://nau.edu.ua/ua/news/2015/3/peremoga-studentiv-–-ekologiv-u-vseukrainskomu-konkursi-studentskix-naukovix-robit.html
==================================================

18-20 березня 2015 р. на базі Полтавського національного технічного університету ім. Юрія Кондратюка відбувся ІІ тур Всеукраїнського конкурсу студентських наукових робіт з природничих, технічних і гуманітарних наук за галуззю науки «Екологія та екологічна безпека». У ньому взяли участь студенти Інституту екологічної безпеки та доц. кафедри екології Т. Білик (член журі). Вихованці кафедри екології достойно представили НАУ на цьому престижному конкурсі. Д. Хотін отримав ІІ місце за представлену роботу «Екологічні засоби запобігання біологічному обростанню матеріалів та конструкцій» (автори А. Зінчук, Д. Хотін), керівник – доц. Т. Білик; ІІІ місце виборов М. Свіденюк за роботу «Прогнозування розвитку небезпечних зсувних процесів в місті Києві з використанням космічних знімків»(автори В. Щербей, М. Свіденюк), керівник – доц. Т. Дудар. Переможці отримали відповідні дипломи та сертифікати.