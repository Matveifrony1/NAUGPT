Заголовок: Cyber Defenders StartUp Day: Розгортання інновацій у кібербезпеці
Дата: 01/05/2024
URL: https://nau.edu.ua/ua/news/2024/5/cyber-defenders-startup-day-rozgortannya-innovatsiy-u-kiberbezpetsi.html
==================================================

25 квітня
у Національному авіаційному університеті в Києві відбувся
Cyber Defenders StartUp Day
— одноденний семінар, присвячений розвитку інновацій та креативних підходів у галузі кібербезпеки. Організований за підтримки CRDF Global, Національного координаційного центру кібербезпеки, Міністерства у справах ветеранів, IREX, Українського фонду стартапів, CyberUnit та НАУ. Семінар став платформою для співпраці, генерування ідей та розробки передових концепцій стартапів у сфері кібербезпеки.
Захід розпочався з вступного слова
Михайла Верича
, регіонального директора CRDF Global.
Анастасія Собова
, помічниця заступника Міністра у справах ветеранів, наголосила на важливості підтримки таких ініціатив, готовності надавати інформаційну допомогу щодо грантів для підприємницької діяльності ветеранів та зацікавленості розвивати напрямок кібербезпеки.
Керівниця екосистеми в Українському фонді стартапів
Карина Кудрявцева
розповіла про можливості підтримки новаторських ідей, які змінюють індустрію, незважаючи на рівень її заповненості. В.о. ректора НАУ
Ксенія Семенова
окреслила значення заходу для об’єднання напрямків роботи з ветеранами та розвитку стартап-екосистеми в університеті.
Ключовим спікером був
Іван Каунов
— діючий військовослужбовець, серійний підприємець, СЕО і співзасновник Buntar Aerospace та Defence Builder Accelerator. Він поділився своїм досвідом та надав корисні поради щодо створення успішних стартапів, підкреслюючи важливість наполегливої праці, командної роботи та інтенсивної роботи над створенням нових проєктів. Також Іван під час лекції окреслив різницю між бізнесом та стартапом.
Кульмінацією дня стала презентація розроблених стартапів перед журі. Найкращі проєкти були нагороджені на церемонії нагородження. Команда, яка посіла 1 місце, отримала стартовий фонд у розмірі 2000 доларів для проходження навчальних курсів.
Cyber Defenders StartUp Day став чудовою платформою для генерування новаторських рішень у сфері кібербезпеки, обміну досвідом, налагодження партнерських зв'язків та розвитку стартап-культури в Україні.