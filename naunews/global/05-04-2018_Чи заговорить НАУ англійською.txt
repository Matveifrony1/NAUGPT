Заголовок: Чи заговорить НАУ англійською?
Дата: 05/04/2018
URL: https://nau.edu.ua/ua/news/1/4/chi-zagovorit-nau-angliyskoyu.html
==================================================

30 березня 2018 р. доцент кафедри іноземних мов і прикладної лінгвістики НН ГМІ Наталя Глушаниця та ст. викладач Наталя Березнікова взяли участь у науково-практичній конференції «Запровадження моделі blended learning для навчання англійської мови у навчальних закладах м. Києва». Вона відбулась в Інституті післядипломної освіти Київського національного університету ім. Тараса Шевченка.
Викладачі кафедри ознайомились з напрацюваннями робочої групи щодо методології змішаного навчання із використанням Кабінету викладача на он-лайн порталі «Lingva.Skills» та впровадження даного проекту в освітній процес у рамках реалізації проекту «Київ Заговорить Англійською», що були представлені професором, д.е.н. Іриною Дрозд.
Учасники ознайомилися з презентацією Віталія Зубкова, методолога проекту «Lingva.Skills». Він розповів про переваги методології інноваційного змішаного навчання для молоді як інструменту результативного оволодіння англійською мовою.  Автор даної методики висвітлив покроковий план використання Кабінету викладача на он-лайн порталі «Lingva.Skills» як сучасного підходу перевірки виконання завдань студентами. В. Зубков також відповів на запитання вчителів та викладачів, які брали участь у конференції.
На нашу думку, було б доречно залучати до цієї програми студентів, викладачів та співробітників з метою формування та вдосконалення навичок володіння англійської мови шляхом проведення навчальних вебінарів, тренінгів у рамках запропонованого проекту.