Заголовок: Залучаємо до кращих традицій НАУ!
Дата: 01/10/2018
URL: https://nau.edu.ua/ua/news/1/10/zaluchaemo-do-krashchih-traditsiy-nau.html
==================================================

28 вересня 2018 року Навчально-науковий інститут аеронавігації, електроніки та комунікацій спільно з Навчально-науковим інститутом неперервної освіти забезпечили участь Національного авіаційного університету у «ярмарку професій».
Мета даного проекту – формування у шкільної молоді стійкої мотивації до праці, прагнення жити і працювати в Україні, посилення освітньо-культурної діяльності, виховання національної свідомості, патріотизму та активної життєвої позиції. А ці священні принципи при підготовці висококласних  фахівців для різних галузей виробництва та економіки традиційно впроваджуються у навчально-виховному процесі Національного авіаційного університету, який за свою 85 річну історію виховав не одне покоління вчених, науковців та висококласних фахівців.
Понад 350 учням-старшокласникам ЗСО м. Києва, які завітали на захід, співробітники НАУ передали щирі слова вітання від адміністрації університету та представили презентацію нашого улюбленого вишу, де охарактеризував навчально-виховний процес, Правила прийому до НАУ, дозвілля студентів, освітні та міжнародні програми, англомовний проект, функції БЛА та різноманітних комп’ютерних програм, а у консультаційному центрі співробітники дали вичерпні відповіді на всі актуальні питання, що хвилюють сучасного абітурієнта.
Тож будемо сподіватися, що кращі випускники ЗСО м. Києва якісну вищу освіту здобуватимуть саме у Національному авіаційному університеті, а свої практичні можливості у якості провідних фахівців в подальшому втілюватимуть у кращих традиціях на кращих виробничих підприємствах нашої держави, сприяючи своїми діяннями  до миру, злагоди та творчої праці!