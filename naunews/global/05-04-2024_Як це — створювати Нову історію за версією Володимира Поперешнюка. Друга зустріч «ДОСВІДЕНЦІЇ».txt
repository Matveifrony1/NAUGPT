Заголовок: Як це — створювати Нову історію за версією Володимира Поперешнюка. Друга зустріч «ДОСВІДЕНЦІЇ»
Дата: 05/04/2024
URL: https://nau.edu.ua/ua/news/2024/4/yak-tse-—-stvoryuvati-novu-istoriyu-za-versieyu-volodimira-popereshnyuka-druga-zustrich-dosvidenczii.html
==================================================

У рамках проєкту
«ДОСВІДЕНЦІЯ»
Національний авіаційний університет радо приймав у своїх стінах відомого українського підприємця, співзасновника компанії «Нова Пошта» (група компаній NOVA) —
Володимира Поперешнюка.
Нагадаємо, проєкт був започаткований
Петром Чернишовим
, головою Наглядової ради НАУ, який і надалі продовжує запрошувати до університету цікавих, відомих та досвідчених спікерів із різних галузей (наступна зустріч з новим гостем — вже у травні).
Цікаві факти про Володимира, які ми дізналися під час зустрічі:
Володимир —
випускник Харківського авіаційного інституту, за спеціальністю інженер-механік авіаційних двигунів та енергетичних установок. До речі, в юності він  розглядав можливість навчатися і в тодішньому КМУЦА (нашому рідному НАУ). І ось нарешті доля звела Володимира з авіаційним вишем у форматі відкритої лекції зі студентами, співробітниками НАУ та гостями вишу.
Співзасновник найбільшого гравця на ринку експрес-доставки є прихильником лібертаріанства в економіці. І може розказати все, що вам потрібно знати про неї за одну хвилину. Тут створили вам привід для більш глибокого вивчення матчастини і прослуховування коротких лекцій Володимира.
Протягом півтори години наш
гість щиро ділився практичними інструментами
, які допомогли «Новій Пошті» стати лідером галузі.В цій частині говорили і про кризи, які пройшла компанія, і про злети, про необхідність помилок і якісних висновків, про постійний розвиток і удосконалення процесів, про команду і інноваційні проєкти та продукти компанії.
Володимир наголошував
на необхідності постійно навчатися, освоювати нове, розвиватися і навів власні приклади — чим цікавиться зараз, чому навчається і навчає. Окрім цього, точилася жвава дискусія навколо економічних питань.
Подивитися
фото із зустрічі
і знайти себе.
Рекомендації та поради від Володимира Поперешнюка: зібрали корисне для вас
Під час зустрічі неодноразово згадувались корисні та доступні ресурси для вивчення економіки, ділимось повним переліком соціальних мереж
@Nova_Economika: про економіку
простими словами
. Обирайте — де вам зручніше здобувати цінні знання ;)
Зокрема, Володимир радив прослухати аудіокниги
«До нової свободи. Лібертаріанський маніфест»
Мюррея Ротбарда та
«Що видно і чого не видно. Держава»
Фредерікко Бастіа. Для прослуховування — у вільному доступі!
Також мова йшла про відео
«Я олівець
» Олівера Ріда, яке пояснює важливість вільної економіки та розподілу праці.
І наостанок ресурс
WELLBOOKS
— інтернет-магазин корисних книг з економіки.
На зустріч завітали не тільки студенти з НАУ, а й інших провідних київських вишів, а також молоді підприємці. Від учасників лунало чимало питань на самі різні теми.
Запис зустрічі
з Володимиром Поперешнюком: Як це — створювати Нову історію вже на
NAU Official Channel
.
Слідкуйте за анонсами на сайті та у соцмережах НАУ, щоб не пропустити цікавих гостей та нагоду поринути у світ нових знань та досвіду!