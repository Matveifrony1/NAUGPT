Заголовок: Студенти Гуманітарного зустрілися з американським юристом
Дата: 28/10/2016
URL: https://nau.edu.ua/ua/news/2016/10/studenti-gumanitarnogo-zustrilisya-z-amerikanskim-yuristom.html
==================================================

25 жовтня 2016 року кафедра англійської філології і перекладу Навчально-наукового гуманітарного інституту організувала англомовний семінар «Система правосуддя в Сполучених Штатах і в Україні: актуальні проблеми». У ньому взяли участь студенти 4 курсу напряму підготовки «Філологія». Семінар провів бакалавр права Крістофер Рассел, JD, стипендіат програми Fulbright-Hillary Rodham Clinton Public Policy, який працює в Координаційному центрі з надання правової допомоги Міністерства юстиції України. Студенти-перекладачі, які опановують складну юридичну англійську мову, зацікавлено прослухали презентацію про функціонування системи правосуддя у США, обмінялися думками щодо питань реформування судової системи та правового захисту в Україні, виконали тренінгові завдання з юридичного перекладу.