Заголовок: Перемога студентки ФТМЛ у  Всеукраїнському  конкурсі студентських наукових робіт
Дата: 14/04/2020
URL: https://nau.edu.ua/ua/news/2020/kopiya-berezen/peremoga-studentki-ftml-u-vseukrainskomu-konkursi-studentskih-naukovih-robit.html
==================================================

Студентка Факультету транспорту, менеджменту і логістики Поліна Митченко отримала Диплом I  ступеня у Всеукраїнському  конкурсі студентських наукових робіт за напрямом «Транспортні технології».
Під час конкурсу комісія розглянула 171 студентську наукову  роботу 234 авторів зі спеціальності «Транспортні технології (за видами транспорту)», що надійшли з 40 закладів вищої освіти України.
Студентка ФТМЛ представила на конкурс роботу «Ефективність консолідованої схеми доставки в умовах територіальної міської кластеризації». Керівник дипломної роботи – доцент кафедри логістики Лідія Савченко.
Підведення підсумків Всеукраїнського конкурсу студентських наукових робіт у 2019/2020 н.р. за результатами ІІ туру відбувалось в умовах карантину в режимі on-line. На підставі рецензування та відкритого обговорення наукових робіт конкурсна комісія присудила нашій студентці перше місце.
Вітаємо з перемогою та бажаємо подальших творчих успіхів!