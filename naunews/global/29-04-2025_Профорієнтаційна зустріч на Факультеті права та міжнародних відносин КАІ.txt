Заголовок: Профорієнтаційна зустріч на Факультеті права та міжнародних відносин КАІ
Дата: 29/04/2025
URL: https://nau.edu.ua/ua/news/2025/4/proforientatsiyna-zustrich-na-fakulteti-prava-ta-mizhnarodnih-vidnosin-kai.html
==================================================

24 квітня 2025 року
в Державному університеті «Київський авіаційний інститут» продовжено серію зустрічей з профорієнтації. До університету завітали учні Ліцею № 161 м. Києва
в рамках підписаної угоди про співпрацю.
Організатори
— Навчально-науковий інститут розвитку освіти спільно з Факультетом права та міжнародних відносин. Ліцеїстів зустріли деканеса факультету
Ярина Жукорська,
к.ю.н, та
Лазарєва Галина
, директорка ННІРО КАІ, заслужена працівниця освіти України.
На Факультеті права та міжнародних відносин
Шапенко Людмила,
завідувачка кафедри конституційного і адміністративного права, к.ю.н. доцентка,
Летків Ростислав,
студент 2 курсу, в.о. директора Юридичної консультації «Юридична клініка» ФПМВ КАІ організували і провели з учнями рольову гру — судове засідання на тему
«Вільне володіння зброєю» та «Смертна карна: так чи ні»
.
Гра відбувалась у залі судових засідань, яка створена на зразок реальних залів судових засідань в судах України. Старшокласники взяли активну участь.
Панова Оксана
, д.ю.н., професорка, професорка кафедри кримінального права і процесу
розповіла про пріоритетні напрями роботи кафедри,
про специфіку професії криміналіста; наголосила, що у цій професії потрібні залізні нерви, уважність, мобільність та відповідальність. Помилятися експерт не має права — занадто багато чого залежить від достовірності представлених у суді доказів. Як приклад у навчально-науковій криміналістичній лабораторії було проведено
практичне заняття з криміналістики.
Представники КАІ ознайомили учнів з кафедрами і напрямками навчання на ФПМВ,
розповіли про
спеціальності, які здобувають студенти, дозвілля, проходження практики, запросили на Підготовчі курси для майбутніх абітурієнтів, на День відкритих дверей факультетів КАІ.
Бажаємо мирного неба, втілення планів і здійснення мрій! Дякуємо ЗСУ за можливість працювати, навчатися і розвиватися заради майбутнього!