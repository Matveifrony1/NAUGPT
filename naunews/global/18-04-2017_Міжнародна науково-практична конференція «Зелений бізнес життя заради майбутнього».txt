Заголовок: Міжнародна науково-практична конференція «Зелений бізнес: життя заради майбутнього»
Дата: 18/04/2017
URL: https://nau.edu.ua/ua/news/2017/4/mizhnarodna-naukovo-praktichna-konferentsiya-zeleniy-biznes-zhittya-zaradi-maybutnogo.html
==================================================

Триває тісна наукова співпраця між ННІМВ НАУ та економічним факультетом Київського національного університету імені Тараса Шевченка.
Професор кафедри міжнародних економічних відносин і бізнесу, д.н.д.у., заслужений економіст України Світлана Біла  12 квітня 2017 р. виступила з науковою доповіддю на тему «Перспективи та ризики розвитку відновлюваної енергетики в Україні» на пленарному засіданні  V Міжнародної науково-практичної конференції «Зелений бізнес: життя заради майбутнього», організованої за підтримки українсько-німецької кафедри екологічного менеджменту та підприємництва КНУ імені Тараса Шевченка.
На конференції розглядались актуальні питання глобального потепління, питання захисту клімату, економії ресурсів та енергії за допомогою інноваційних чистих технологій.  Учасники змогли прослухати виступи іноземних гостей – професора Вільфріда Нойманна (Німеччина), професора Вольфа Д.Хартманна (Німеччина), Томаса Штюмера (комерційного директора дочірнього підприємства із 100 відсотками іноземних інвестицій «Сіменс Україна»),  професора Ібтісам Камал (Ірак) та професора Гульджан Байкенової (Казахстан). Також у науково-практичній конференції взяли участь відомі науковці України у сфері «зеленого бізнесу» – професор Г.І. Купалова (Київський національний університет імені Тараса Шевченка), професор Ігор Ліцур (Інститут економіки природокористування та сталого розвитку НАН України), д.е.н. В'ячеслав Потапенко (головний консультант програми «Забезпечення «зеленої» модернізації економіки України»). Усі доповіді  викликали великий інтерес присутніх на конференції викладачів ВНЗ України, аспірантів та студентів. Учасники конференції відзначили, що розвиток «зеленої економіки» є надзвичайно перспективним для відродження національного виробництва на засадах сталого розвитку, що відповідає новітнім трендам конкурентоспроможності та безпечного екологічного розвитку України у ХХІ столітті.