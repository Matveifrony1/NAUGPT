Заголовок: Початок співпраці з Тайчжоуським університетом
Дата: 02/08/2019
URL: https://nau.edu.ua/ua/news/2019/7/pochatok-spivpratsi-z-taychzhouskim-universitetom.html
==================================================

НАУ відвідала офіційна делегація Тайчжоуського університету (м. Тайчжоу, Китайська Народна Республіка): проректор Чжао Сяомінга (Zhao Xiaoming), директор Інституту авіаційної інженерії Тайчжоуського університету  Чжан Йонджу (Zhang Yongju)  та доктор наук Інституту авіаційної інженерії Ляо Лімінга (Liao Liming).
Сторони обговорили співробітництво у сфері освіти і науки, зокрема, обмін викладачами та студентами, науковими командами, програму подвійних дипломів, створення спільного коледжу на території китайського партнера.
Проректор з міжнародного співробітництва і освіти Олександр Запорожець презентував підготовчу школу для іноземних студентів, які навчатимуться в нашому університеті англійською мовою. Він зазначив, що в НАУ є успішний досвід подвійних дипломів з польськими партнерами і на етапі готовності спільні програми з двома китайськими університетами.
Директор Інституту авіаційної інженерії Чжан Йонджу висловив бажання отримати рекомендації щодо відкриття нових спеціальностей та створення освітніх програм в Інституті авіаційної інженерії. Він зауважив, що після візиту до НАУ, запланував створити курси української чи російської мови, як мовну базу китайських студентів для подальшого навчання в НАУ.