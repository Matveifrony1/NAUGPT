Заголовок:Про засідання Вченої ради університету від 10 грудня 2020 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-10-grudnya-2020-roku/
==================================================
Про засідання Вченої ради університету від 10 грудня 2020 року
10 грудня 2020 р. у Національному авіаційному університеті відбулося позачергове засідання Вченої ради.

Засідання відбулося із дотриманням карантинних обмежень відповідно до постанови Кабінету Міністрів України від 22 липня 2020 року № 641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» (зі змінами).

Голова Вченої ради Микола Сергійович Кулик відзначив кращих співробітників університету та вручив нагороди.

Атестат професора вручено ХАЛМУРАДОВУ Батиру Данатаровичу – завідувачу кафедри цивільної та промислової безпеки Факультету екологічної безпеки, інженерії та технологій.

Атестат доцента вручено:

ЗАСЛУЖЕНІЙ Аллі Андріївні – доценту кафедри іноземної філології Факультету лінгвістики та соціальних комунікацій;

МАКЕЄВІЙ Олені Миколаївні – доценту кафедри теорії та історії держави і права Юридичного факультету;

МЕЛЬНИК Наталії Іванівні – доценту кафедри іноземної філології Факультету лінгвістики та соціальних комунікацій;

ПЕТРУСЕНКО Валентині Павлівні – доценту кафедри вищої математики Факультету транспорту, менеджменту і логістики;

СТРУК Ірині Василівні – доценту кафедри англійської філології і перекладу Факультету лінгвістики та соціальних комунікацій.

Нагрудний знак Міністерства освіти і науки України «За наукові та освітні досягнення» вручено ЛЕДОВСЬКИХ Володимиру Михайловичу – професору кафедри хімії і хімічної технології Факультету екологічної безпеки, інженерії та технологій.

Подяку Міністерства освіти і науки України вручено:

АЛПАТОВІЙ Олександрі Валентинівні – заступнику декана Факультету лінгвістики та соціальних комунікацій;

ТЮРМЕНКО Ірині Іванівні – завідувачу кафедри історії та документознавства Факультету лінгвістики та соціальних комунікацій;

ШОСТАК Оксані Григорівні – завідувачу кафедри іноземних мов та прикладної лінгвістики Факультету лінгвістики та соціальних комунікацій;

ГЛИВІ Валентину Анатолійовичу – професору кафедри цивільної та промислової безпеки Факультету екологічної безпеки, інженерії та технологій.

Вчена рада університету затвердила квоти делегатів (членів) на Конференцію трудового колективу та квоти кандидатів до складу Вченої ради Національного авіаційного університету.

Вчений секретар Легенький Микола Іванович доповів на засіданні, що для того, щоб відбулося обрання виборних представників до нового складу  Вченої ради університету, потрібно визначити і затвердити квоти кандидатів до складу Вченої ради. Квоти були розроблені у суворій відповідності до пропорційного складу працівників університету. Чисельний склад Вченої ради в цілому становить 100 осіб згідно з положенням про Вчену раду університету. З них за посадами 35 працівників, виборних представників від науково-педагогічних працівників 47 осіб, виборних представників від інших працівників 3 особи, виборних представників від аспірантів та докторантів 3 особи, виборних представників з числа керівників органів студентського самоврядування – 12 осіб.

Розподіл квот поміж факультетами і навчально-науковим інститутом визначався відповідно до відсотку працівників, які працюють у відповідних підрозділах.

Вчена рада університету затвердила положення:

– Про порядок обрання виборних представників з числа штатних працівників, які не є науковими, науково-педагогічними та педагогічними  працівниками, що мають право брати участь у виборах ректора Національного авіаційного університету.

– Про затвердження Положення про порядок обрання виборних представників з числа студентів, що мають право брати участь у виборах ректора Національного авіаційного університету.

Вчена рада університету затвердила освітньо-професійну програму «Прикладне програмне забезпечення» з підготовки здобувачів першого (бакалаврського) рівня вищої освіти зі спеціальності 113 «Прикладна математика» галузі знань 11 «Математика і статистика» у Національному авіаційному університеті у новій редакції.

 

 