Заголовок: Факультет екологічної безпеки, інженерії та технологій НАУ провів зустріч із вступниками на другий (магістерський) рівень навчання
Дата: 01/07/2022
URL: https://nau.edu.ua/ua/news/2022/7/fakultet-ekologichnoi-bezpeki-inzhenerii-ta-tehnologiy-nau-proviv-zustrich-iz-vstupnikami-na-drugiy-(magisterskiy)-riven-navchannya.html
==================================================

29 червня на Факультеті екологічної безпеки, інженерії та технологій (ФЕБІТ) Національного авіаційного університету відбулась онлайн зустріч з усіма охочими вступити до магістратури у 2022 році.
На запитання присутніх давали відповіді:
- декан ФЕБІТ Ірина Матвєєва;
- заступник декана з навчальної роботи факультету Валентина Гроза;
- відповідальний секретар приймальної комісії ФЕБІТ Олена Монченко.
До зустрічі долучилися понад 80 осіб.
Основні запитання до фахівців факультету стосувались умов, термінів та особливостей цьогорічного вступу. На зустрічі також було наголошено, що при вступі в магістратуру цього року іспит з англійської мови складати не потрібно.
Деканат ФЕБІТ НАУ завжди готовий до спілкування з усіма, хто має бажання розв'язувати екологічні проблеми, хто хоче пов'язати своє майбутнє з біотехнологіями, біокібернетикою, хімічними технологіями, забезпечувати цивільну безпеку та захист об'єктів критичної інфраструктури.
Чекаємо Вас на фахових іспитах до магістратури ФЕБІТ НАУ.