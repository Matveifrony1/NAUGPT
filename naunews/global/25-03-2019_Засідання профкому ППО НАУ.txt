Заголовок: Засідання профкому ППО НАУ
Дата: 25/03/2019
URL: https://nau.edu.ua/ua/news/2019/3/zasidannya-profkomu-ppo-nau.html
==================================================

Проведення звітно-виборних зборів (конференцій) у структурних підрозділах ППО НАУ, організація виставки творчих робіт членів профспілки, надання матеріальної допомоги – питання, що розглядалися на розширеному засіданні профкому ППО НАУ.
На засіданні прийнято рішення провести згідно статуту Профспілки авіапрацівників України, звітно-виборні збори (конференції) у квітні-травні 2019 року та визначено відповідальних за організацію та проведення цих заходів – голови профбюро, комісія профкому з організаційно-масової роботи.
Організацію проведення виставки творчих робіт, присвячених Дню матері, доручено профспілковій комісії з культурно-масової та спортивної роботи. Роботи приймаються у профкомі (1.137) до 10 квітня 2019 року, а відкриття виставки призначено на 15 квітня в приміщенні Науково-технічної бібліотеки університету.
За представленнями голів профбюро структурних підрозділів ППО НАУ вирішено надати матеріальну допомогу членам профспілки АГЧ, Управління, НН ІІДС, АКФ, ФЕБА, ФАЕТ, ФЕБІТ, ФККПІ, ФЛСК.