Заголовок: НАУ відвідав заступник МЗС України, Надзвичайний і Повноважний Посол Андрій Мельник
Дата: 23/05/2023
URL: https://nau.edu.ua/ua/news/2023/5/nau-vidvidav-zastupnik-mzs-ukraini-nadzvichayniy-i-povnovazhniy-posol-andriy-melnik.html
==================================================

Сьогодні в Національному авіаційному університеті відбулась робоча зустріч ректора НАУ Максима Луцького з дипломатичними представниками України. Заступник Міністра закордонних справ України, Надзвичайний і Повноважний Посол Андрій Мельник та директор Третього територіального департаменту МЗС України, Надзвичайний і Повноважний Посол Володимир Лакомов відвідали університет з метою обговорення співпраці та взаємодії в науково-освітній сфері.
Дипломати ознайомилися з матеріально-технічною базою університету та високим рівнем підготовки спеціалістів у галузі міжнародних відносин. Вони підкреслили значущість розвитку в цьому напрямку та обговорили питання подальшої співпраці.
Гості у супроводі проректора з міжнародного співробітництва і освіти Ірини Зарубінської та декана факультету міжнародних відносин Юрія Волошина також відвідали музей історії НАУ.
"Ця зустріч є важливим кроком та відкриває нові перспективи у співпраці між НАУ та Міністерством закордонних справ України. Дякую Андрію Мельнику і Володимиру Лакомову за високу оцінку наших досягнень та змістовний діалог»,- зазначив Максим Луцький.