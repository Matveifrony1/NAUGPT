Заголовок:Про засідання Вченої ради університету від 21 лютого 2024 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-21-lyutogo-2024-roku/
==================================================
Про засідання Вченої ради університету від 21 лютого 2024 року
21 лютого 2024 року відбулося засідання Вченої ради Національного авіаційного університету.

 

Голова Вченої ради Микола КУЛИК відкрив засідання Вченої ради та представив почесних гостей присутніх у залі: Блаженнійшого Митрополита Київського і всієї України ЕПІФАНІЯ та ректора Київської Православної Богословської Академії протоієрея Олександра ТРОФИМЛЮКА.

В. о. проректора з гуманітарної політики та інновацій Національного авіаційного університету Марина ПЕТЧЕНКО розповіла про просвітницьку і наукову діяльність Предстоятеля Православної Церкви України Блаженнійшого Митрополита Київського і всієї України ЕПІФАНІЯ.

Вчений секретар університету Микола ЛЕГЕНЬКИЙ оголосив присутнім рішення Вченої ради Національного авіаційного університету про присвоєння звання «Почесний доктор Національного авіаційного університету» Предстоятелю Православної Церкви України Блаженнійшому Митрополиту Київському і всієї України ЕПІФАНІЮ.

В. о. ректора Володимир ШУЛЬГА вручив диплом і атрибути Почесного доктора Національного авіаційного університету Предстоятелю Православної Церкви України ЕПІФАНІЮ. Блаженнійший Митрополит Київський і всієї України висловив вдячність за довіру і надану честь бути удостоєним цього звання.

На завершення, в. о. ректора університету проголосив, що запорукою зміцнення освітньо-наукового потенціалу держави – є розвиток морально-етичних засад та становлення духовного надбання суспільства. Зазначив, що саме у ці надзвичайно складні часи винятково важливим стало єднання нашого народу, його згуртованість та відданість національним ідеалам, які проповідує нам Слово Боже, які ведуть нас до омріяної Перемоги. Подякував Блаженнійшому Митрополиту Київському і всієї України ЕПІФАНІЮ за згоду прийняти почесне звання.

Також на засіданні були присутні полковник Міністерства Оборони України Сергій Вікторович ЧУБ та офіцер розвідки Третьої окремої штурмової бригади Збройних Сил України Кирило Дмитрович НІКОЛАЄВ. Вони подякували співробітникам Національного авіаційного університету за надання всебічної допомоги під час збройної агресії російської федерації проти України, плідну співпрацю зі Збройними Силами України, патріотизм та активну громадянську позицію та вручили Медаль «За сприяння Збройним Силам України» таким співробітникам університету:

– ЗОЗУЛІ Сергію Васильовичу – старшому викладачу кафедри цивільної та промислової безпеки Факультету екологічної безпеки, інженерії та технологій;

– СІГНАЄВСЬКОМУ Олександру Миколайовичу – старшому викладачу кафедри цивільної та промислової безпеки Факультету екологічної безпеки, інженерії та технологій;

– СІМАХОВІЙ Анастасії Олексіївні – професору кафедри бізнес-аналітики та цифрової економіки Факультету економіки та бізнес-адміністрування;

– ХАЛМУРАДОВУ Батиру Данатаровичу – завідувачу кафедри цивільної та промислової безпеки Факультету екологічної безпеки, інженерії та технологій.

Микола КУЛИК вручив нагороди Міністерства освіти і науки України, а саме:

– нагрудний знак Міністерства освіти і науки України «За наукові та освітні досягнення» АЗАРСКОВУ Валерію Миколайовичу – професору кафедри аерокосмічних систем управління Факультету аеронавігації, електроніки та телекомунікацій;

– нагрудний знак Міністерства освіти і науки України «Відмінник освіти» ПРИСТАВЦІ Пилипу Олександровичу – завідувачу кафедри прикладної математики Факультету комп’ютерних наук та технологій.

Крім того, на засіданні Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Також було підтримано клопотання Інституту загальної енергетики НАН України щодо підтримки висунення кандидатури директора Інституту загальної енергетики НАН України, член-кореспондента Національної академії наук України, заслуженого діяча науки і техніки України, доктора технічних наук, професора БАБАКА Віталія Павловича для обрання академіком Національної академії наук України по Відділенню фізико-технічних проблем енергетики за спеціальністю «Енергетика, моніторинг енергетичних об’єктів» та клопотання Національного технічного університету України «Київський політехнічний інститут імені Ігоря Сікорського» щодо підтримки висунення кандидатури проректора з науково-педагогічної роботи, наукового керівника кафедри фізики металів, член-кореспондента Національної академії наук України, заслуженого діяча науки і техніки України, доктора фізико-математичних наук, професора СИДОРЕНКА Сергія Івановича для обрання академіком Національної академії наук України по Відділенню фізико-технічних проблем матеріалознавства за спеціальністю «Матеріалознавство, функціональні матеріали».

Вчена рада заслухала доповідь начальника планово-фінансового відділу Наталії СЛОБОДЯН за результатами якої було схвалено фінансовий план на 2024 рік.

Вченою радою було відрито та затверджено освітньо-професійні програми та навчальні плани для підготовки здобувачів вищої освіти другого (магістерського) рівня у Льотній академії Національного авіаційного університету.

Крім того, створено разові спеціалізовані вчені ради для проведення захисту дисертацій здобувачів освітньо-наукового ступеня доктора філософії.

Затверджено: теми докторських дисертацій, склад редакційних колегій наукових видань університету.

Рекомендовано до друку: навчальні посібники та монографії, нові випуски збірників наукових праць.