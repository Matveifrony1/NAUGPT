Заголовок: Вивчаємо закордонний досвід
Дата: 22/04/2015
URL: https://nau.edu.ua/ua/news/2015/4/vivchaemo-zakordonnij-dosvid.html
==================================================

8 квітня 2015 року на кафедрі історії та документознавства Гуманітарного інституту відбулась зустріч провідного вченого-архівіста з Німеччини (архів Північної землі Рейн-Вестфалія) д-ра Рагни Боден зі студентами напряму «Документознавство та інформаційна діяльність». Студенти з цікавістю послухали розповідь фахівця про особливості організації архівної справи в Німеччині, експертизу цінності документів, умови зберігання архівних документів у німецьких архівних установах. Пані Рагна познайомила студентів із перлинами колекцій різних архівів Німеччини і особливо виділила унікальні документи архіву Північної землі Рейн-Вестфалія. Р. Боден відповіла на численні запитання студентів під час обговорення актуальних питань з досвіду організації електронного архівування в Німеччині.