Заголовок: День професій з Факультетом транспорту та логістики
Дата: 29/05/2025
URL: https://nau.edu.ua/ua/news/2025/5/23982.html
==================================================

16 травня Київський авіаційний інститут організував онлайн День професій з Факультетом транспорту і логістики для учнів 10-11 класів та студентів коледжів.
Захід провів Навчально-науковий інститут розвитку освіти під керівництвом
Галини Лазарєвої,
заслуженої працівниці освіти України, спільно з Факультетом транспорту і логістики, який очолює декан
Дмитро Шевчук,
доктор технічних наук, професор.
Основну презентацію провів
Михайло Левченко,
заступник декана ФТЛ. Учасники дізналися про можливості навчання в КАІ, основні напрямки діяльності факультету, лабораторії кафедр, спеціальності та англомовні проєкти. Окрему увагу приділили студентському життю, партнерським компаніям, програмам обміну та перспективам працевлаштування випускників.
Модераторка заходу
Тетяна Петровська
, директорка Центру допрофесійної підготовки та обдарованої учнівської молоді ННІРО, розповіла про переваги навчання в університеті та запросила на наступні профорієнтаційні заходи. Технічне забезпечення здійснювала
Ольга Бруяка,
завідувачка кафедри базових і спеціальних дисциплін ННІРО.
До участі долучилися
учні київських шкіл та шкіл Київської області, слухачі Підготовчого відділення КАІ з Борисполя, представники Авіаційно-космічного центру Київського палацу дітей та юнацтва, а також студенти Васильківського та Київського фахових коледжів КАІ.