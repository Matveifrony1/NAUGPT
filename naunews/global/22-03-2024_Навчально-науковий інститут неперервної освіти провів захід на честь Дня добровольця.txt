Заголовок: Навчально-науковий інститут неперервної освіти провів захід на честь Дня добровольця
Дата: 22/03/2024
URL: https://nau.edu.ua/ua/news/2024/3/navchalno-naukoviy-institut-neperervnoi-osviti-proviv-zahid-na-chest-dnya-dobrovoltsya.html
==================================================

15 березня 2024 року
у Навчально-науковому інституті неперервної освіти відбулася інформаційна година-презентація «Сила нескорених», присвячена Дню українського добровольця.
Організатором заходу
виступила кафедра управління людським фактором.
На захід були запрошені
справжні герої — військові добровольці Збройних Сил України, які боронять нашу країну від російського агресора. Поруч з ними зібралися студенти та співробітники Інституту, аби вшанувати мужність та патріотизм українських добровольців.
Завідувачка кафедри управління людським фактором
Людмила Сидорчук
розпочала зустріч зі слів вдячності на адресу захисників України. Здобувачі кафедри підготували ґрунтовну доповідь та змістовну презентацію про добровольчий рух в Україні.
Запрошені добровольці поділилися
своїми історіями, емоціями та думками, надихаючи присутніх на патріотизм та любов до Батьківщини.
Ця зустріч ще раз підкреслила,
що українські добровольці — це нескорені духом люди, готові віддати все для захисту рідної землі. Їхня сила, мужність та відданість є прикладом для наслідування та натхненням для кожного українця.
Навчально-науковий інститут неперервної освіти щиро дякує усім учасникам заходу за можливість доторкнутися до справжнього героїзму та патріотизму українських добровольців.