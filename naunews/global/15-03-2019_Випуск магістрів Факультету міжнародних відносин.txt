Заголовок: Випуск магістрів Факультету міжнародних відносин
Дата: 15/03/2019
URL: https://nau.edu.ua/ua/news/2019/3/vipusk-magistriv-fakultetu-mizhnarodnih-vidnosin.html
==================================================

Відбулось урочисте вручення дипломів випускникам Факультету міжнародних відносин. На заході були присутні почесні гості: Державний секретар Міністерства культури України Ростислав Карандєєв, Керівник патронатної служби Міністерства культури України Вікторія Мулявка, Радник Міністра юстиції України Роман Усенко, Радник директора департаменту міжнародного співробітництва Міністерства оборони України Олег Барабаш.
З вітальним словом до випускників звернувся проректор з навчальної роботи Артур Гудманян, декан факультету Юрій Волошин та завідувачі випускових кафедр факультету.
Випускникам вручено 79 дипломів ОС «Магістр», серед яких 31 – з відзнакою. За високі успіхи в навчанні, активну участь у науково-дослідній роботі, перемогу в огляді-конкурсі на кращий дипломний проект (роботу) випускники-магістри нагороджені Грамотою НАУ – за перше місце: Наталя Мальонкіна, Ганна Пєшкова та Ганна Шестова. За друге місце: Валерія Макаревич, Людмила Росік, Анна Калініченко, Марина Головатенко та Даніїл Черевашко. За третє місце: Кристина Копій, Альона Кошелівська, Богдан Амінов, Ілона Зубкіна, Марія Гайдай, Олександра Левченко, Анастасія Трофімчук, Тамара Головко та Дмитро Кот.
Вітаємо випускників та бажаємо успіху в професійній діяльності!