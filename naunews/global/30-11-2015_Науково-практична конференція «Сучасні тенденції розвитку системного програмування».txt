Заголовок: Науково-практична конференція «Сучасні тенденції розвитку системного програмування»
Дата: 30/11/2015
URL: https://nau.edu.ua/ua/news/2015/11/npk-suchasni-tendencii-rozvitku.html
==================================================

25 та 26 листопада 2015 року  в Навчально-науковому Інституті комп’ютерних інформаційних технологій проходила науково-практична конференція «Сучасні тенденції розвитку системного програмування». Вона була спрямована на практичні реалізації в апаратному і програмному напрямі, які носили більш практичне застосування, ніж наукові або теоретичні розробки. На відкритті конференції були тільки практики від провідних IT-компаній та коворкінг-центрів.
Понад 40 доповідей студентів та аспірантів заслухано в чотирьох секціях: 1) робототехніка, програмування мікроконтролерів, системи обробки зовнішніх даних, 2) паралельні та розподілені обчислення, 3) мультиплатформенні програмні засоби, мобільні технології, 4) спеціалізовані програмні засоби.
Найцікавіші виступи відзначено нагородами від компаній-партнерів. За підсумками конференції буде виданий збірник тез.
Сподіваємось, що наступного року студенти представлять ще більше практичних розробок. За цієї умови до програми конференції буде включена окрема секція – конкурс студентських робіт.