Заголовок: Актуальні проблеми вдосконалення юридичної науки в Україні
Дата: 05/05/2020
URL: https://nau.edu.ua/ua/news/2020/traven/aktualni-problemi-vdoskonalennya-yuridichnoi-nauki-v-ukraini.html
==================================================

Представники закладів вищої освіти та державних і громадських організацій взяли участь у науково-практичному семінарі «Актуальні проблеми вдосконалення юридичної науки в Україні», організованому кафедрою кримінального права і процесу Юридичного факультету НАУ
До обговорення питань семінару долучились: головний науковий співробітник СБУ Борис Леонов, науковий консультант судді Конституційного Суду України Макар Марчук,  директор юридичної фірми «Бонум», адвокат Олександра Янчук, керуючий партнер адвокатського об’єднання «Бахмач та партнери» адвокат Андрій Бахмач, завідувач кафедри судової медицини та медичного права Національного медичного університету ім. О.О. Богомольця Борис Михайличенко,  лікар судово-медичної експертизи ДУ «Головне бюро судово-медичної експертизи МОЗ України»  Аліна Плетенецька, викладачі та студенти Юридичного факультету.
Учасники заходу розглянули  актуальні проблеми юридичної науки та практичного її застосування в специфічних умовах особливого стану в Україні, пов’язаного з пандемією COVID-19. Науковці обговорили питання, що стосуються розмежування понять «надзвичайна ситуація» чи «надзвичайний стан», забезпечення умов праці судово-медичних експертів та працівників правоохоронних органів при проведенні невідкладних слідчих дій в умовах пандемії COVID-19, а також питання юридичної, та зокрема, кримінальної відповідальності за порушення правил, що встановлені в Україні у зв’язку з карантином.
За результатами науково-практичного семінару запропоновано слушні пропозиції щодо вдосконалення окремих проблемних ситуацій та їх нормативного регулювання в умовах особливого стану.