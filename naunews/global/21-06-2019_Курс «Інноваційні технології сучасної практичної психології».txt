Заголовок: Курс «Інноваційні технології сучасної практичної психології»
Дата: 21/06/2019
URL: https://nau.edu.ua/ua/news/2019/6/kurs-innovatsiyni-tehnologii-suchasnoi-praktichnoi-psihologii.html
==================================================

У Центрі експертизи та сертифікації освітніх та наукових програм Інституту неперервної освіти проведено курси підвищення кваліфікації практичних психологів за навчальною програмою «Інноваційні технології сучасної практичної психології».
Навчальна програма курсу передбачала вивчення застосування сучасних психологічних методик при професійному відборі; запобігання  негативним наслідкам та ризикам  впливу персоналу на рівень кадрової безпеки підприємства; подолання синдрому  професійного та емоційного вигорання; використання основних технологій сучасної психокорекційної роботи.
Також обговорювалось використовування методу Символдрама, психотерапевтичних стратегій та методів роботи з психічною травмою (система SIBAM); опрацювання результатів психодіагностичних обстежень у роботі практичного психолога. Розглядалися інноваційні технології   психологічного консультування дітей та дорослих та особливості надання першої психологічної допомоги особам, які перебувають в умовах екстремальних ситуацій.