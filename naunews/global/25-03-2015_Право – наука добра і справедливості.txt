Заголовок: Право – наука добра і справедливості
Дата: 25/03/2015
URL: https://nau.edu.ua/ua/news/2015/3/pravo-–-nauka-dobra-i-spravedlivosti.html
==================================================

18 березня 2015 року асистент кафедри кримінального права і процесу Юридичного інституту Аліса Кочнєва провела для учнів 11 класів Стеблівської ЗОШ I-III cтупенів ім. І.С. Нечуя-Левицького профорієнтаційний брейн-ринг на тему: «Право – наука добра і справедливості» у формі.
Він складався з двох раундів. Кожна правильна відповідь учасників оцінювалася в 1 бал. Перше місце зайняла команда «Праволюби», друге – «Вартові закону», третє – «Правознавство».
Командам були вручені дипломи  та пам’ятні подарунки за призові місця. Учні отримали також інформацію про діяльність Юридичного інституту та умови вступу на навчання в Національний авіаційний університет.
Захід посприяв учням у виборі майбутньої професії та допоміг перевірити і закріпити свої знання з навчальної дисципліни «Правознавство».