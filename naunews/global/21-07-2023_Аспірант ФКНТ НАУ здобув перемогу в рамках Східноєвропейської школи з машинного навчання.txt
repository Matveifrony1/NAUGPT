Заголовок: Аспірант ФКНТ НАУ здобув перемогу в рамках Східноєвропейської школи з машинного навчання
Дата: 21/07/2023
URL: https://nau.edu.ua/ua/news/2023/7/aspirant-fknt-nau-zdobuv-peremogu-v-ramkah-shidnoevropeyskoi-shkoli-z-mashinnogo-navchannya.html
==================================================

Протягом 10-15 липня 2023 року в місті Кошице (Словаччина) відбулася одна з найбільш цікавих подій в галузі штучного інтелекту та машинного навчання -
Східноєвропейська школа з машинного навчання (EEML2023)
.
Національний авіаційний університет на цьому заході представив аспірант 3 курсу ФКНТ спеціальності 122 "Комп'ютерні науки" Дмитро Проскурін, який пройшов попередній відбір і отримав можливість в рамках EEML2023 розвинути власний проєкт, пов'язаний з його дисертацією та науково-дослідною роботою НДЛ протидії кіберзагрозам в авіаційній галузі НАУ.
Цьогоріч з учасниками школи працювали топові спікери й ментори з University of Cambridge, MIT, George Mason University, École Politechnique Paris, McGill University, Google DeepMind, ESET, Nvidia, INRIA та ін.
За результатами роботи EEML2023 проєкт Дмитра Проскуріна "Оцінювання випадковості числових послідовностей в криптографії (на базі машинного навчання)" став переможцем (Best Project Award) у номінації "Найбільш неочікуваний спосіб розв'язання проблеми".
Ця відзнака є підтвердженням як високого рівня науково-дослідних проєктів, так і глибини підготовки фахівців у галузі штучного інтелекту та машинного навчання на Факультеті комп'ютерних наук та технологій НАУ.