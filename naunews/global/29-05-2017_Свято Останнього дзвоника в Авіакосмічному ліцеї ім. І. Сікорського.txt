Заголовок: Свято Останнього дзвоника в Авіакосмічному ліцеї ім. І. Сікорського
Дата: 29/05/2017
URL: https://nau.edu.ua/ua/news/2017/5/svyato-ostannogo-dzvonika-v-aviakosmichnomu-litsei-im-i-sikorskogo.html
==================================================

26 травня 2017 року о 10.00 в Авіакосмічному ліцеї ім. І. Сікорського НАУ м. Києва відбулось свято Останнього дзвоника на площі біля Центру культури та мистецтва. Останній дзвоник – прекрасна традиція нашого ліцею, справжнє свято вчителів та учнів. На ньому були присутні викладачі ліцею та НАУ. З напутніми словами до випускників звернулася директор ліцею Галина Земляна та в.о. ректора Національного авіаційного університету Володимир Ісаєнко. Із словами вдячності та подяки виступили батьки ліцеїстів Наталя Журавель та Олександр Сорочинський, які побажали педагогічному колективу АКЛ та НАУ творчих злетів, а випускникам здійснення їхніх мрій.
Близько дев’ятої години ранку, незважаючи на дощ, площу почали заповнювати випускники, батьки та гості.
Розпочалася лінійка привітальним танцем «Пілоти» та урочистим виходом груп-випускників з класнимим керівниками. Також на свято Останнього дзвоника завітали маленькі майбутні ліцеїсти, які побажали випускникам вдало здати ЗНО та потрапити у чудовий світ НАУ.
Традиційно випускники випустили повітряні кульки, кинули монети та випустили голубів. Найбільш зворушливим моментом свята став вальс у виконанні випускників та їхніх мам під дощем та провід випускників під рушниками матерів, які осипали їх пшеницею на долю, на достаток, на успіх, на щасливу життєву дорогу.
Тож бажаємо нашим випускникам успіхів у всіх їхніх починаннях!