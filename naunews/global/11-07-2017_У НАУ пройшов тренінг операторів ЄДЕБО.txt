Заголовок: У НАУ пройшов тренінг операторів ЄДЕБО
Дата: 11/07/2017
URL: https://nau.edu.ua/ua/news/2017/6/u-nau-proyshov-trening-operatoriv-edebo.html
==================================================

10 липня напередодні початку вступної кампанії-2017 у приймальній комісії Національного авіаційного університету відбувся тренінг операторів Єдиної державної електронної бази з питань освіти (ЄДЕБО) та АС «Абітурієнт».
На тренінг зібрали усіх операторів, які будуть працювати під час вступної кампанії. Було опрацьовано правила заповнення даних у системі ЄДЕБО та АС «Абітурієнт», також оператори подавали власні дані та підписували документи, що підтверджують їхні повноваження на обробку персональних даних абітурієнтів (обробка даних – дуже відповідальна справа, помилка може спричинити серйозні наслідки). Курс-тренінг для операторів ЄДЕБО провів заступник відповідального секретаря приймальної комісії НАУ Олександр Сігнаєвський. Нагадаємо, що 29 червня у НАУ відкрито робочі місця для створення електронних кабінетів вступників, і з 12 липня вступники зможуть подавати електронні заяви на вступ до НАУ та інших навчальних закладів.
Також 12 липня для вступників на старші курси ступенів «бакалавр» та «магістр» на сайті НАУ буде посилання на електронну форму заяви на вступ до НАУ, що суттєво зменшить час на опрацювання даних та створить комфортні умови для вступників. Інструкція буде на сайті НАУ та групах в соціальних мережах.
Офіційна сторінка НАУ у Фейсбук
.
Фейсбук-сторінка «Абітурієнт НАУ 2017»
.