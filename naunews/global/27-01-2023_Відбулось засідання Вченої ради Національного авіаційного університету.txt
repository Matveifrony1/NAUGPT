Заголовок: Відбулось засідання Вченої ради Національного авіаційного університету
Дата: 27/01/2023
URL: https://nau.edu.ua/ua/news/2023/1/vidbulos-zasidannya-vchenoi-radi-natsionalnogo-aviatsiynogo-universitetu.html
==================================================

Вченою радою університету прийнято рішення щодо присвоєння вчених званнь професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.
Також було обговорено кандидатури на призначення стипендії Кабінету Міністрів України за видатні заслуги у сфері вищої освіти та нагородження відзнаками Міністерства освіти і науки України.
Членами Вченої ради прийнято рішення щодо оптимізації структури університету, встановлено ліміти стипендіатів, які досягли особливих успіхів у навчанні на січень-червень 2023 року та внесено зміни до Правил призначення і виплати стипендії здобувачам вищої освіти у Національному авіаційному університеті.
За поданням Стипендіальної комісії університету затверджено кандидатури студентів на призначення академічних стипендій
Президента України, Кабінету Міністрів України на ІІ семестр 2022-2023 н. р. та встановлено кількість стипендіатів на призначення академічних стипендій імені державних діячів першого українського уряду здобувачам вищої освіти освітнього ступеня «Магістр» на ІІ семестр 2022-2023 н. р.
Крім того, присутніми затверджено низку положень, створено разові спеціалізовані вчені ради для проведення захисту дисертації здобувачів освітньо-наукового ступеня доктора філософії та рекомендовано до друку монографію та науковий журнал.