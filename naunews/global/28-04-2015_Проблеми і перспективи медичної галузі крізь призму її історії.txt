Заголовок: Проблеми і перспективи медичної галузі крізь призму її історії
Дата: 28/04/2015
URL: https://nau.edu.ua/ua/news/2015/4/problemi-i-perspektivi-medichnoi-galuzi-kriz-prizmu-ii-istorii.html
==================================================

22 квітня 2015 року старший викладач кафедри англійської філології і перекладу Гуманітарного інституту О. Линтвар організувала і провела науково-практичний перекладацький семінар на тему «Проблеми і перспективи медичної галузі крізь призму її історії». Присутні на семінарі студенти обговорили нагальні і типові проблеми зі здоров’ям сучасної молоді. Наслідком такого способу життя серед іншого може бути й синдром хронічної втоми (chronic fatigue syndrome), подолати який подеколи дуже складно, а іноді – неможливо.
Завдання з відеоперекладу 10 найбільших досягнень в історії медицини передбачало відтворити фрагменти мовлення у три етапи: 1) послідовний переклад, 2) реферативний переклад, 3) синхронний переклад, з чим студенти, які здобувають фах перекладача, успішно впоралися. На завершення майбутні перекладачі організували консиліум лікарів із залученням перекладачів, щоб встановити точний діагноз пацієнта. Мета досягнута. Діагноз був установлений.