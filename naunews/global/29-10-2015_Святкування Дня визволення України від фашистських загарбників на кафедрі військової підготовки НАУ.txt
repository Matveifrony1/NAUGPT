Заголовок: Святкування Дня визволення України від фашистських загарбників на кафедрі військової підготовки НАУ
Дата: 29/10/2015
URL: https://nau.edu.ua/ua/news/2015/10/svyatkuvannya-dnya-vizvolennya-ukraini-vid-fashists.html
==================================================

28 жовтня у приміщені військової кафедри з нагоди 71 річниці визволення України відбулася зустріч студентів з учасником бойових дій, визволителем України Валентином Олександровичем Кравченком. У вступному слові голова Ради ветеранів НАУ полковник Віталій Пастухов нагадав присутнім, що цього дня 71 рік тому українські фронти дійшли до західного кордону України, звільнивши її від фашистів: «Україна є країною-переможницею у Другій Світовій війні. Ми шануємо подвиг наших бійців, наших визволителів». Учасник бойових дій Валентин Кравченко розповів про свій бойовий шлях від Сталінградської битви, визволення України, європейських країн. Свою службу він закінчив у австрійському – Лінці. Звертаючись до студентів, він підкреслив, що жодну українську родину не оминула війна, тому день визволення України – це водночас і свято великої Перемоги, і глибокої скорботи нашого народу.
По закінченню зустрічі студенти бурхливими оплесками подякували нашим визволителям та вручили їм квіти. Заступник начальника кафедри з виховної роботи полковник Ігор Мороз вручив Валентину Кравченку грамоту та цінний подарунок.
Слава Україні та її Збройним Силам!