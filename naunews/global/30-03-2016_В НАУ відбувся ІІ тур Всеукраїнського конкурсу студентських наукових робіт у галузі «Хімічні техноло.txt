Заголовок: В НАУ відбувся ІІ тур Всеукраїнського конкурсу студентських наукових робіт у галузі «Хімічні технології»
Дата: 30/03/2016
URL: https://nau.edu.ua/ua/news/2016/3/v-nau-vidbuvsya-ii-tur-vseukrainsko.html
==================================================

23-24 березня 2016 року в Національному авіаційному університеті проходив 2-й етап ІІ туру Всеукраїнського конкурсу студентських наукових робіт у галузі «Хімічні технології» - підсумкова науково-практична конференція. На базі кафедр хімії і хімічної технології та екології Навчально-наукового інституту Екологічної безпеки відбулись засідання секцій конкурсу, на яких були представлені кращі наукові роботи, відібрані серед 41 надісланої з 18 ВНЗ України. Конкурсна комісія серед заслуханих 18 доповідей 21 автора визнала кращими роботи студентів Сумського державного університету, Національного авіаційного університету, Національного університету харчових технологій, Національного технічного університету України «Київський політехнічний інститут», Національного технічного університету «Харківський політехнічний інститут», Національного університету цивільного захисту України, Державного вищого навчального закладу «Український державний хіміко-технологічний університет», Національного університету «Львівська політехніка», Сумського державного педагогічного університету ім. А.С. Макаренка (докладніша інформація розміщена на сайті Інституту екологічної безпеки).
Вітаємо переможців, бажаємо подальших наукових здобутків та чекаємо наступного року!