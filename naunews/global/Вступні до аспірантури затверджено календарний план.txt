Заголовок:Вступні до аспірантури затверджено календарний план

Дата: ----------
URL: https://pk.kai.edu.ua/vstupni-do-aspirantury-zatverdzheno-kalendarnyi-plan/
==================================================
Вступні до аспірантури: затверджено календарний план
28 Бер,2025 admin
Для охочих вступати до аспірантури у 2025 році проводитимуть єдине вступне випробування з методології наукових досліджень (ЄВВ),  а також єдиний вступний іспит (ЄВІ).

ЄВВ – форма вступного випробування для вступу на навчання для здобуття ступеня доктора філософії / доктора мистецтва, яка передбачає оцінювання рівня підготовленості вступника до здобуття третього рівня вищої освіти. ЄВІ – форма вступного випробування для вступу на навчання для здобуття ступеня доктора філософії / доктора мистецтва, яка поєднує тест загальної навчальної компетентності (ТЗНК) і тест з іноземної мови (англійської, німецької, французької або іспанської на вибір вступника).

Наказом Міністерства освіти і науки України від 25 березня 2025 року № 501 затверджено календарний план організації та проведення ЄВІ / ЄВВ для вступу на навчання для здобуття ступеня доктора філософії / доктора мистецтва.

Основний етап реєстрації для участі в ЄВІ / ЄВВ триватиме із 02 до 23 травня включно. Реєстрацію здійснюватимуть приймальні комісії закладів вищої освіти. Зареєстровані учасники отримають екзаменаційні листки, у яких буде зазначено дані для здійснення входу на їхні інформаційні сторінки «Кабінет учасника вступних випробувань до аспірантури». У додатковий період (16–17 червня) матимуть змогу зареєструватися для складання ЄВІ / проходження ЄВВ ті особи, які не змогли цього зробити під час основного періоду реєстрації.

ЄВІ / ЄВВ проходитиме у дві сесії:

основна: 07– 28 липня;
додаткова: 18–28 серпня 2025 року.
До 12 червня учасники, зареєстровані на основну сесію ЄВІ / ЄВВ, отримають на своїх інформаційних сторінках «Кабінет учасника вступних випробувань до аспірантури» запрошення-перепустки, де буде зазначено дату, час і місце проведення тестування, а до 14 серпня – учасники додаткової сесії.

Оголошення результатів основної сесії вступних випробувань відбудеться до 08 серпня, а додаткової – до 03 вересня 2025 року.

Докладніше тут!


Навігація записів
