Заголовок: На Юридичному факультеті НАУ відбувся онлайн-семінар «Правове забезпечення інформаційної безпеки: стан та перспективи»
Дата: 09/11/2021
URL: https://nau.edu.ua/ua/news/2021/11/na-yuridichnomu-fakulteti-nau-vidbuvsya-onlayn-seminar-pravove-zabezpechennya-informatsiynoi-bezpeki-stan-ta-perspektivi.html
==================================================

Нещодавно, на Юридичному факультеті (ЮФ) Національного авіаційного університету проведено науково-практичний онлайн-семінар на тему «Правове забезпечення інформаційної безпеки: стан та перспективи».
Участь у роботі семінару взяли науково-педагогічний склад кафедри конституційного та адміністративного права ЮФ НАУ, аспіранти, здобувачі вищої освіти.
На заході були присутні запрошені гості:
- Михайло Смокович, голова Касаційного адміністративного суду у складі Верховного суду, доктор юридичних наук;
- Аль-Зухаірі Мунеам Таір Фаріс, начальник коледжу Імама Аль-Кадима Юридичного факультету (м. Багдад), професор кафедри конституційного права, адвокат;
- Михайло Прохоренко, полковник юстиції, кандидат юридичних наук, доцент, начальник кафедри правового забезпечення Національного університету оборони України імені Івана Черняхівського;
- Василь Калетнік, президент незалежного центру політичних студій та аналітики «СвідомІнформ», юрисконсульт громадської організації «Свідома громадськість»;
- Олександр Заєць, доцент кафедри адміністративного права та адміністративного процесу Одеського державного університету внутрішніх справ МВС України, кандидат юридичних наук;
- Владислав Коломієць, заступник начальника кафедри правового забезпечення гуманітарного інституту Національного університету оборони імені Івана Черняховського, кандидат юридичних наук;
- Андрій Благодарний, старший науковий співробітник, професор кафедри загально-правових дисциплін Навчально-наукового гуманітарного інституту Національної академії СБУ, доктор юридичних наук та інші.
Під час семінару розглянули питання правового регулювання сфери інформаційної безпеки в Україні та світі, пріоритети державної політики, нові концептуальні підходи щодо регулювання ринку інформаційно-комунікаційних технологій, розвиток інформаційного законодавства та забезпечення інформаційної безпеки, а також захист суб’єктів інформаційних відносин від негативного інформаційного впливу тощо.
В ході обговорення, Іраку Аль-Зухаірі Мунеам Таір Фаріс поділився проблемами інформаційного зловживання та спотворення даних при огляді подій терористичного характеру в Іраці.
За підсумками заходу, учасниками зроблено висновок, що на сьогодні процес побудови інформаційної інфраструктури на теренах України потребує, як законодавчого, так і наукового удосконалення. Для забезпечення змін в інформаційному просторі, необхідно спільно проводити всебічні дослідження з даної тематики задля забезпечення інформаційної безпеки держави як частини глобальної інформаційної спільноти.