Заголовок: Чи можна домовитися з власним сумлінням?
Дата: 31/10/2014
URL: https://nau.edu.ua/ua/news/2014/10/chi-mozhna-domovitisya-z-vlasnim-sumlinnyam.html
==================================================

29 листопада 2014 року учасники «Студентського англомовного дискусійного клубу», що діє на кафедрі іноземних мов і прикладної лінгвістики Гуманітарного інституту, були запрошені до Національного академічного театру російської драми на прем'єру нової вистави «Над прірвою в житі», поставлену одним з найперспективніших режисерів з Німеччини Георгом Жено та молодіжною трупою театру. Актори, задіяні у виставі – хлопці та дівчата студентського віку, переконливо розповіли зі сцени по проблеми, що хвилюють їхніх ровесників: складність життєвого вибору, важливість свого та чужого життя, смуток та відчай через нерозділені почуття та пошуки сенсу життя.
Чи завжди мета виправдовує засоби? Чи можна домовитися з власним сумлінням? Яку відповідальність ти несеш за власні вчинки? Ці та інші питання обговорили наші студенти, влаштувавши чергове засідання клубу після перегляду вистави. Учасники клубу дійшли висновку, що проблеми, які є важливими для молодих людей, не змінюються з плином часу. Актуальні питання сучасної молоді так само хвилювали їхніх батьків та навіть дідусів. Розуміння цього зможе у майбутньому налагодити гармонійні стосунки з власними дітьми.