Заголовок: НАУ вітає колектив аеропорту Бориспіль з 25-річчям!
Дата: 18/05/2018
URL: https://nau.edu.ua/ua/news/1/5/nau-vitae-kolektiv-aeroportu-borispil-z-25-richchyam.html
==================================================

Сьогодні головні повітряні ворота України - ДП «Державний міжнародний аеропорт Бориспіль» - відзначає  25-річчя своєї діяльності.
Від імені колективу Національного авіаційного університету працівників аеропорту «Бориспіль» привітали ректор НАУ Володимир Ісаєнко,  перший проректор Ігор Довбань, проректор з міжнародної діяльності і освіти  Олександр Запорожець та директор центру інноваційного розвитку та лідерства НАУ Катерина Бабікова.
Національний авіаційний університет і Державний міжнародний аеропорт «Бориспіль» поєднує багаторічна співпраця у сфері підготовки фахівців авіаційної галузі. Бориспільський аеропорт віддавна являється потужною базою для практики студентів НАУ, а його фахівці – чудовими наставниками для нашої молоді.
З метою зміцнення взаємовигідної співпраці влітку минулого року між авіапідприємством і нашим закладом укладено договір про партнерство та співробітництво, спрямований на взаємну підтримку та розвиток авіапромисловості в Україні, налагодження плідної співпраці з зарубіжними компаніями та навчальними закладами.
Міжнародний аеропорт «Бориспіль» є найбільшим і найпотужнішим в Україні. Він забезпечує понад 67% авіаційних пасажирських перевезень України і обслуговує понад 10 млн. пасажирів на рік.
Приємно відзначити, що аеропорт «Бориспіль» – підприємство, яке динамічно розвивається. Так, підсумками 2017 року аеропорт отримав рекордний для галузі дохід у розмірі більш як 4 млрд грн., при чому обслужив 10 554 757 пасажирів, що на 22,1% більше, ніж в 2016 році (3 617 млн грн,). За підсумками діяльності у першому кварталі 2018 року міжнародний аеропорт «Бориспіль» увійшов до першої п'ятірки рейтингу великих аеропортів Міжнародної ради аеропортів (ACI Europe), забезпечивши зростання пасажиропотоку на 15,3%, що удвічі більше, ніж у середньому по Європі.
Бажаємо ДП «Державний міжнародний аеропорт Бориспіль» й подальших бізнес-рекордів, реалізації амбітних планів, динамічного розвитку на благо країни та українського народу!