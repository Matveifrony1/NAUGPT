Заголовок: Фахівці НАУ продовжують профорієнтаційні заходи
Дата: 05/05/2023
URL: https://nau.edu.ua/ua/news/2023/5/fahivtsi-nau-prodovzhuyut-proforientatsiyni-zahodi.html
==================================================

02 травня 2023 року представники Національного авіаційного університету зустрілися із учнями 10-их класів Вишнівського академічного ліцею «Основа» Вишневої міської ради Бучанського району Київської області, який очолює директор Наталія Руденко.
Між ліцеєм і НАУ підписана угода про співробітництво.
У заході взяли участь: Тетяна Петровська, директор Центру допрофесійної підготовки та обдарованої учнівської молоді ННІРО НАУ, к.пед.н.; Анна Марина, доцент кафедри фінансів, обліку і оподаткування Факультету економіки і бізнес-адміністрування, к.е.н., доцент, заступник відповідального секретаря Приймальної комісії НАУ.
Т. Петровська розповіла про переваги і напрямки діяльності НАУ, про освітні і профорієнтаційні проєкти, запросила ліцеїстів відвідати Музей історії авіації, навчальний ангар та на Підготовчі курси в 2023-2024 н.р., які забезпечує кафедра базових і спеціальних дисциплін ННІРО.
А. Марина провела для учнів лекцію на тему «Цифрова економіка», на якій окреслила пріоритети навчання на освітніх програмах ФЕБА НАУ.
Сучасний світ змінюється надшвидкими темпами і велика заслуга в цьому саме процесів цифровізації та інформатизації суспільної діяльності. Майбутні фахівці з економіки мають володіти відповідними компетенціями, розумітися на особливостях управління цифровою економікою.
В межах зустрічі також була приділена увага мотиваційному листу – обов’язковому елементу вступної кампанії цього року.
Щиро дякуємо адміністрації ліцею та всім учасникам профорієнтаційного заходу!
До зустрічі в Національному авіаційному університеті!
Слава Україні!
Навчально-науковий інститут розвитку освіти