Заголовок: Відбулась онлайн-зустріч студентів Юридичного факультету НАУ з діючим юристом НБУ
Дата: 06/04/2023
URL: https://nau.edu.ua/ua/news/2023/4/vidbulas-onlayn-zustrich-studentiv-yuridichnogo-fakultetu-nau-z-diyuchim-yuristom-nbu.html
==================================================

28 березня 2023 року відбулася онлайн-зустріч здобувачів вищої освіти 4 курсу Юридичного факультету НАУ з юристом Національного банку України Ольгою Малою.
У рамках вивчення навчальної дисципліни «Господарське процесуальне право України», яку студенти опановують у 2 семестрі 2022-2023 навчального року, спікер запропонував тему «Представництво у господарському судочинстві».
Завідувач кафедри господарського, повітряного та космічного права ЮФ НАУ Любов Нецька, представляючи гостю, зауважила, що у майбутніх правників під час вивчення окремих тем, передбачених робочою навчальною програмою з даної навчальної дисципліни, виникає ряд питань щодо застосування процесуального закону. Вище зазначені фактори спонукали нас запросити юриста Національного банку України, кандидата юридичних наук Ольгу Малу поділитися власним практичним досвідом із молоддю з даної тематики.
Особливе зацікавлення та жваве обговорення проблемних питань у студентів викликала тема представництва інтересів держави у господарських судах.
Під час доповіді фахівець приділила увагу сучасним проблемам здійснення представництва, правовим висновкам Верховного Суду з цих питань, а також проаналізувала зі студентами всі етапи оформлення та підтвердження повноважень представника, який уповноважується для представництва інтересів юридичної особи в суді. Враховуючи прокурорський досвід роботи у минулому, Ольга Мала обговорила також із присутніми особливості представництва прокурором інтересів держави в суді, наголосивши на суттєвих обмеженнях таких випадків.
Ольга Мала надала вичерпні відповіді на поставлені запитання та побажала їм набути хороші знання з господарського процесуального права, адже саме юристи у майбутньому будуть відповідальні і за розбудову України, і за захист її інтересів.