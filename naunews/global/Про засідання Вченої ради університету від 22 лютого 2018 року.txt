Заголовок:Про засідання Вченої ради університету від 22 лютого 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-22-lyutogo-2018-roku/
==================================================
Про засідання Вченої ради університету від 22 лютого 2018 року
22 лютого 2018 року у Національному авіаційному університеті відбулося засідання Вченої ради університету.

На початку засідання Вченої ради в. о. ректора Володимир ІСАЄНКО відзначив кращих співробітників університету та вручив нагороди.

Нагрудний знак «За наукові та освітні досягнення» Міністерства освіти і науки України вручено професору кафедри авіоніки Навчально-наукового інституту аеронавігації, електроніки та телекомунікацій СКРИПЦЮ Андрію Васильовичу.

Нагрудний знак «За сумлінну працю» Національного авіаційного університету вручено старшому викладачу кафедри педагогіки та психології професійної освіти Навчально-наукового гуманітарного інституту ІЛЬЇНІЙ Тетяні Володимирівні, лікарю-стоматологу Авіаційного медичного центру університету МАХМУДОВІЙ Наталії Костянтинівні, доценту кафедри комп’ютерних  мультимедійних технологій Навчально-наукового інституту комп’ютерних інформаційних технологій ШИБИЦЬКІЙ Наталії Миколаївні, завідувачу кафедри авіаційних радіоелектронних комплексів Навчально-наукового інституту аеронавігації, електроніки та телекомунікацій ВАСИЛЬЄВУ Володимиру Миколайовичу, завідувачу лабораторії навчальних відеопрограм відділу технічних засобів навчання ГОРБУНОВУ Володимиру Петровичу, слюсарю-сантехніку 6 розряду виробничо-ремонтної служби університету ПАЛАНСЬКОМУ Петру Миколайовичу, доценту кафедри програмного забезпечення Навчально-наукового інституту комп’ютерних інформаційних технологій РАДІШЕВСЬКОМУ Миколі Федоровичу, професору кафедри авіаційних комп’ютерно-інтегрованих комплексів Навчально-наукового інституту інформаційно-діагностичних систем СЕРГЕЄВУ Ігорю Юрійовичу.

Нагрудний знак «Ветеран Національного авіаційного університету» вручено завідувачу лабораторії кафедри цивільного та промислової безпеки Навчально-наукового інституту екологічної безпеки НАЗАРЕНКО Марії Семенівні.

«Подяку ректора» Національного авіаційного університету вручено провідному фахівцю кафедри аерокосмічної геодезії Навчально-наукового інституту екологічної безпеки КОНОВАЛОВІЙ Ірині Юріївні, в. о. завідувача кафедри гідрогазових систем Навчально-наукового аерокосмічного інституту БАДАХУ Валерію Миколайовичу, доценту кафедри комп’ютерних систем та мереж Навчально-наукового інституту комп’ютерних інформаційних технологій МАЛЯРЧУКУ Василю Олександровичу.

Грамоту Національного авіаційного університету вручено професору кафедри господарського, повітряного та космічного права Навчально-наукового юридичного інституту КОЗИРЄВІЙ Валентині Петрівні.

Голова Вченої ради Валерій ЧЕПІЖЕНКО повідомив про зміни у персональному складі Вченої ради та представив новообраних членів Вченої ради університету:

– СЕМЕНОВУ Ксенію Ігорівну– голову Наукового товариства студентів, аспірантів, докторантів та молодих вчених НАУ, асистента кафедри електроніки;

– ЗІАТДІНОВА Юрія Кашафовича – директора Державного музею авіації імені О. К. Антонова.

Ключовими питаннями порядку денного були питання про схвалення фінансового звіту університету за 2017 рік, з доповіддю по цьому питанню виступив головний бухгалтер Володимир Миколайович ХАРЛАН, та схвалення фінансового плану на 2018 рік, про який доповіла начальник планово-фінансового відділу Наталія Іванівна МУРАВСЬКА.

Голова організаційного комітету з проведення виборів ректора Університету Олександр Іванович ЗАПОРОЖЕЦЬ доповів про стан підготовки до проведення виборів ректора Національного авіаційного університету.

Окрім того, затверджено теми кількох дисертацій, рекомендовано до друку низку наукових журналів, монографій та збірників наукових праць.

 