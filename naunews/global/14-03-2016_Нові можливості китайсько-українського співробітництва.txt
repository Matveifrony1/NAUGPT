Заголовок: Нові можливості китайсько-українського співробітництва
Дата: 14/03/2016
URL: https://nau.edu.ua/ua/news/2016/3/novi-mozhlivosti-kitajsko-ukrainskogo-spivrobitnicztva.html
==================================================

10 березня 2016 року Навчально-науковий  Юридичний  інститут із дружнім візитом відвідали Радник Канцелярії з торгівельно-економічних питань при посольстві Китайської Народної Республіки в Україні Лю Дзюнь та президент адвокатського об'єднання «Ти і право» Руслан Ленівський.
У ході зустрічі з директором інституту Іриною Сопілко представник посольства КНР висловив щире бажання налагодити співпрацю з таких напрямів: проведення спільних наукових конференцій, симпозіумів, науково-практичних семінарів, робочих зустрічей, круглих столів; створення дослідницьких груп за окремими галузями юридичної науки з метою видання спільних наукових праць; підготовка та опублікування наукових статей у періодичних виданнях, засновниками яких є університети Китаю та НАУ; допомога у розширенні наукових контактів.
Налагодження співробітництва з юридичними установами, провідними фахівцями Китаю сприятиме мобільності викладачів та студентів, поглибленню професійних знань.