Заголовок: На фасаді навчального корпусу НАУ засвітилась символічна свічка пам’яті Героїв Майдану
Дата: 19/02/2016
URL: https://nau.edu.ua/ua/news/2016/2/na-fasadi-navchalnogo-korpusu-nau-zasvitilas-simvolichna-svichka-pam’yati-geroiv-majdanu.html
==================================================

Євромайдан став згустком патріотизму, а Революція Гідності стала поворотною подією в житті Незалежної України. Про неї знімали кінострічки режисери багатьох країн, написано безліч статей, знято сотні сюжетів.
До вшанування пам'яті Небесної Сотні долучився і Національний авіаційний університет з акцією «Свіча пам'яті». Ініціативна група університету запалила символічну свічку на фасаді корпусу Навчально-наукового Гуманітарного інституту.
- «Акція була здійснена за ініціативи студентського самоврядування, профспілкового комітету та нашого власного бажання, і дуже добре, що можливості університету дозволили оперативно провести цей захід» - розповідає один із організаторів, заступник начальника відділу інформаційно-аналітичної діяльності та комунікації Максим Іваницький.
Нагадаємо, що у період з 18 по 20 лютого на Майдані загинуло більше сотні активістів, які полягли за нашу можливість будувати нову європейську Україну.
Вічна пам'ять Героям!