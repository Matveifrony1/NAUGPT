Заголовок: Екскурсія до Головного територіального управління юстиції у місті Києві
Дата: 13/06/2018
URL: https://nau.edu.ua/ua/news/1/6/ekskursiya-do-golovnogo-teritorialnogo-upravlinnya-yustitsii-u-misti-kievi.html
==================================================

12 червня 2018 року студенти 1 курсу Навчального-наукового юридичного інституту під керівництвом доцента кафедри теорії та історії  держави і права Олени Макеєвої у рамках програми фахової ознайомлювальної практики відвідали Головне територіальне управління юстиції у м. Києві.
Екскурсія була проведена працівниками відділу Управління персоналу. Фахівець Ірина Панченко розповіла студентам про структуру та напрями діяльності Головного територіального управляння юстиції у м. Києві, Станіслав Долюк наголосив на можливості проходження стажування студентами вищих начальних закладів та ознайомив першокурсників із основними вимогами до кандидатів на заняття вакантних місць.
Студенти поділились думками із працівниками про важливість правопросвітницького проекту «Я МАЮ ПРАВО!», розробленого Міністерством юстиції України, який покликаний підняти на новий рівень надання правової допомоги громадянам, а також сформувати правову культуру серед населення.
Такі заходи не тільки підвищують рівень правової культури студентів, а й дають їм можливість на власні очі побачити роботу виконавчої гілки влади та сформувати думку щодо свого майбутнього в юридичній сфері.