Заголовок: Кубок України з перетягування канату
Дата: 26/11/2018
URL: https://nau.edu.ua/ua/news/1/11/kubok-ukraini-z-peretyaguvannya-kanatu.html
==================================================

Студенти Національного авіаційного університету взяли участь у Кубку України з перетягування канату, що відбувся в приміщенні легкоатлетичного манежу Олімпійського коледжу м. Києва.
Національний авіаційний університет був представлений чоловічою та жіночою командами. Загалом у змаганнях взяла участь 21 команда, серед яких були представники 101-ї бригади Президентського полку, Ветерани АТО. Вперше за весь час участі у змаганнях такого рівня студенти НАУ ввійшли до шістки провідних команд України.
Одночасно проходив залік серед команд ЗВО України, де жіноча команда НАУ посіла 5-те місце. За підсумками змагань вона виконала нормативні вимоги, щодо присвоєння І спортивного розряду.
Вітаємо наших дівчат: Аліну Кравченко (ННГМІ), Дарину Федину (ННГМІ), Вероніку Сибірьову (ННІЕБ), Анну-Марію Журжу (ННІЕБ), Ольгу Авраменко (НН ІЕБ), Ксенію Ковальчук (НН ІКІТ), Юлію Попович (ФЕБА), Владиславу Луговську (ФЕБА), Альону Орехову (ННІМВ) та тренерів старших викладачів кафедри фізичного виховання та спортивної підготовки ННГМІ Інну Скидан і Світлану Гейченко.