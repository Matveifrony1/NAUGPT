Заголовок: Просвітницький захід «Наставництво над дітьми в інтернатних закладах»
Дата: 26/11/2018
URL: https://nau.edu.ua/ua/news/1/11/prosvitnitskiy-zahid-nastavnitstvo-nad-ditmi-v-internatnih-zakladah.html
==================================================

У Національному авіаційному університеті відбувся просвітницький захід «Державна програма – Наставництво над дітьми в інтернатних закладах». 23 листопада із лекцією виступила тренер програми наставництва Міністерства соціальної політики, представник Центру сім’ї Солом’янської в місті Києві державної адміністрації, координатор проектів ГО «Команда detdom.info» Альона Гребеннікова.
Під час зустрічі учасники обговорювали потребу наставництва для десятків тисяч дітей в Україні, які зараз перебувають в інтернатах, про допомогу у розвитку їхнього особистісного потенціалу та розкритті талантів, про формування культурних, моральних, духовних цінностей і стабільних та довготривалих стосунків.
Тренер навела конкретні приклади відданого наставництва від небайдужих людей і продемонструвала позитивний результат, завдяки якому діти-сироти повірили у свої сили, визначилися у правильному життєвому виборі, покращили успіхи у навчанні тощо.
Студенти НАУ проявили неабияку зацікавленість щодо наставництва і допомоги дітям-сиротам.