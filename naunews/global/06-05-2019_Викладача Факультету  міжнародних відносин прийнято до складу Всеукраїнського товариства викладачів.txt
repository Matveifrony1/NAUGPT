Заголовок: Викладача Факультету  міжнародних відносин прийнято до складу Всеукраїнського товариства викладачів японської мови
Дата: 06/05/2019
URL: https://nau.edu.ua/ua/news/2019/5/vikladacha-fakultetu-mizhnarodnih-vidnosin-priynyato-do-skladu-vseukrainskogo-tovaristva-vikladachiv-yaponskoi-movi.html
==================================================

За результатами зустрічі з представниками Посольства Японії в Україні, яка відбулась на Факультеті міжнародних відносин, викладача кафедри іноземних мов ФМВ Дарію Ржевську за рекомендацією другого секретаря з питань культури та інформації Посольства Японії в Україні Хошіно Юічі прийнято до складу Всеукраїнського товариства викладачів японської мови.
Всеукраїнське товариство викладачів японської мови веде просвітницьку діяльність на підтримку японської мови та культури, займається організацією та проведенням головного іспиту з визначення рівня володіння японською мовою (Japanese Language Proficiency Test) в Україні.
Включення Дарії Ржевської до вказаної організації свідчить про визнання її високого кваліфікаційного рівня знань японської мови та культури, відзначення її особистого вкладу, як викладача, науковця та просвітника у розвиток та поширення японської мови та культури.