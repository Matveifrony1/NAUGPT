Заголовок: Вітаємо лідерів І (дистанційного) туру Всеукраїнських учнівських  олімпіад НАУ!
Дата: 12/04/2017
URL: https://nau.edu.ua/ua/news/2017/4/vitaemo-lideriv-i-(distantsiynogo)-turu-vseukrainskih-uchnivskih-olimpiad-nau.html
==================================================

З 19 березня по 8 квітня 2017 року в Національному авіаційному університеті стартували Всеукраїнські учнівські олімпіади, участь у яких взяли: з математики – 173 учасника, з фізики – 75 учасників, з англійської мови – 121 учасник, з хімії – 25 учасників, з  української мови та літератури – 172 учасника.
Проведення Всеукраїнських учнівських олімпіад НАУ забезпечували та координували Навчально-науковий інститут неперервної освіти (кафедра базових і спеціальних дисциплін), Навчально-науковий інститут екологічної безпеки (кафедра хімії та хімічної технології), Навчально-науковий гуманітарний інститут (кафедра іноземних мов і прикладної лінгвістики), Навчально-науковий аерокосмічний інститут (кафедра теоретичної та прикладної фізики).
Другий тур Всеукраїнських учнівських олімпіад НАУ буде проведено у м. Києві в Національному авіаційному університеті за таким розкладом:
математика 09.05.2017 р. 9.00-12.00, корпус 8, ауд. 104;
українська мова та література 9.05.2017 р. 12.30-15.30, корпус 8, ауд. 104;
фізика 13.05.2017 р. 9.00-12.00, корпус 8, ауд. 104;
англійська мова 13.05.2017 р. 12.30-15.30, корпус 8, ауд. 104;
хімія 14.05.2017 р. 9.00-12.00, корпус 8, аудиторія 101.
Додаткові бали до загального рейтингу вступників будуть нараховуватись учасникам другого туру за умови, якщо вони наберуть не менш як 90% балів.
За спільним рішенням організаційного комітету та журі, визначено лідерів І (дистанційного) туру. Список лідерів за посиланням:
http://idp.nau.edu.ua/399-lderi-distancynogo-turu-vseukrayinskih-uchnvskih-olmpad-nau.html
Колектив університету щиро вітає  лідерів І туру Всеукраїнських учнівських олімпіад НАУ та бажає стати успішними студентами нашого славетного вишу!