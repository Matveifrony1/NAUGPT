Заголовок: Наукові доробки викладачів у скарбничку університету
Дата: 23/03/2016
URL: https://nau.edu.ua/ua/news/2016/3/naukovi-dorobki-vikladachiv-u-skarbnichku-universitetu.html
==================================================

22 березня 2016 року на кафедрі іноземної філології Навчально-наукового Гуманітарного інституту відбулася презентація монографії «Die Bildungssysteme Europаs» («Системи освіти в Європі»). Серед співавторів монографії – співробітники кафедри іноземної філології доцент М. Желуденко та викладач А. Сабітова. Монографія була видана в Німеччині німецькою мовою та перевидана у 2015 р. англійською.
У виданні проаналізовано освітні системи 50 країн Європи з погляду порівняльної педагогіки. У розділі про Україну, авторами якого є наші викладачі, представлені сучасні освітні заклади, описаний їхній історичний розвиток та досліджені актуальні проблеми сучасної освіти, а також вплив міграції на шкільну освіту та актуальні політичні дискусії освітньої сфери.
Ми пишаємося тим, що серед шанованого товариства авторів монографії є представники Національного авіаційного університету.