Заголовок: В Національному авіаційному університету відбувся черговий день НАУки
Дата: 11/11/2022
URL: https://nau.edu.ua/ua/news/2022/11/v-natsionalnomu-aviatsiynomu-universitetu-vidbuvsya-chergoviy-den-nauki.html
==================================================

09 листопада 2022 року в Національному авіаційному університеті відбувся День НАУки для учнів 10-11 класів закладів загальної середньої освіти, студентів коледжів, вихованців закладів позашкільної освіти та учнів-членів Малої академії наук України.
Організатори наукової школи – Навчально-науковий інститут розвитку освіти спільно з Факультетом економіки та бізнес-адміністрування НАУ.
Проведена лекція економіко-математичної наукової школи на тему: «Бізнес-аналітика та цифрова економіка (застосування прикладних інформаційних технологій до потреб сучасного бізнесу)» була надзвичайно інформативною для майбутніх абітурієнтів та всіх зацікавлених слухачів.
Лектор – Олешко Тамара, професор кафедри бізнес-аналітики та цифрової економіки Факультету економіки та бізнес-адміністрування, доктор технічних наук, професор, структуровано пояснила, що бізнес-аналітика та цифрова економіка – це професії, які актуальні сьогодні і будуть актуальні через 10 і більше років, оскільки наступне десятиліття стане часом особливо інтенсивних змін у розвитку людського капіталу й технологій. Тамара Іванівна детально висвітлила переваги наступних ОПП: «Економічна кібернетика» (бізнес-аналітика), «Цифрова економіка», «Міжнародна економіка».
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді Навчально-наукового інституту розвитку освіти НАУ.
Інформаційне забезпечення заходу здійснювала Третьякова Аліна, провідний фахівець ННІРО НАУ.
До заходу долучилися учні старших класів і студенти коледжів.
Бажаємо всім учасникам наукової школи корисних знань та перемог, що окриляють, завзяття на шляху до реалізації життєвих планів! Нехай всі мрії здійсняться у вільній країні під мирним небом!
Чекаємо на Вас в Національному авіаційному університеті!
Центр допрофесійної підготовки НАУ
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua