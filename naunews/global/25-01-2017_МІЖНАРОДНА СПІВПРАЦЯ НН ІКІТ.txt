Заголовок: МІЖНАРОДНА СПІВПРАЦЯ НН ІКІТ
Дата: 25/01/2017
URL: https://nau.edu.ua/ua/news/2017/1/mizhnarodna-spivpraczya-nn-ikit.html
==================================================

24 січня 2017 р. відбулася зустріч керівництва  НН ІКІТ з делегацією Технічного Університету м. Острава (Чехія).
Факультет електротехніки та інформатики Остравського ВНЗ представляли заступники декана пані Зденка Хмелікова, пан Петр Крейчі та пан Йозеф Орішко. Від НН ІКІТ були присутні директор Олександр Юдін, відповідальна за навчально-організаційну роботу Олена Дубчак та відповідальна за міжнародну діяльність Вікторія Лукашенко.
Під час бесіди були обговорені питання укладання угоди про співпрацю між ВНЗ щодо академічної мобільності студентів і викладачів, сумісної науково-дослідної роботи, інших аспектів освітянської діяльності. Гостям було запропоновано екскурсію по НАУ з відвіданням Музею історії університету. Чеські колеги були вражені масштабами університету та багатим історичним минулим НАУ. Було також висловлено сподівання на подальшу плідну співпрацю між НН ІКІТ та Факультетом електротехніки та інформатики Остравського Технічного Університету.
Висловлюємо щиру подяку завідувачу Музеєм історії НАУ Я.Д.Шевченко за захоплюючу екскурсію.