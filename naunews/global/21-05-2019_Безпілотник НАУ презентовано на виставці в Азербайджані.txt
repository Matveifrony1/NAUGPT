Заголовок: Безпілотник НАУ презентовано на виставці в Азербайджані
Дата: 21/05/2019
URL: https://nau.edu.ua/ua/news/2019/5/bezpilotnik-nau-prezentovano-na-vistavtsi-v-azerbaydzhani.html
==================================================

Національний авіаційний університет представив безпілотник М7-В5 «Небесний патруль» на тринадцятій Азербайджанській виставці «Caspion Agro», що проходила з 15 по 17 травня 2019 року в Баку. Проспонсорувало участь представників НАУ на виставці ТОВ «Аерокосмічне агентство «Магеллан». Свої доробки на виставці представили 440 компаній з 32 країн світу.
Президент Азербайджану Ільхам Аліев під час огляду експозицій виявив зацікавленість до нашого безпілотника М7-В5 «Небесний патруль», як перспективного апарату для моніторингу сільських територій та нагляду  за процесами, які відбуваються на посівних площах. Також експозицію НАУ  оглянув Прем’єр-міністр Азербайджану Новруз Мамедов у супроводі Міністра сільського господарства Інама Керімова та глави Агентства продовольчої безпеки Гошгара Тахмазова.