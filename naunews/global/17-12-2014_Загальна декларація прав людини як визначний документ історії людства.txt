Заголовок: Загальна декларація прав людини як визначний документ історії людства
Дата: 17/12/2014
URL: https://nau.edu.ua/ua/news/2014/12/zagalna-deklaracziya-prav-lyudini-yak-viznachnij-dokument-istorii-lyudstva.html
==================================================

11 грудня 2014 року до Всеукраїнського тижня права в Юридичному інституті відбулася зустріч студентів 2-го курсу з головним спеціалістом  відділу представництва інтересів держави у судах України, реєстрації нормативних актів, правової роботи, правової освіти та систематизації законодавства управління організаційної та правової роботи Головного управління юстиції у Київській області Ольгою Косяк.
У лекції на тему «Загальна декларація прав людини як визначний документ історії людства» Ольга Косяк зупинилася конкретно на  кожному праві людини, яке знайшло своє закріплення у 30 статтях даного документу. Декларація також проголошує принцип гарантованості передбачених нею прав. Однією з таких гарантій є право людини на соціальний і міжнародний правопорядок, за якого відповідні права та свободи можуть бути повністю здійснені. При здійсненні своїх прав і свобод кожна людина може зазнавати лише таких обмежень, які встановлені законом виключно з метою забезпечення належного визнання та поваги прав і свобод інших людей, а також забезпечення справедливих вимог моралі, суспільного порядку і загального добробуту в демократичному суспільстві.
Важливість та актуальність даної лекції полягає у тому, що студенти, а в недалекому майбутньому юристи повинні чітко усвідомлювати своє місце у сучасному світі, місце та роль держави, відзначатися толерантністю, працьовитістю, повагою до надбання свого народу та світу загалом.