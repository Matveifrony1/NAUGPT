Заголовок: Представник НАУ взяв участь у засіданні Науково-консультативної ради Конституційного Суду України
Дата: 01/11/2022
URL: https://nau.edu.ua/ua/news/2022/11/predstavnik-nau-vzyav-uchast-u-zasidanni-naukovo-konsultativnoi-radi-konstitutsiynogo-sudu-ukraini.html
==================================================

Декан Факультету міжнародних відносин НАУ Юрій Волошин взяв участь у засіданні Науково- консультативної ради Конституційного Суду України.
Серед учасників заходу – судді Конституційного Суду, судді КСУ у відставці, члени Науково-консультативної ради (НКР), а також працівники Секретаріату Суду.
Основну увагу на засіданні було приділено організаційним питанням діяльності НКР, а також формам і форматам співробітництва її членів і суддів в процесі підготовки наукових висновків. Учасники обговорили діяльність Науково-консультативної ради, що має сприяти підвищенню якості й обґрунтованості рішень та висновків Конституційного Суду України, а також забезпечити конституційні цінності та принципи в рішеннях Суду.
Декана Факультету міжнародних відносин Юрія Волошина включено до складу Науково-консультативної ради Конституційного Суду України згідно з Постановою КСУ від 9 квітня 2019 року на підставі статей 39, 41, 83 Закону України Про Конституційний Суд України та відповідно до підпункту 5 пункту 4 параграфу 27 Регламенту КСУ.