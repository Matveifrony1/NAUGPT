Заголовок: Студенти ФМВ НАУ відвідали зустріч-дискусію «Роль американських некомерційних організацій у відбудові та реконструкції України»
Дата: 24/05/2023
URL: https://nau.edu.ua/ua/news/2023/5/studenti-fmv-nau-vidvidali-zustrich-diskusiyu-rol-amerikanskih-nekomertsiynih-organizatsiy-u-vidbudovi-ta-rekonstruktsii-ukraini.html
==================================================

Студенти Факультету міжнародних відносин відвідали відкриту зустріч-дискусію «Роль американських некомерційних організацій у відбудові та реконструкції України».
Захід організовано Дипломатичною академією України імені Геннадія Удовенка при Міністерстві закордонних справ. Модератор зустрічі – директор Дипломатичної академії Геннадій Надоленко.
У дискусії взяли участь Сенаторка Хайді Хейткамп, президентка The Renew Democracy Initiative (RDI), перша жінка-сенатор (2013-2019) від Північної Дакоти; американський дипломат, колишній Посол США в Україні, Посол Вільям Б. Тейлор та виконавчий директор RDІ Уріель Епштейн.
Основними темами зустрічі були: українсько-американська двостороння співпраця після року повномасштабного російського
вторгнення; роль Renew Democracy Initiative у відновленні України: результати і плани на майбутнє; трансатлантична безпека та дипломатія.
Підсумовуючи результати зустрічі, Сенаторка Хайді Хейткамп наголосила: «Американська допомога Україні, урядова та некомерційних організацій, є інвестицією у глобальну безпеку, безпеку України і всієї Європи».
Участь студентів ФМВ у заходах Академії стала можливою завдяки підписаній Угоді про співробітництво між Національним авіаційним університетом та Дипломатичною академією імені Геннадія Удовенка.