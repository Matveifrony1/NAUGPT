Заголовок: Випуск Бакалаврів ФЛСК
Дата: 05/07/2024
URL: https://nau.edu.ua/ua/news/2024/7/vipusk-bakalavriv-flsk.html
==================================================

04 липня 2024 року в актовій залі Національного авіаційного університету відбулася урочиста церемонія вручення дипломів випускникам-бакалаврам денної форм навчання Факультету лінгвістики та соціальних комунікацій.
Відкрили захід спільним виконанням гімну України.
З вітальним словом до випускників звернувся голова наглядової ради НАУ
Петро Чернишов
, який побажав випускникам та усім співробітникам факультету професійних успіхів, щасливого і успішного життя! З вітальним словом до гостей та випускників звернулася в.о.декана факультету
Наталія Мельник
, наголосивши на високому запиті у високваліфікованих фахівцях, побажала натхнення, віри, перемоги та, доповнюючи свій виступ словами Ліни Костенко — «і кожний фініш — це, по суті, — старт», Наталія Іванівна сказала, що все тільки починається, головне — мати віру і мрію!
Петро Анатолійович та Наталія Іванівна
вручили дипломи з відзнакою кращим випускникам ФЛСК!
Разом з тим, пан Петро вручив подяки переможницям конкурсу стипендіальної програми Завтра юа., здобувачкам факультету
Анастасії Голуб
та
Наталії Шапенко
і їхнім керівницям —
Марині Рудіній
, доцентці кафедри англійської філології і перекладу, та
Лесі Хоменко-Семеновій
, доцентці кафедри педагогіки та психології професійної освіти.
Не оминули випуск і гості, партнери та випускники факультету, які успішно реалізують себе у професійній діяльності. Напутні побажання висловили:
Кія Кімхаг
, членкиня управління професійної перепідготовки працівників освітньої сфери в Швеції, координаторка Еразмус в Департаменті освіти і бізнесу, Університет Євле, місто Євле, Швеція;
Ганна Чеснакова —
директор лінгвістичного центру Україна – Європа;
Ігнатенко Дарʼя —
координаторка із залучення пацієнтів та громадськостідослідницький центр Університету Единбурга;
Ігор Фортельний —
представник головного управління державної авіації України Міністерства оборони України.
Привітали випускників і заступники декана факультету:
Олександра Алпатова
, яка разом із завідувачами випускових кафедр вручила дипломи магістрам;
Анжеліка Кокарєва
, яка нагородила випускників подяками та грамотами за внесок у студентську науку факультету, а також за перемогу в Огляді-конкурсі на кращу кваліфікаційну роботу;
Леся Хоменко-Семенова
, яка запрезентувала фільм-сюрприз для випускників.
Випускники також привітали один одного та зі щирими словами подяки звернулися до рідних кафедр та наставників. І звичайно, не обійшлося без виступів наших талановитих зірок —
Влада Ракецька
, випускниця ОПП Практична психологія виконала неймовірну композицію на скрипці, а
Марія Ковба
насамкінець подарувала усім неймовірну пісню «Все буде добре!».
Бажаємо випускникам миру та злагоди, успіхів, професійної самореалізації, високих досягнень та справжнього людського щастя!
Ми щиро вдячні усім, хто доєднався та підтримав проведення свята!
Дякуємо ЗСУ та всім нашим Захисникам за можливість навчати і навчатися, продовжувати життя і вірити у світле майбутнє!
Все буде добре!
Слава Україні!