Заголовок: Глобальна звітна сесія директорів навчальних центрів ІКАО
Дата: 13/05/2019
URL: https://nau.edu.ua/ua/news/2019/5/globalna-zvitna-sesiya-direktoriv-navchalnih-tsentriv-ikao.html
==================================================

Делегація НАУ взяла участь в 16 Глобальній звітній сесії директорів навчальних центрів ІКАО з авіаційної безпеки та спрощення формальностей. Сесію провели керівник Управління з авіаційної безпеки Авіатранспортного бюро штаб-квартири ІКАО (Монреаль, Канада) Давід Стерланд і керівник Бюро з авіаційної безпеки та спрощення формальностей штаб-квартири ІКАО (Монреаль, Канада) Сун Мін Нам.
В рамках роботи сесії розглянуто питання діяльності навчальних центрів з оновлення та удосконалення навчальних матеріалів і напрямків підготовки персоналу з авіаційної безпеки  і критичної інфраструктури, реалізації вимог Глобального плану з авіаційної безпеки. Обговорено глобальний плану ІКАО з підготовки та перепідготовки фахівців з авіаційної безпеки  та методології оцінки роботи центрів і планів щодо усунення невідповідностей. Також розглянуті регіональні ініціативи щодо поліпшення підготовки персоналу  та системний підхід і аналіз восьми критичних елементів безпеки.
З доповіддю про підготовку фахівців з Авіаційної безпеки в Європейському/Північноатлантичному регіоні виступила голова ради навчальних центрів EURO/NET, директор Інституту ІКАО НАУ Галина Суслова.
У своєму виступі ректор НАУ Володимир Ісаєнко закцентував увагу на залученні авіаційних університетів до розробки і реалізації нових навчальних програм на основі ризикорієнтованого мислення, а також використання методології ІКАО в ЗВО при підготовці фахівців із захисту не тільки авіації, але й критичної інфраструктури держав.
Начальник міжнародного відділу НАУ Олександр Іванов взяв участь в обговоренні проблеми активізації закладів вищої освіти, які підписали членство в Міжнародній асоціації авіаційної та аерокосмічної освіти (ALICANTO) при штаб-квартирі ІКАО (Монреаль, Канада).
Члени делегації НАУ взяли активну участь в обговоренні проекту рішення наради директорів навчальних центрів ІКАО з авіаційної безпеки. Пропозиції стосувалися розробки і проведення нових курсів, удосконалення методик підготовки особливостей регіональних курсів. Запропоновано перелік нових курсів, зокрема, АСІ/ІСАО курс з підготовки менеджерів аеропортів з авіаційної безпеки; курс з управління персоналом з авіаційної безпеки спільно з університетом Конкордія (США). Курс з підготовки персоналу для визначення поведінкових характеристик (чотирьохтижневу програму) – запропонувала Нова Зеландія. Обговорено удосконалення системи сертифікації центрів і персоналу. Схвалено три типи сертифікатів, які видаються слухачам. Усі прийняті рішення будуть розглянуті в штаб-квартирі ІКАО (Монреаль, Канада).
На заключному засіданні Директора Інституту ІКАО НАУ Галину Суслову обрано членом робочої групи з підготовки матеріалів з авіаційної безпеки.
Також делегація НАУ відвідала Поліцейську Академію Обєднаних Арабських Еміратів і взяла участь в урочистому випуску офіцерів поліції, які реалізують вимоги авіаційної безпеки в аеропортах ОАЕ.