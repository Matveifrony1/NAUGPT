Заголовок: НАУ представили на відкритті Міжнародного симпозіуму з безпілотних систем та оборонної промисловості
Дата: 28/10/2021
URL: https://nau.edu.ua/ua/news/2021/10/nau-predstavili-na-vidkritti-mizhnarodnogo-simpoziumu-z-bezpilotnih-sistem-ta-oboronnoi-promislovosti.html
==================================================

26 жовтня розпочав роботу Міжнародний симпозіум з безпілотних систем та оборонної промисловості (ISUDEF). Він пройде з 26 по 28 жовтня в Howard University (Вашингтон) у змішаному форматі.
ISUDEF націлений на розгляд актуальних тем, що стосуються:
- безпілотних систем та оборонної промисловості в таких широких сферах, як застосування в повітрі, на морі та на суші;
- авіоніки;
- радіолокаційних систем та протиповітряної оборони.
Професор кафедри електроніки, робототехніки і технологій моніторингу та інтернету речей Факультету аеронавігації, електроніки та телекомунікацій Національного авіаційного університету Фелікс Яновський взяв участь у відкритті і виступив з доповіддю як Keynote Speaker.
На початку доповіді, професор Яновський презентував НАУ та зробив короткий огляд досягнень своєї кафедри в електронних технологіях IoT для UAV, а потім детально зупинився на оригінальних результатах когерентно-поляриметричного дистанційного зондування.
У перший день роботи симпозіуму були представлені доповіді професорів з MIT, Duke University, Washington University in St. Louis, Howard University (всі США) і Universiti Putra Malaysia.