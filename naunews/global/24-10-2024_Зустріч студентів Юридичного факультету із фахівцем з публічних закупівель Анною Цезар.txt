Заголовок: Зустріч студентів Юридичного факультету із фахівцем з публічних закупівель Анною Цезар
Дата: 24/10/2024
URL: https://nau.edu.ua/ua/news/2024/10/zustrich-studentiv-yuridichnogo-fakultetu-iz-fahivtsem-z-publichnih-zakupivel-annoyu-czezar.html
==================================================

10 жовтня 2024 року
в межах вивчення навчальної дисципліни «Господарське право України» для студентів 4-го курсу Юридичного факультету уповноваженою особою з публічних закупівель відділу освіти Гостомельської селищної ради, випускницею Юридичного факультету НАУ 2021 року
Анною Цезар
проведено лекцію на тему
«Публічні закупівлі у сфері освіти в умовах воєнного стану».
Оскільки законодавство про публічні закупівлі виявилося складним для студентів-правників, а практика закупівель — мінливою та неоднозначною,
кафедрою господарського, повітряного та космічного права
було прийнято рішення запросити фахівця, який в практичній діяльності займається даним питанням.
Проводячи заняття
Анна Цезар проаналізувала зміни у
нормативно-правовому регулюванні публічних закупівель та розкрила особливості здійснення процедур в умовах воєнного стану. Пересвідчившись на практиці в існуванні проблем укладення договорів закупівлі з виконавцями, спікерка акцентувала увагу молоді на необхідності знання змісту угод різних видів та їх істотних умов.
«Укладенню договору публічної закупівлі завжди передує планування, клопітка підготовча робота, опис предмета закупівлі, вимог до нього, моніторинг ринку робіт, товарів і послуг, потенційних виконавців, визначення цінових параметрів. Навіть в умовах воєнного стану, здійснення публічних закупівель повинно відбуватися прозоро, з дотриманням всіх визначених законом принципів», — зазначила випускниця.
Майбутні правники
підготували цікаві запитання
лектору та отримали на них вичерпні чіткі відповіді.
Наприкінці лекції Анна Цезар порекомендувала студентам
приділяти достатньо уваги і часу вивченню господарського права, звертатися до практики, здобувати не лише знання, а й навички застосування законів, адже для багатьох саме господарське право стане візитівкою у професію, як це відбулося і у її житті.