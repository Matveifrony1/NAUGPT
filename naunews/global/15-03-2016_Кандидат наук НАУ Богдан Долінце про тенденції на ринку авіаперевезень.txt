Заголовок: Кандидат наук НАУ Богдан Долінце про тенденції на ринку авіаперевезень
Дата: 15/03/2016
URL: https://nau.edu.ua/ua/news/2016/3/kandidat-nauk-nau-bogdan-dolincze-pro-tendenczii-na-rinku-aviaperevezen.html
==================================================

11 березня 2016 року авіаційний експерт із Національного авіаційного університету Богдан Долінце в журналі «Корреспондент» прокоментував тенденції на ринку авіаперевезень у зв’язку із наближенням сезону літньої навігації.
З початку року комісія Державіаслужби вже видала кілька десятків дозволів на експлуатацію повітряних ліній. У більшості експертів авіаринку виникли сумніви щодо ефективного використання авіакомпаніями нових дозволів. Головний редактор авіаційного порталу і кандидат наук НАУ з Інститутуту аеронавігації Богдан Долінце дав оцінку стану справ на авіаційному ринку України, проаналізував наслідки втрати російського ринку, а також перспективи використання нових направлень.
Експерт розповів журналістам, що в Україні існують обмеження щодо частоти рейсів та кількості авіаперевізників. Це часто стає причиною неефективного використання авіакомпаніями отриманих направлень, а іноді це робиться з метою недопущення конкурентів на напрямки, які авіакомпанія планує розвивати в майбутньому.
Окрім того, в сезон літньої навігації стають популярні і туристичні маршрути, тому перевізники розраховують очікуваний пасажиропотік та обирають перспективні напрямки для розвитку своєї мережі, пояснив Долінце.
За матеріалами журналу «Корреспондент» від 11 березня 2016 року.