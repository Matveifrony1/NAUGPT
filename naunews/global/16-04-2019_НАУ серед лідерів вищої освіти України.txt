Заголовок: НАУ серед лідерів вищої освіти України
Дата: 16/04/2019
URL: https://nau.edu.ua/ua/news/2019/4/nau-sered-lideriv-vishchoi-osviti-ukraini.html
==================================================

12-13 квітня 2019 року відбулася щорічна міжнародна «Освіта та кар’єра-2019», організатор виставки ТОВ «Знання» України за підтримки та участі МОН України, НАПН України. На виставці було представлено понад 70 провідних українських та закордонних закладів вищої освіти
На відкритті НАУ представляли: проректор з навчальної роботи Артур Гудманян, директор ННІІОТ Наталія Муранова, відповідальний секретар Приймальної комісії Кирило Ніколаєв та начальник відділу МЯВО Оксана Білоус. На виставкових стендах представники університету презентували освітню, наукову, міжнародну діяльність; проводили індивідуальні консультації з абітурієнтами та обмінювались досвідом з освітянами.
За результатами виставкового конкурсу серед ЗВО Національний авіаційний університет удостоєно Почесного звання «Лідер вищої освіти України» і вручено відповідний Диплом. За результатами представленої конкурсної роботи університет нагороджено Гран-прі у номінації «Впровадження системи забезпечення якості вищої освіти» та відзначено відповідним Дипломом. Автор представленої презентаційної роботи – Оксана Білоус.
Представниками НАУ проведено круглий стіл з актуальної проблеми забезпечення якості вищої освіти (модератор – Оксана Білоус) та тренінг «Судові дебати» (модератор – декан ЮФ Ірина Сопілко). Учасники заходів – студенти ЮФ, учні Малої академії наук України, відвідувачі виставки, викладачі університету та коледжів НАУ. За результатами роботи шість науковців НАУ нагороджено Дипломи «За активну участь у семінарах виставки і представлення освітніх інноваційних технологій».
Модератор виставки від університету – директор ННІІОТ Наталія Муранова. Ефективно та якісно забезпечували роботу виставки працівники ННІІОТ, Приймальної комісії, коледжів НАУ, кафедри військової підготовки та НТБ.
Саме такий обмін досвідом з освітянами, спілкування з потенційними абітурієнтами і надалі широко сприятиме формуванню позитивного іміджу НАУ не тільки на теренах України, а й далеко за її межами.