Заголовок: Викладачі Факультету наземних споруд і аеродромів взяли участь у Міжнародному семінарі «Застосування цементобетонів при відновленні інфраструктури»
Дата: 08/03/2024
URL: https://nau.edu.ua/ua/news/2024/3/vikladachi-fakultetu-nazemnih-sporud-i-aerodromiv-vzyali-uchast-u-mizhnarodnomu-seminari-zastosuvannya-tsementobetoniv-pri-vidnovlenni-infrastrukturi.html
==================================================

28-29 лютого 2024 року
у змішаному форматі відбувся Міжнародний науково-практичний семінар
«Застосування цементобетонів при відновленні інфраструктури»
, організований співробітниками Державного підприємства
«Дорожній науково-технічний центр»
та
Державного агентства відновлення та розвитку інфраструктури України.
До участі у заході долучилися
науково-педагогічні працівники кафедри інфраструктури авіаційного транспорту
Факультету наземних споруд і аеродромів Національного авіаційного університету, а саме:
Олександр Степанчук
— професор, доктор технічних наук;
Галина Агєєва
— доцентка, старша наукова співробітниця, кандидатка технічних наук;
Оксана Чернишова
— доцентка, кандидатка технічних наук;
Світлана Тімкіна
—  старша викладачка кафедри.
Делегацію очолював завідувач кафедри, доцент, кандидат технічних наук
Олександр Дубик.
Учасники семінару мали змогу
обмінятися досвідом
у галузі застосування цементобетону в дорожньому та аеродромному будівництві. Завдяки прослуханим доповідям та отриманій інформації, студенти спеціальності 192 «Будівництво та цивільна інженерія» матимуть можливість ознайомитися з сучасними та новітніми технологіями під час навчального процесу.
Цікава та корисна інформація, отримана на семінарі, буде впроваджена в освітню програму для здобувачів вищої освіти зазначеної спеціальності.