Заголовок: Національний авіаційний університет поглиблює співпрацю з Інститутом проблем матеріалознавства ім. І.М. Францевича НАН України
Дата: 22/09/2023
URL: https://nau.edu.ua/ua/news/2023/9/natsionalniy-aviatsiyniy-universitet-pogliblyue-spivpratsyu-z-institutom-problem-materialoznavstva-im-im-frantsevicha-nan-ukraini.html
==================================================

В рамках угоди про співробітництво в науково-технічній та освітній сферах між Національним авіаційним університетом та Інститутом проблем матеріалознавства ім. І.М. Францевича НАН України відбулась зустріч завідувача кафедри прикладної механіки та інженерії матеріалів АКФ НАУ Мікосянчик Оксани Олександрівни та завідувача кафедри технологій аеропортів АКФ НАУ Тамаргазіна Олександра Анатолійовича з керівником відділу термомеханічної обробки тугоплавких матеріалів Згалатом-Лозинським Остапом Броніславовичем, завідувачем відділу міжнародних зв'язків та трансферу технологій Стороженко Мариною Сергіївною та в.о. ученого секретаря Інституту Миронюком Денисом Валерійовичем. До зустрічі також залучено випускника ОПП «Технологій робіт та технологічне обладнання аеропортів» Морща Іллю Володимировича.
Під час зустрічі було обговорено питання щодо залучення здобувачів вищої освіти всіх ступенів зі спеціальності 272 «Авіаційний транспорт» та зі спеціальності 131 «Прикладна механіка» до участі в науково-дослідних роботах та проєктах Інституту проблем матеріалознавства ім. І.М. Францевича НАН України з метою підготовки висококваліфікованих фахівців в сфері зміцнення, ремонту та відновлення авіаційної техніки та виробів машинобудування.
Учасники зустрічі окреслили напрями співпраці та перспективи набуття практичного досвіду і навичок здобувачами вищої освіти НАУ.