Заголовок: В НАУ пройшла міжнародна науково-практична конференція «Сучасні технології землеустрою, кадастру та управління земельними ресурсами»
Дата: 21/03/2023
URL: https://nau.edu.ua/ua/news/2023/3/v-nau-proyshla-mizhnarodna-naukovo-praktichna-konferentsiya-suchasni-tehnologii-zemleustroyu-kadastru-ta-upravlinnya-zemelnimi-resursami.html
==================================================

16-17 березня 2023 року на кафедрі аерокосмічної геодезії та землеустрою факультету наземних споруд і аеродромів Національного авіаційного університету пройшла VІІІ Міжнародна науково-практична конференція «Сучасні технології землеустрою, кадастру та управління земельними ресурсами».
Учасників конференції привітали Віктор Карпов – декан факультету наземних споруд і аеродромів Національного авіаційного університету, Андрій Галайда – Директор департаменту розвитку національної інфраструктури геопросторових даних Держгеокадастру України, Євген Бердніков — Радник із земельного законодавства програми USAID АГРО, Олександр Прохорчук — Голова Всеукраїнської аерогеодезичної асоціації, Іван Фурсенко — Радник Асоціації міст України, Член колегії Держгеокадастру.
Досвідом впровадження геоінформаційних технологій у землеустрої та комплексному плануванню територій поділились експерти програми USAID та провідні компанії галузі: «БломІнфо-Юкрейн», «МагнетікВан Муніципальні Технології», Подільський земельний центр, «ТВІС», «Навігаційно-геодезичний центр», «Систем Солюшнс».
Велика увага доповідачів була приділена землеустрою в умовах воєнного стану та оцінки збитків землекористувачів та громад: компанія «ECOMM Co», «
Drone.UA
», «Компанія ГЕОНІКС», «Геофікс», «ЕЛНАВ».
В конференції взяли участь представники обласних управлінь Держгеокадастру, інженери-землевпорядники районних, міських, селищних рад, державних та приватних підприємств, науково-педагогічні працівники, аспірати та студенти вищих навчальних закладів України.
Дякуємо всім учасникам конференції за участь.
Відеозапис
конференції.
Збірник тез буде розміщено до кінця березня на сайті конференції.
Електронні сертифікати будуть надіслані на електронну пошту учасникам, які брали участь у конференції, також до кінця березня.