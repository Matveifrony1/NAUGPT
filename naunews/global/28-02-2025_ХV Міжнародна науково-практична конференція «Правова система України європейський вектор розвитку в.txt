Заголовок: ХV Міжнародна науково-практична конференція «Правова система України: європейський вектор розвитку в умовах воєнного стану»
Дата: 28/02/2025
URL: https://nau.edu.ua/ua/news/2025/2/hv-mizhnarodna-naukovo-praktichna-konferentsiya-pravova-sistema-ukraini-evropeyskiy-vektor-rozvitku-v-umovah-voennogo-stanu.html
==================================================

21 лютого 2025 року
на Факультеті права та міжнародних відносин відбулася
ХV Міжнародна науково-практична конференція «Правова система України: європейський вектор розвитку в умовах воєнного стану».
В умовах сьогодення правова система України активно наповнюється Європейськими ідеями. Конституційно-правова регламентація ключових правових цінностей, що становлять загальноцивілізаційні ідеали, демократичні стандарти, в Україні, як і в багатьох інших державах, є важливою та необхідною. Протягом багатьох років традиційне проведення на Юридичному факультеті, а зараз Факультеті права та міжнародних відносин Київського авіаційного інституту міжнародної конференції
забезпечує обмін думками щодо сучасних інноваційних зрушень
як в національній правовій системі, так і у глобальному світовому середовищі.
З вітальним словом до гостей конференції звернулась деканеса факультету, к.ю.н., доцентка
Ярина Жукорська
, наголосивши, що в цьому році факультетом проводиться ювілейна 15 Міжнародна науково-практична конференція, яка постійно об’єднує іноземних колег та партнерів, науковців, експертів, практиків щоб поговорити про досягнення і результати, зокрема, і в аерокосмічній галузі. Дана конференція — це чудова можливість для відкритого діалогу, обміну думками та досвідом.
Слово було надане
Сергію Гнатюку,
проректору з наукових досліджень та трансферу технологій Державного університету «Київський авіаційний інститут», д.т.н., професору, який зазначив про важливість проведення відповідних заходів, побажав учасникам плідної роботи та цікавих дискусій.
У рамках конференції свої
доповіді презентували зарубіжні науковці, серед яких:
Альваро Андрес Ерісес Браво
—
юрист юридичного факультету Університету Буенос-Айреса, спеціаліст з повітряного та космічного права Національного інституту повітряного та космічного права Аргентинської Республіки, член Міжнародного інституту космічного права (IISL), «Асистент професора» на юридичному факультеті Університету Буенос-Айреса (м. Буенос-Айрес, Республіка Аргентина);
Валя
Кшиштоф
— PhD, доцентка кафедри кримінального права та кримінології Факультету права та адміністрування Університету Марії Кюрі-Склодовської (м. Люблін, Польща);
Катерина Водоласкова
– докторантка Інституту авіаційного, космічного та кіберправа Кельнського університету (м. Кельн, Німеччина), к.ю.н., провідна юрисконсультка юридичної служби Державного підприємства «Міжнародний аеропорт «Бориспіль», адвокатка;
Волкер Кюнце
— експерт із цифрового навчання, уповноважений представник Франкфуртського інституту технологій та інновацій (м. Франкфурт, Німеччина);
Анатолій Дробаха
— магістр клінічної психології, магістр управління бізнесом, фундатор проекту автоматизації психологічних досліджень Persona Matrix Founder (США);
AнетаМіхальська-Варіас
- д.т.н., професорка, доцентка кафедри кримінального права та кримінології Факультету права та адміністрування Університету Марії Кюрі-Склодовської (м. Люблін, Польща);
Піотер Піонтковський
— PhD., доцент кафедри кримінального права та кримінології Факультету права та адміністрування Університету Марії Кюрі-Склодовської (м. Люблін, Польща).
До роботи конференції
долучились також українські науковці,
серед яких:
Сергій Вавженчук
— професор кафедри трудового права та права соціального забезпечення Навчально-наукового інституту права Київського національного університету імені Тараса Шевченка, д.ю.н., професор, вчений секретар Науково-консультативної ради Конституційного Суду України;
Ірина
Куян
— завідувачка сектором відділу з питань правової політики організації публічної влади Дослідницької служби Верховної Ради України, д.ю.н., старша наукова співробітниця;
Наталія Оніщенко
— заступниця директора Інституту держави і права імені В.М. Корецького Національної академії наук України, д.ю.н., професорка, академікиня Національної академії правових наук України, Заслужена юристка України;
Володимир Пилипенко
— радник Міністра культури та стратегічних комунікацій, д.ю.н., Заслужений юрист України, директор Інституту міжнародного права та інновацій, доцент кафедри міжнародних відносин Львівського університету бізнесу і права, Почесний консул Литовської Республіки.
Попри динаміку розвитку суспільних процесів і державно-правових явищ, правові цінності залишаються стабілізаційним фактором, що дозволяє акумулювати кращі досягнення правового розвитку національного та міжнародного масштабів, стримувати й попереджати значні загрози, розвивати правосвідомість, правову культуру, зокрема конституційну культуру, національну правову ідеологію та ідентичність.