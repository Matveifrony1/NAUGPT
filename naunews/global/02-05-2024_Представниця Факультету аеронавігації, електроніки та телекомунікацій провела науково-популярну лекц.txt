Заголовок: Представниця Факультету аеронавігації, електроніки та телекомунікацій провела науково-популярну лекцію для випускників шкіл, ліцеїв та коледжів
Дата: 02/05/2024
URL: https://nau.edu.ua/ua/news/2024/5/predstavnitsya-fakultetu-aeronavigatsii-elektroniki-ta-telekomunikatsiy-provela-naukovo-populyarnu-lektsiyu-dlya-vipusknikiv-shkil-litseiv-ta-koledzhiv.html
==================================================

24 квітня 2024 року
доцентка кафедри  ЕРМІТ Факультету аеронавігації, електроніки та телекомунікацій
Олександра Мірошниченко
провела науково-популярну лекцію
«Візуалізація в медицині та ветеринарії»
для випускників шкіл, ліцеїв та коледжів.
Лекторка поєднує викладацьку діяльність
в університеті з роботою в науково-виробничому об’єднанні «Телеоптик», яке виробляє сучасні діагностичні електронні системи для контролю здоров'я людини та тварин повним циклом — від задуму до готової системи.
Під час лекції
акцент було зроблено
на сучасних технологіях комп'ютерної томографії, які дозволяють точніше діагностувати як опорно-руховий апарат, так і внутрішні органи з підвищеною роздільною здатністю, забезпечуючи високу точність діагностування. Ця сфера науково-технічної діяльності визначена як пріоритетна в Державній програмі розвитку.
Національний авіаційний університет
запрошує випускників закладів середньої освіти
вступати на Факультет аеронавігації, електроніки та телекомунікацій для навчання за напрямами, пов’язаними з розробкою та застосуванням передових технологій медичної візуалізації та діагностики.