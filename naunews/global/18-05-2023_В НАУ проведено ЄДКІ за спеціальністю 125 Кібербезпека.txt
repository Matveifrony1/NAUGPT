Заголовок: В НАУ проведено ЄДКІ за спеціальністю 125 Кібербезпека
Дата: 18/05/2023
URL: https://nau.edu.ua/ua/news/2023/5/v-nau-provedeno-edki-za-spetsialnistyu-125-kiberbezpeka.html
==================================================

16 травня 2023 року на факультеті кібербезпеки та програмної інженерії НАУ відбулося апробаційне проведення єдиного державного кваліфікаційного іспиту (ЄДКІ) за спеціальністю 125 Кібербезпека для здобувачів першого (бакалаврського) рівня вищої освіти 2023 року випуску.
Метою ЄДКІ була оцінка результатів навчання, досягнутих здобувачем освіти відповідно до вимог стандарту вищої освіти. ЄДКІ базується на затвердженій МОН програмі, має форму комп’ютерного тестування, відбувалося одночасно у всіх закладах освіти за єдиними правилами та тестовими матеріалами.
В Національному авіаційному університеті для одночасного проведення ЄДКІ було підготовлено 174 місця. В тестуванні прийняли участь 158 студентів, що склало явку – 96%. Такий масштабний захід з одночасним підключенням до тестування відбувся у перше в Національному авіаційному університеті.