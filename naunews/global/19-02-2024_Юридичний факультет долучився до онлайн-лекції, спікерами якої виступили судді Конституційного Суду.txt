Заголовок: Юридичний факультет долучився до онлайн-лекції, спікерами якої виступили судді Конституційного Суду України та Верховного Суду
Дата: 19/02/2024
URL: https://nau.edu.ua/ua/news/2024/2/yuridichniy-fakultet-doluchivsya-do-onlayn-lektsii-spikerami-yakoi-vistupili-suddi-konstitutsiynogo-sudu-ukraini-ta-verhovnogo-sudu.html
==================================================

8 лютого 2024 року
викладачі, студенти та аспіранти Юридичного факультету долучилися до тематичної онлайн-лекції суддів Конституційного Суду України
Галини Юровської, Віктора Городовенка
та судді Верховного Суду
Єгора Краснова
на тему
«Актуальні аспекти використання інформаційних технологій в Україні».
Захід проведений
в рамках циклу, присвяченому
Висновку Консультативної ради європейських суддів
(КРЄС) «Рухаючись вперед: використання асистивних технологій у судочинстві» від 1 грудня 2023 року № 26 (2023).
Судді розповіли
про переваги електронного документообігу та судочинства, зазначивши, що це є базовою умовою ефективного використання технологій у судовій системі. Зокрема, такі процеси вже широко застосовуються в Україні та Європі як складові гібридних або повністю електронних систем.
«Перевагами електронного подання документів та судового провадження є: сприяння адміністративній та процесуальній стандартизації; переоцінка процесів, адже паперові документи більше не потрібно буде зберігати, витягувати чи транспортувати; економічно ефективніший доступ сторін та їхніх адвокатів до документів справи», —
зазначила пані Галина.
Водночас, у Висновку №26 КРЄС наголошено, що технології не повинні порушувати принципи справедливого судочинства, знеохочувати критичне мислення суддів чи підривати їхню незалежність та автономність.