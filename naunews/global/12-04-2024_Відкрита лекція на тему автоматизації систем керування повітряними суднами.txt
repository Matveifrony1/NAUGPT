Заголовок: Відкрита лекція на тему автоматизації систем керування повітряними суднами
Дата: 12/04/2024
URL: https://nau.edu.ua/ua/news/2024/4/vidkrita-lektsiya-na-temu-avtomatizatsii-sistem-keruvannya-povitryanimi-sudnami.html
==================================================

1 квітня 2024 року
в рамках розвитку спільноти Аерокосмічного факультету Національного авіаційного університету відбулась захопливаа
відкрита лекція
кандидата технічних наук, доцента
Сергія Товкача
.
Під час лекції були розглянуті
ключові аспекти
автоматизації процесів розробки та проектування систем повітряних суден. Зокрема, лектор ознайомив присутніх з:
Формуванням законів керування
у процесі запуску відповідно до циклограми через електронну систему керування (ЕСК) із виконавчими механізмами агрегатів. Після досягнення перевищення температури за турбіною низького тиску (ТНТ) формується ознака про перехід до закону керування для підтримки заданої витрати палива та заданого прискорення частоти обертання ротора високого тиску (ВТ). Крім того, забезпечується обмеження параметрів відповідно до законів: мінімальної витрати палива 150 кг/год; температури газу за ТНТ 620°С; швидкості зміни температури за ТНТ 60°С за умови не більше 240°С.
Функціонуванням системи автоматичного керування
(САК) літака Ан-178 із наведенням функціональної схеми двигуна. Під час польоту режим двигунів визначається за величиною необхідної тяги для виконання заданих умов польоту і передається в блок керування та контролю (БКК), а далі безпосередньо в електронний блок (ЕБ) САК кожного двигуна. Електронна САК має ієрархічну структуру: на нижньому рівні ЕБ САК, блок стабілізації і керування вектором тяги (БСКВ) та блок керування реверсом (БКР) здійснюють керування та контроль своїх двигунів, а на верхньому рівні БКК вирішує завдання інтегрованого керування та контролю обох двигунів. При автоматичному керуванні режим двигунів визначається величиною потрібної тяги, необхідної для виконання умов польоту, що передається до БКК від автомата тяги і крену (AFCS). Керування реверсом тяги здійснюється з центрального пульта за допомогою регулятора керування реверсом (РКР).
Формуванням залежностей за результатами роботи на борту літака, гелікоптера та ракети-носія.
Бажаємо всім учасникам натхнення, нових звершень та досягнень у вивченні автоматизації систем керування повітряними суднами!