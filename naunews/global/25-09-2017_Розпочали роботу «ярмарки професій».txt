Заголовок: Розпочали роботу «ярмарки професій»
Дата: 25/09/2017
URL: https://nau.edu.ua/ua/news/2017/9/rozpochali-robotu-yarmarki-profesiy.html
==================================================

Щорічно друга половина вересня – це початок роботи «ярмарків професій», що традиційно проводять центри зайнятості Київської області для старшокласників загальноосвітніх навчальних закладів. 20 вересня  2017 року старт масовим профорієнтаційним заходам розпочали Обухівський МРЦЗ та Кагарлицький РЦЗ. Національний авіаційний університет традиційно бере участь у зазначених заходах, адже їх мета – пошук обдарованої та талановитої молоді для подальшого її залучення  до навчання в університеті. В Обухові, перед початком роботи на «ярмарку професій», представники НАУ завітали до ЗОШ №3, НВК СЗОШ №5 і ЗОШ №1, провівши для учнів 11 класів (85 старшокласників) профорієнтаційні уроки «Твій вибір – твоє майбутнє».
Під час роботи у центрах зайнятості близько 300 старшокласників із 3-х ЗНЗ Кагарлика та 2-х ЗНЗ у селах Бурти та Переселення Кагарлицького району, а також понад 500 учнів із 9-ти ЗНЗ Обухова мали чудову нагоду дізнатися про історію та сьогодення одного з провідних вищих  навчальних закладів України – Національного авіаційного університету, до речі –  6 у рейтингу топ-10 університетів за результатами вступної кампанії–2017. Майбутніх абітурієнтів цікавили рівень акредитації вишу, особливості підготовки фахівців, структура університету, сучасне науково-технічне забезпечення навчального процесу та особливості вступної кампанії у 2017 році. Співробітники університету довели до відома учнів інформацію про англомовний проект, дозвілля студентів, навчання на кафедрі військової підготовки. Неабияку увагу учнів привернули переваги навчання на підготовчому відділенні громадян України ННІНО, де завжди є реальна можливість якісно підготуватися до загальнонаціонального ЗНО та отримати додаткові до 10-ти балів при вступі на інженерно-технічні та математично-природничі спеціальності підготовки фахівців у НАУ.
Представляли університет на зазначених заходах НН Інститут неперервної освіти, НН Гуманітарний інститут, НН Юридичний інститут, Промислово-економічний коледж НАУ, НН Інститут аеронавігації.