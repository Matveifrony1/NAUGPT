Заголовок: Урочисте вручення дипломів випускникам факультету менеджменту та логістики
Дата: 10/07/2015
URL: https://nau.edu.ua/ua/news/2015/7/urochiste-vruchennya-diplomiv-vipusknikam-fakultetu-menedzhmentu-ta-logistiki.html
==================================================

8 липня 2015 року в актовій залі НАУ відбулось урочисте вручення дипломів освітньо-кваліфікаційних рівнів «Магістр» та «Спеціаліст» випускникам факультету менеджменту та логістики Інституту економіки та менеджменту.
Студентам також були вручені почесні грамоти за призові місця в конкурсі-огляді дипломних проектів.
З привітальними словами до студентів звернулися декан факультету О. Ільєнко, завідувач кафедри менеджменту зовнішньоекономічної діяльності В. Новак, завідувач кафедри Організації авіаційних перевезень Г. Юн, наставники академічних груп Ю. Ремига, А. Гуріна, Н. Суворова.
Дипломи освітньо-кваліфікаційного рівня «Магістр» отримали 37 випускників, з них - 6 з відзнакою; дипломи освітньо-кваліфікаційного рівня «Спеціаліст» отримали 46 випускників, з них – 4 з відзнакою.
Щиро вітаємо випускників! Бажаємо щастя та успіхів!