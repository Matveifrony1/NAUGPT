Заголовок: Національний авіаційний університет оголошує конкурс на заміщення  посади директора Відокремленого структурного підрозділу «Київський фаховий коледж комп’ютерних технологій та економіки Національного авіаційного університету»
Дата: 28/06/2023
URL: https://nau.edu.ua/ua/news/2023/6/natsionalniy-aviatsiyniy-universitet-ogoloshue-konkurs-na-zamishchennya-posadi-direktora-vidokremlenogo-strukturnogo-pidrozdilu-kiivskiy-fahoviy-koledzh-komp’yuternih-tehnologiy-ta-ekonomiki-natsionalnogo-aviatsiynogo-universitetu.html
==================================================

Документи приймаються протягом двох місяців з дня опублікування оголошення про конкурс - по 28 серпня 2023 р. (включно) за адресою: 03058, м. Київ, проспект Любомира Гузара,1, корпус 1, кімната 128, на електронну адресу НАУ
alenina@nau.edu.ua
.
Інформацію про проведення конкурсу можна отримати за телефонами:
406-68-96
,
406-76-18
, на електронну адресу НАУ
alenina@nau.edu.ua
.
Рейтингове голосування призначено на 18 жовтня 2023 року.
Претенденти для участі у конкурсі на посаду керівника закладу фахової передвищої освіти Національного авіаційного університету подають такі документи:
1. заяву про участь у конкурсі на ім’я ректора НАУ, в якій зазначають про застосування або не застосування до претендента обмежень, встановлених частиною четвертою статті 42 Закону України «Про фахову передвищу освіту». Також, в заяві претендент зазначає, що він не є членом наглядової ради закладу фахової передвищої освіти або наглядової ради закладу вищої освіти, до структури якого входить заклад фахової передвищої освіти, в якому оголошено конкурс;
2. особовий листок з обліку кадрів з фотографією розміром 3 х 4 сантиметри;
3. автобіографію та резюме;
4. копії документів про вищу освіту та за наявності копії документів про присвоєння вченого звання;
5. довідку про проходження попереднього (періодичного) психіатричного огляду, яка видається відповідно до Порядку проведення обов’язкових попередніх та періодичних психіатричних оглядів, затвердженого постановою Кабінету Міністрів України
від 27 вересня 2000 р. № 1465;
6. довідку про наявність або відсутність судимості;
7. витяг з Єдиного державного реєстру осіб, які вчинили корупційні правопорушення з інформацією, щодо не визнання претендента винним у вчиненні корупційного або пов’язаного з корупцією правопорушення - протягом року з дня набрання відповідним рішенням суду законної сили;
8. копію паспорта громадянина України, засвідчену претендентом;
9. копію трудової книжки або інші документи, які підтверджують стаж роботи необхідний для зайняття керівної посади;
10. письмову згоду на збір та обробку персональних даних;
11. копію документа, що підтверджує вільне володіння державною мовою;
12. засвідчену копію довідки про результати перевірки, видану органом, в якому така перевірка проводилася, або письмову заяву на ім’я ректора НАУ, в якій повідомляється, що до претендента не застосовуються заборони, визначені частиною третьою або четвертою статті 1 Закону України «Про очищення влади», за формою, затвердженою постановою Кабінету Міністрів України від 16 жовтня  2014 р. № 563 «Деякі питання реалізації Закону України «Про очищення влади», та згоду на проходження перевірки та на оприлюднення відомостей стосовно претендента відповідно до зазначеного Закону;
13. проєкт стратегії розвитку закладу фахової передвищої освіти НАУ до якого претендент бере участь у конкурсному відборі;
14. мотиваційний лист, складений у довільній формі.
Претендент може подати інші документи, які підтверджуватимуть його професійні та моральні якості.
Кoпiï документів, які подаються претендентом (крім копії паспорта громадянина України), повинні бути засвідчені за місцем роботи претендента або нотаріально.