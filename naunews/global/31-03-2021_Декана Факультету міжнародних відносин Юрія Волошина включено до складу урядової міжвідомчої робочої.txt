Заголовок: Декана Факультету міжнародних відносин Юрія Волошина включено до складу урядової міжвідомчої робочої групи з розвитку сфери туризму та курортів України
Дата: 31/03/2021
URL: https://nau.edu.ua/ua/news/2021/3/dekana-fakultetu-mizhnarodnih-vidnosin-yuriya-voloshina-vklyucheno-do-skladu-uryadovoi-mizhvidomchoi-robochoi-grupi-z-rozvitku-sferi-turizmu-ta-kurortiv-ukraini.html
==================================================

Відповідно до Наказу Міністерства культури та інформаційної політики України декана Факультету міжнародних відносин Юрія Волошина включено до складу урядової міжвідомчої робочої групи з розвитку сфери туризму та курортів.
Очолює робочу групу Міністр культури та інформаційної політики України Олександр Ткаченко. До складу входять: радник Віцепрем'єр-міністра з питань європейської та євроатлантичної інтеграції України Тарас Голуб; народний депутат України, голова підкомітету з питань туризму та курортів Комітету Верховної Ради України з питань гуманітарної та інформаційної політики Дмитро Нальотов; голова Державного агентства розвитку туризму Мар’яна Олеськів; президент асоціації «Готелів та курортів України» Ірина Сідлецька, а також представники обласних державних адміністрацій, громадських організацій та туристичних фірм. Слід зазначити, що декан факультету міжнародних відносин НАУ Юрій Волошин у складі урядової міжвідомчої робочої групи є єдиним представником закладів вищої освіти, що готують фахівців сфери туризму.
Представництво ФМВ НАУ в урядовій групі є безперечним свідченням визнання лідерства і авторитету факультету у підготовці майбутніх спеціалістів для сфери туризму. Освітня програма «Туризмознавство», що реалізується на ФМВ, пройшла акредитацію і відповідає усім сучасним вимогам, а її матеріально-технічна база є настільки потужною, що може стати експериментальним майданчиком для грантових програм реалізації державної політики та розв'язання проблем у сфері туризму та курортів.
Стає очевидним, що впровадження пропозицій міжвідомчої робочої групи призведе до динамічного розвитку не тільки цієї конкретної спеціальності, але і факультету в цілому.