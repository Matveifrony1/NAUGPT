Заголовок: Відбулось засідання Вченої ради Національного авіаційного університету
Дата: 25/11/2022
URL: https://nau.edu.ua/ua/news/2022/11/vidbulos-zasidannya-vchenoi-radi-natsionalnogo-aviatsiynogo-universitetu.html
==================================================

23 листопада 2022 року відбулось засідання Вченої ради НАУ.
Засідання Вченої ради НАУ розпочалося з вступного слова Голови Вченої ради Миколи Кулика. Ректор НАУ Максим Луцький привітав помічника ректора НАУ Хатіба Шаді Алі з званням «Почесний доктор Національного авіаційного університету» та передав йому диплом і мантію.
На засіданні Вченої ради НАУ також був присутній Надзвичайний і повноважний Посол Республіки Ліван в Україні пан Алі Дахер.
Микола Кулик вручив атестати та відзнаки співробітникам університету.
Вченою радою прийнято рішення щодо представлення до нагородження співробітників університету.
Також членами Вченої ради затверджено:
- зміни квот делегатів (членів) на Конференцію трудового колективу Національного авіаційного університету;
- започаткування провадження освітньої діяльності з підготовки у Національному авіаційному університеті здобувачів вищої освіти другого (магістерського) рівня вищої освіти за освітньо-професійною програмою «Інформаційне забезпечення та інженерія авіаційних комп’ютерних систем» спеціальності 151 «Автоматизація та комп’ютерно-інтегровані технології» англійською мовою навчання;
- освітньо-професійну програму «Технічне обслуговування повітряних суден і двигунів» за спеціальністю 272 «Авіаційний транспорт», за якою здійснюється підготовка здобувачів фахової передвищої освіти у відокремленому структурному підрозділі «Васильківський фаховий коледж Національного авіаційного університету»;
- відкриття освітньо-професійної програми «Правове забезпечення авіаційної діяльності» другого (магістерського) рівня вищої освіти за спеціальністю 081 «Право», концепції освітньої діяльності за цією програмою та навчальних планів на її основі, за якими здійснюється підготовка здобувачів вищої освіти у Льотній академії Національного авіаційного університету;
- відкриття освітньо-професійної програми «Авіаційний транспорт» другого (магістерського) рівня вищої освіти за спеціальністю 272 «Авіаційний транспорт», концепції освітньої діяльності за цією програмою та навчальних планів на її основі, за якими здійснюється підготовка здобувачів вищої освіти у Льотній академії Національного авіаційного університету;
- перейменування Факультету архітектури, будівництва та дизайну на Факультет наземних споруд і аеродромів;
- у новій редакції Положення про Факультет аеронавігації, електроніки та телекомунікацій;
- у новій редакції Положення про Льотну академію Національного авіаційного університету;
- залучення Наукового парку НАУ до забезпечення комерціалізації результатів науково-технічної діяльності;
- створення спеціалізованої вченої ради з присудження наукового ступеня доктора наук за спеціальністю 08.00.02 «Світове господарство та міжнародні економічні відносини»;
- у новій редакції освітньо-наукової програми «Автоматизація та комп’ютерно-інтегровані технології» та відповідних навчальних планів до неї зі спеціальності 151 Автоматизація та комп’ютерно-інтегровані технології галузі знань 15 Автоматизація та приладобудування для підготовки здобувачів третього (освітньо-наукового) рівня вищої освіти в аспірантурі Національного авіаційного університету;
- «Положення про атестацію здобувачів вищої освіти ступеня доктора філософії та доктора наук у Національному авіаційному університеті»;
- у новому складі редакційна колегія збірника наукових праць «Науковий вісник Льотної академії. Серія: Педагогічні науки».
- теми докторських дисертацій: Бобровника Дениса Олександровича, Гури Світлани Миколаївни, Головко Світлани Григорівни, Крижанівського Олександра Анатолійовича, Кулика Сергія Вікторовича, Макеєвої Олени Миколаївни, Саєнка Олександра Сергійовича.
Члени Вченої ради надали права керівництва аспірантами:
– Квашуку Дмитру Михайловичу – доценту кафедри економічної кібернетики Факультету економіки та бізнес-адміністрування, кандидату економічних наук, доценту;
– Михальченку Олексію Анатолійовичу – першому проректору, професору кафедри публічного управління та адміністрування, кандидату економічних наук, доценту;
– Стаховій Анжеліці Петрівні – доценту кафедри комп’ютеризованих електротехнічних систем та технологій Аерокосмічного факультету, кандидату технічних наук, доценту;
– Трофімову Ігорю Леонідовичу – доценту кафедри хімії і хімічної технології Факультету екологічної безпеки, інженерії та технологій, кандидату технічних наук, доценту.
Крім того створено низку разових спеціалізованих вчених рад для проведення захисту дисертацій здобувачів освітньо-наукового ступеня доктора філософії та рекомендовано до друку низку навчальних посібників, монографій, колективної монографії, наукових журналів та збірника наукових праць.