Заголовок: Зустріч студентів-правників із депутаткою Київської міської ради Олесею Пинзеник
Дата: 25/06/2024
URL: https://nau.edu.ua/ua/news/2024/6/zustrich-studentiv-pravnikiv-iz-deputatkoyu-kiivskoi-miskoi-radi-oleseyu-pinzenik.html
==================================================

12 червня 2024 року
в рамках фахової ознайомлювальної практики для здобувачів освіти 1 курсу освітнього ступеня «Бакалавр» спеціальності 081 «Право» Юридичного факультету
проведено зустріч із депутаткою Київської міської ради Олесею Пинзеник
на тему
«Органи місцевого самоврядування як елемент національної системи захисту прав людини».
Олеся Олександрівна
, як депутатка Київської міської ради, членкиня постійної комісії Київської міської ради з питань охорони здоров’я, сім’ї та соціальної політики, а також радниця Уповноваженого Верховної Ради України з прав людини,
поділилась зі студентами своїм досвідом у сфері захисту прав людини.
Першокурсники з перших вуст дізналися про
дієві механізми захисту прав людини, що входять до компетенції органів місцевого самоврядування. У результаті жвавої дискусії
обговорено низку проблем,
з якими стикаються органи місцевого самоврядування у процесі захисту прав мешканців територіальної громади, зокрема у протидії незаконному будівництву в місті Києві.
Завершуючи зустріч
Олеся Пинзеник подякувала студентам та викладачам Юридичного факультету НАУ за активну громадянську позицію
, наголосивши: «Молодь — це майбутнє нашої країни і бачити їх зацікавленість у питаннях, що стосуються нашого суспільства, дуже важливо. Я впевнена, що разом ми зможемо досягти позитивних змін у столиці».