Заголовок: На Юридичному факультеті проведено тренінг від Офісу Уповноваженого Верховної Ради України з прав людини
Дата: 18/11/2024
URL: https://nau.edu.ua/ua/news/2024/11/na-yuridichnomu-fakulteti-provedeno-trening-vid-ofisu-upovnovazhenogo-verhovnoi-radi-ukraini-z-prav-lyudini.html
==================================================

14 листопада 2024 року
для здобувачів освіти 1 курсу ОПП «Право» та  1, 3 курсів ОПП «Правоохоронна  діяльність» Юридичного факультету кафедрою теорії та історії держави і права спільно з Інформаційно-просвітницьким центром з прав людини
організовано тренінг «Парламентський контроль за додержанням прав здобувачів вищої освіти»
від Офісу Уповноваженого Верховної Ради України з прав людини.
Даний захід проведено в рамках
підписаного Меморандуму про співпрацю між
Уповноваженим Верховної Ради України з прав людини та Національним авіаційним університетом та приурочено до відзначення Міжнародного дня студента.
Відкриваючи роботу тренінгу в.о. декана Юридичного факультету
Валерія Філінович
наголосила на
актуальності проблематики додержання прав здобувачів вищої освіти та подякувала Офісу Уповноваженого Верховної Ради України з прав людини за плідну співпрацю з Юридичним факультетом.
Директорка Департаменту моніторингу соціальних та економічних прав Секретаріату Уповноваженого Верховної Ради України з прав людини
Світлана Глущенко
розкрила
присутнім історію становлення інституції омбудсмана в Україні,
особливості та напрямки діяльності Уповноваженого Верховної Ради України з прав людини.   Окремо
пані Світлана зупинилася на результатах моніторингу
додержання права на освіту, навела приклади порушень прав здобувачів освіти в умовах правового режиму воєнного стану: додержання прав здобувачів освіти з інвалідністю, право на здобуття освіти на безоплатній основі  (за умови наявності пільг), додержання прав під час вступної кампанії, забезпечення безпекових умов під час навчання, право на поновлення на навчання, проблеми з отриманням документів про освіту та багато інших.  У ході живого спілкування с
туденти отримали багато корисної та цікавої інформації,
змогли поставити та відповісти на запитання, чим показали високий рівень юридичних знань.
Наприкінці зустрічі завідувачка кафедри теорії та історії держави і права
Олена Макеєва подякувала запрошеній гості за практичну складову тренінгу
та окреслила напрямки майбутніх заходів для студентів, зокрема, зустріч з представницею Уповноваженого з соціальних та економічних прав
Оленою Колобродовою
та екскурсію до Секретаріату Уповноваженого Верховної Ради України з прав людини.
Такі заходи
сприяють підвищенню рівня правової свідомості
та правової культури майбутніх юристів та правоохоронців, які забезпечать в майбутньому утвердження  принципів верховенства права та поваги до прав людини.