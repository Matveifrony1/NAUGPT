Заголовок: Практика студентів НАУ
Дата: 05/07/2016
URL: https://nau.edu.ua/ua/news/2016/7/praktika-studentiv-nau.html
==================================================

Згідно з домовленостями між НАУ та МАУ з питань розвитку співробітництва між авіакомпанією та університетом в області підготовки авіаційно-технічного персоналу, в період з 30 травня по 19 червня 2016 року 5 студентів 3-го курсу НАУ, які проходять навчання за фахом 6.070103 «Обслуговування повітряних суден », і 15 студентів, які проходять навчання за фахом 6.051103 «Авіоніка», пройшли повноцінну практику у виробничих підрозділах організації з технічного обслуговування МАУ.
Студенти-авіоніки під керівництвом професійних керівників - інженера зміни відділу контролю якості В. Мазуркевича, інженера зміни відділу періодичного технічного обслуговування О. Святенко і авіаційного техніка по приладовому і електроустаткування А. Маловичко – ознайомилися з основними документами по технічному обслуговуванню ПС (AMM, IPC, WDM, SSM & etc.), а також з основним документом для роботи з електричними з'єднаннями SWPM, що описує всі процедури обслуговування електропроводки та різних компонентів електричних ланцюгів; отримали базові знання про правильне трасування електроджгутів на ПС, ремонті проводів, роботі зі штепсельними роз'ємами і на прикладах переконалися до чого призводить порушення процедур SWPM; ознайомилися з умовними позначеннями, які необхідні для правильного читання і розуміння електричних схем; навчилися накладати нитковий бандаж на джгути проводів і встановлювати контровочний дріт на штепсельні роз'єми. Самостійно виконували роботи по проведенню простих тестів обладнання ПС, а також ознайомилися з різним тестовим обладнанням для технічного обслуговування ПС (IFR 4000, IFR 6000, FLUKE 87, FLUKE 33 & etc), зі спеціальним інструментом, який використовується для робіт з електропроводкою і різними компонентами електричних ланцюгів (DMC); ознайомилися з обладнанням і роботами з неруйнівним методам контролю і бороскопування.
За словами директора з якості Part-145 МАУ В. Поліщука, процес проведення практик і стажувань для студентів, які мають хороші базові знання з теоретичних дисциплін, володіють англійською мовою і планують пов'язати своє майбутнє з роботою в авіації, з технічним обслуговуванням ПС, буде продовжуватись.