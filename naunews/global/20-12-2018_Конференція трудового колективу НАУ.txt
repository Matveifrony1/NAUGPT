Заголовок: Конференція трудового колективу НАУ
Дата: 20/12/2018
URL: https://nau.edu.ua/ua/news/1/12/konferentsiya-trudovogo-kolektivu-nau.html
==================================================

18 грудня 2018 року відбулась Конференція трудового колективу Національного авіаційного університету.
Порядок денний включав шість питань: звіт ректора НАУ Володимира Ісаєнка «Про діяльність НАУ за 2018 рік та виконання Колективного договору  НАУ»;  діяльність Первинної профспілкової організації НАУ щодо виконання Колективного договору за 2018 рік (доповідач – голова Первинної профспілкової організації НАУ В.М. Гребенніков); діяльність Первинної профспілкової організації студентів та аспірантів НАУ щодо виконання Колективного договору за 2018 рік (доповідач – голова Первинної профспілкової  організації студентів та аспірантів НАУ М. Рощук); стан підготовки Колективного договору на 2019-2021 рр. (доповідач – начальник юридичного відділу Л.І. Прудивус); нова редакція Статуту НАУ (доповідач – голова Статутної комісії, проректор з міжнародного співробітництва та освіти О.І. Запорожець); зміни у складі комісії по Трудових спорах та комісії з Охорони праці (доповідач – головуючий на Конференції А.Г. Гудманян).
На конференції зареєструвалось 242 делегати. До складу президії обрано ректора університету Володимира Ісаєнка, проректора з навчальної роботи Артура Гудманяна, проректора з міжнародного співробітництва і освіти Олександра Запорожця, проректора з економіки та господарської роботи Розу Вінецьку, голову профспілкового комітету Володимира Гребеннікова.
Учасники конференції заслухали звіт ректора Володимира Ісаєнка, в якому проаналізовано обсяг інноваційної роботи, що здійснював колектив університету у 2018 році. Підкреслено основні позитивні результати прийому студентів, організації навчального процесу, досягнень навчальних структурних підрозділів. Розкрито досягнення професорсько-викладацького складу, науковців стосовно публікацій, перш за все у науковометричних виданнях, виконанні науково-дослідних робіт, розробці безпілотної авіації та інших питань життєдіяльності університету. Великий інтерес викликав аналіз розвитку міжнародної діяльності університету за звітний період та очікувані перспективи в цій сфері, зокрема у співробітництві з ІКАО. Серед видатних подій Володимир Ісаєнко відзначив відкриття Україно-китайського аерокосмічного інституту інноваційних технологій (CUAT) у місті Ханчжоу (КНР), підписання Угоди про створення Міжнародної асоціації авіаційної та аерокосмічної освіти (ALICANTO) на Форумі авіаційних університетів, що проходив в рамках Другого Всесвітнього Саміту ІКАО «Нове покоління авіаційних спеціалістів» (Шеньчжень, КНР). Висвітлені були у виступі ректора також основні питання виконання колективного договору за 2018 рік.
Після доповіді ректор відповів на запитання делегатів із зали. В обговоренні звіту виступили: Валерій Козловський, перший проректор; Валерій Чепіженко, голова ППО НАУ ВППНВАТ; Сергій Іщенко, завідувач кафедри аеродинаміки та безпеки польотів літальних апаратів Аерокосмічного інституту; Сергій Ягодзінський, директор Гуманітарного інституту; Микола Гузій, професор Інституту комп’ютерних інформаційних технологій; Ірина Сопілко, директор Юридичного інституту; Роман Одарченко, заступник директора Інституту аеронавігації, електроніки та телекомунікацій. Делегати конференції ухвалили звіт ректора Володимира Ісаєнка та його роботу за звітний період визнали задовільною.
Голови первинних профспілкових організацій у своїх виступах розкрили діяльність своїх профспілок у 2018 р.
Конференція на підставі схвалених доповідей і висновків структурних підрозділів прийняла рішення  визнати колективний договір за 2018 рік виконаним.
Висвітлюючи стан підготовки Колективного договору на 2019-2021 рр., начальник юридичного відділу Леся Прудивус обґрунтувала причини відтермінування прийняття нового колективного договору. Підкреслила, що колективний договір залишається діючим до того часу, коли буде прийнято новий Колективний договір. Цю пропозицію підтримали делегати конференції.
Без заперечень було ухвалено нову редакцію Статуту, яку представив голова Статутної комісії проректор Олександр Запорожець, та зміни в складі комісій по трудових спорах та з охорони праці, головою якої обрано першого проректора Валерія Козловського.
В цілому конференція трудового колективу працювала конструктивно й зауважень щодо її роботи не надійшло.