Заголовок: Керівництво Факультету економіки та бізнес-адміністрування НАУ взяло участь у святкуванні Дня Підприємця
Дата: 05/09/2022
URL: https://nau.edu.ua/ua/news/2022/9/kerivnitstvo-fakultetu-ekonomiki-ta-biznes-administruvannya-nau-vzyalo-uchast-u-svyatkuvanni-dnya-pidpriemtsya.html
==================================================

2 вересня адміністрація Факультету економіки та бізнес-адміністрування (ФЕБА) Національного авіаційного університету долучилась до урочистостей з нагоди Дня Підприємця в Українському національному комітеті Міжнародної торгової палати (ICC Ukraine).
Під час заходу, президент ICC Ukraine, доктор економічних наук, професор Володимир Щелкунов розповів, що в умовах воєнного стану було створено дієву команду з науковців, урядовців та підприємців для вирішення економічних питань, соціальної та гуманітарної допомоги, розвитку освітньо-наукового простору, допомоги регіональним осередкам підприємництва для релокації та відновлення.
Викладачі ФЕБА НАУ, в рамках раніше підписаного Меморандуму про співпрацю з ICC Ukraine, працюють над роботою Департаменту і Комісій з питань освіти і науки, економічного розвитку та регіональної співпраці.