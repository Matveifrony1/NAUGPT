Заголовок: Викладати юридичні дисципліни по-сучасному
Дата: 24/03/2015
URL: https://nau.edu.ua/ua/news/2015/3/vikladati-yuridichni-discziplini-po-suchasnomu.html
==================================================

18 березня 2015 року в Юридичному інституті відбувся науково-методичний семінар на тему: «Використання інноваційних методик навчання під час викладання юридичних дисциплін».
У ньому взяли часть: зав. каф. методик викладання соціально-гуманітарних дисциплін Інституту політології та права НПУ ім. М.П. Драгоманова, д. пед. н., професор – А. Булда; заст. директора Інституту педагогіки Національної академії педагогічних наук України з наукової роботи, к. пед. н., доцент – М. Головко; декан Юридичного факультету Національної академії управління, зав. каф. кримінального права і процесу, д. ю. н., професор – Ю. Нікітін; доцент каф. філософії Національного університету харчових технологій, к. психол. н., доцент – І. Нікітіна; зав. каф. адміністративного права Міжрегіональної Академії управління персоналом, к. ю. н., доцент – А. Ковальчук; доцент каф. цивільно-правових дисциплін, заст. зав. кафедри з навчальної та методичної роботи юридичного факультету Національного університету Державної податкової служби України, к. ю. н., доцент – Л. Самілик; ст. викладач цивільно-правових дисциплін, зав. сектору правової роботи та правової освіти навчально-практичного центру «Юридична клініка» юридичного факультету Національного університету Державної податкової служби України – Ю. Савелова, а також науково-педагогічні працівники каф. теорії та історії держави і права Юридичного інституту НАУ.
Особлива увага була приділена висвітленню актуальних питань щодо впровадження інноваційних технологій управління якістю вищої професійної освіти, імплементації Закону України «Про вищу освіту», використанню інноваційних методик та технологій навчання в процесі викладання правознавства та інших галузевих правових дисциплін, інтерактивним методам проведення практичних занять тощо.
За результатами семінару зроблено висновки про необхідність адаптації системи підготовки юристів-правознавців до вимог Болонського процесу та врахування зарубіжного досвіду застосування інноваційних методик у навчальному процесі.