Заголовок: На Факультеті лінгвістики та соціальних комунікацій відбувся щорічний конкурс з фахової англійської мови
Дата: 07/05/2024
URL: https://nau.edu.ua/ua/news/2024/5/na-fakulteti-lingvistiki-ta-sotsialnih-komunikatsiy-vidbuvsya-shchorichniy-konkurs-z-fahovoi-angliyskoi-movi.html
==================================================

Щороку в квітні на кафедрі іноземних мов на Факультеті лінгвістики та соціальних комунікацій проводиться
конкурс з фахової англійської мови.
Цьогоріч
до участі були запрошені
найталановитіші студенти різних факультетів університету, з якими працює кафедра.
Захід розпочався з
вітального слова
завідувачки кафедри та голови журі, професорки
Олександри Акмалдінової
. До
складу журі
також увійшли провідні викладачі кафедри: доценти
Олена Гурська, Лариса Теремінко
та старша викладачка
Ганна Сорокун
.
Конкурс складався з
двох етапів
: усної та письмової частин. Під час випробувань
студенти продемонстрували високий рівень
володіння фаховою англійською мовою, глибокі знання граматики, вміння вільно висловлювати власну думку англійською та аргументувати обрану позицію, а також здатність спонтанно відповідати на запитання членів журі та інших учасників.
По завершенні захоплюючих змагань
журі підбило підсумки
та оголосило
переможців
:
І місце
розділили студенти
Артем Сичов
(103 гр., АКФ, провідна викладачка
Олександра Акмалдінова
) та
Нікіта Шульга
(272 гр., ФКПІ, провідна викладачка
Лариса Теремінко
);
ІІ місце
посіли
Богдан Рижко
та
Владислав Куришко
(232 гр., ФКНТ, провідна викладачка
Тетяна Шульга
);
ІІІ місце
вибороли
Марія Вишнівенко
(121 гр., ФКПІ, провідна викладачка
Лариса Теремінко
) та
Софія Карабиць
(122 гр., ФКПІ, провідна викладачка
Лариса Теремінко
).
Високий рівень мовленнєвих навичок, знань граматики та надзвичайна пізнавальна активність, продемонстровані студентами,
свідчать про їхню високу мотивацію та неабиякий інтерес до оволодіння фаховою англійською мовою.
Це значно підвищує їхню конкурентоспроможність як майбутніх фахівців та сприяє інтеграції до європейського й світового просторів.
Вітаємо переможців та бажаємо їм нових звершень!