Заголовок: Профорієнтаційна робота НАУ у м. Кагарлику
Дата: 26/04/2018
URL: https://nau.edu.ua/ua/news/1/4/proforientatsiyna-robota-nau-u-m-kagarliku.html
==================================================

25 березня 2018 року Навчально-науковий інститут неперервної освіти забезпечив участь Національного авіаційного університету на  «ярмарку професій», який для учнів 9–11 класів проводив Кагарлицький районний центр зайнятості. Профорієнтаційний захід відвідали близько 200 старшокласників міста та району.
Під час виставки учні ЗНЗ мали нагоду ознайомитися з інформаційно-рекламними буклетами НН інститутів, факультетів та коледжів університету. Вступників та старшокласників цікавили Правила прийому до НАУ у 2018 р., перелік конкурсних предметів у сертифікаті ЗНО 2018 р. та терміни подання документів. Науковців НАУ дали вичерпні відповіді на поставлені запитання про особливості підготовки фахівців, умови навчання та проведення дозвілля студентів, а також про переваги навчання на англомовному проекті та підготовчому відділенні громадян України, де створена реальна можливість якісно підготуватися до загальнонаціонального ЗНО. Абітурієнти були запрошені на День відкритих дверей НАУ, що відбудеться 9 червня 2018 р., а учні 10 класів – до участі у профорієнтаційних та освітні проектах «Літня школа–2018» та «Пробне ЗНО–2018».
За традицією перед початком роботи консультаційного центру НАУ співробітники університету відвідали 2 ЗНЗ, де для старшокласників провели уроки профорієнтації «Навчання у НАУ – запорука майбутньої успішної кар’єри».
Представляли університет на заходах ННІ Неперервної освіти, НН Гуманітарний інститут, НН Юридичний інститут, Факультет економіки та бізнес-адміністрування, НН Інститут аеропортів, ННІ Інформаційно-діагностичних систем, Київський коледж комп’ютерних технологій та економіки НАУ, Коледж інженерії та управління НАУ, Коледж інформаційних технологій та землевпорядкування НАУ.
Адміністрація ЗНЗ та Кагарлицького МРЦЗ передали щирі слова подяки керівництву та колективу НАУ за якісне проведення профорієнтаційних заходів, завжди спрямованих допомогти учням обрати вищий освітній заклад та здобути омріяну професію.