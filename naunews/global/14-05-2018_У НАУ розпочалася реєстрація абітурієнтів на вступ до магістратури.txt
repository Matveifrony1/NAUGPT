Заголовок: У НАУ розпочалася реєстрація абітурієнтів на вступ до магістратури
Дата: 14/05/2018
URL: https://nau.edu.ua/ua/news/1/5/u-nau-rozpochalasya-reestratsiya-abiturientiv-na-vstup-do-magistraturi.html
==================================================

У Національному авіаційному університеті розпочалася реєстрація для складання єдиного фахового вступного випробування і єдиного вступного іспиту з іноземної мови до магістратури (графік додається).
14 травня 2018 року, відповідно до Умов прийому на навчання до закладів вищої освіти у 2018 році, в Національному авіаційному університеті розпочинається реєстрація електронних кабінетів та подача заяв для складання єдиного фахового вступного випробування і єдиного вступного іспиту з іноземної мови в магістратуру за спеціальностями галузей знань: 03 «Гуманітарні науки» (крім спеціальності 035 «Філологія»), 05 «Соціальні та поведінкові науки», 06 «Журналістика», 081 «Право», 24 «Сфера обслуговування», 29 «Міжнародні відносини» за всіма формами навчання.
Реєстрація закінчиться о 18:00 5 червня, для вступників з інших спеціальностей необхідно скласти додаткове вступне випробування (з 14.05 по 31.05).
НЕОБХІДНІ ДОКУМЕНТИ ДЛЯ РЕЄСТРАЦІЇ НА ЄВІ/ЄФВВ:
* документ, що посвідчує особу;
* ідентифікаційний код;
* документ про здобутий ступінь (ОКР) вищої освіти або довідка щодо планового строку завершення навчання та отримання диплома в 2018 році;
* дві фотокартки розміром 3х4 см;
* документи, що засвідчують право на особливі умови складання ЄФВВ/ЄВІ (за наявності);
* документи про успішне проходження додаткових вступних випробувань (для «перехресного вступу») – отримаєте після складання додаткового вступного випробування.
Для вступників з інших спеціальностей («перехресний вступ») додатково до основних документів:
* документ, що посвідчує особу;
* ідентифікаційний код;
* фотокартка розміром 3х4 см
Важливо! Додаткове вступне випробування складається на кожну освітню програму в межах спеціальності окремо.
Складання додаткового вступного випробування передує реєстрації на ЄФВВ/ЄВІ.
У Національному авіаційному університеті процес реєстрації буде організовано за наступним графіком (фото):