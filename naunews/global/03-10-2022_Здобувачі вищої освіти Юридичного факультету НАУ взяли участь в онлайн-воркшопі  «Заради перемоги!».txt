Заголовок: Здобувачі вищої освіти Юридичного факультету НАУ взяли участь в онлайн-воркшопі  «Заради перемоги!»
Дата: 03/10/2022
URL: https://nau.edu.ua/ua/news/2022/10/zdobuvachi-vishchoi-osviti-yuridichnogo-fakultetu-nau-vzyali-uchast-v-onlayn-vorkshopi-zaradi-peremogi.html
==================================================

24 вересня студентська молодь Юридичного факультету (ЮФ) Національного авіаційного університету стала учасником онлайн-воркшопу «Заради перемоги!» та отримала можливість вступити у прямий діалог з представниками громадянського суспільства України, з тими, хто з перших днів повномасштабного вторгнення країни-агресора на територію України працює заради Перемоги займаючись волонтерською діяльністю.
Директор Фонду Сергія Притули Валентин Десятник, розповів учасникам про волонтерську діяльність Фонду, ініціативи молоді щодо збору коштів на допомогу ЗСУ.
Про співпрацю з європейськими країнами, цілі, новаторство у волонтерстві й перспективи розповів Віталій Селик - співзасновник волонтерської ініціативи «Сміливі відновлюються». «Мета «Сміливих» - допомогти якомога більшій кількості людей, які постраждали від війни. Саме тому ми запускаємо новий формат – волонтерство по будням. Ці виїзди відбуватимуться спершу декілька разів на тиждень, а в перспективі – щодня. Волонтерство у будні матиме певні особливості: передовсім фокус буде на ремонтних роботах – відновленні дахів та встановленні вікон чи дверей; з волонтерами пліч-о-пліч працюватимуть майстри-будівельники; добиратися до локацій та назад волонтери будуть самостійно (ми підкажемо як); обіди та інструменти, як і завжди, забезпечимо ми. Долучайтеся до проекту по будням і він надасть вам новий досвід та навички, завдяки яким Ви розвиватиметеся у цій галузі й зможете ефективніше допомогати постраждалим», зазначив пан Віталій.