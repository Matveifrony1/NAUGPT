Заголовок: Шановні медичні працівники
Дата: 23/06/2015
URL: https://nau.edu.ua/ua/news/2015/6/shanovni-medichni.html
==================================================

Кожної третьої неділі червня ми відзначаємо День медичного працівника. Професія, обрана вами вважається в усьому світі найгуманнішою.
Приємно відзначити, що працівники Авіаційного медичного центру НАУ не знижують обсягів і якості медичної допомоги, розробляють нові ефективні засоби лікування та профілактики захворювань. Підтвердженням успіхів наших медиків стало отримання від Державної авіаційної служби України, вперше в Україні,  «Свідотства Авіаційного медичного центру»  за номером «1». АМЦ НАУ - один з небагатьох медичних закладів м. Києва і єдиний серед закладів Цивільної авіації України, який у 2015 році отримав від Головної акредитаційної комісії МОЗ України сертифікат «вищої» акредитаційної категорії. Цього року підтверджено членство України у Європейській асоціації з авіаційної та космічної медицини, переобрано Президента Української асоціації з авіаційної та космічної медицини (ним став головний лікар АМЦ, уповноважений АМЕ, лікар вищої категорії Вадим Петлін)
Довідка: До складу медичної служби Національного авіаційного університету та його структурних підрозділів входить Авіаційний медичний центр, МСЧ  Кіровоградської льотної академії, МСЧ Кременчуцького льотного коледжу.
З професійним святом Вас - служителі справи Гіппократа !
Докладніша інформація на сайті - http://medcenter.nau.edu.ua/