Заголовок: Загальна Конференція представників академічних груп
Дата: 14/10/2016
URL: https://nau.edu.ua/ua/news/2016/10/zagalna-konferentsiya-predstavnikiv-akademichnih-grup.html
==================================================

12 жовтня в актовій залі Національного авіаційного університету пройшла Конференція студентів, заснована на відповіді Міністерства освіти і науки України на лист Студентського самоврядування стосовно роз’яснення законності і порядку проведення  конференції і обрання Студентської ради НАУ.
На зібранні були присутні 190 із 250 делегованих представників академічних груп, що означало наявність кворуму. Перш ніж перейти до розгляду питань, делегати затвердили склад лічильної комісії. Голосування відбувалося шляхом підняття мандату. Головуючим конференцією став Костянтин Питляк. Далі була обрана президія, представлена завідувачем сектору зв’язків з громадськістю та ЗМІ Олександром Рєзніком.
Виконуючий обов’язки голови Студентської ради Олексій Клочківський прозвітував про їх  роботу, а саме про те, що одразу після  отримання письмової відповіді від Міністерства була зібрана Колегія Студради. Вона нагально провела засідання, де затвердила проект порядку денного Конференції.
У ході конференції студентів більшістю голосів було затверджено:
Положення про Студентське самоуправління;
Положення про вибори в органи Студентського самоврядування;
Положення про кількісний та особовий склад центральної виборчої комісії (до якої увійшли представники від усіх Навчально-наукових інститутів та Студентського містечка НАУ).
Варто зазначити, що ініціативна група та експерти, котрі були присутні під час круглого столу стосовно вирішення питання студентського самоврядування в НАУ, не визнають легітимності конференції, адже вважають, що вона була проведене із численними порушеннями. Рішення, прийняті під час засідання студентського активу 5 жовтня 2016 року, були проігноровані.