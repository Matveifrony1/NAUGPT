Заголовок: Відкриваємо небо для тренувальних польотів студентів-пілотів НАУ
Дата: 11/04/2024
URL: https://nau.edu.ua/ua/news/2024/4/vidkrivaemo-nebo-dlya-trenuvalnih-polotiv-studentiv-pilotiv-nau.html
==================================================

9 квітня 2024 року
підписано ще одну міжнародну Угоду
про можливість проходження льотної практики студентів спеціальності «Авіаційний транспорт», ОПП «Льотна експлуатація повітряних суден»
. На цей раз партнером НАУ у підготовці  пілотів стала Іспанія, а саме компанія Aerodynamics Academy (Малага). Таке співробітництво стало можливим завдяки успішним перемовинам, що були проведені з компанією керівництвом університету, та високому рівню знань студентів-пілотів НАУ, які вони продемонстрували на процедурі онлайн скрінінгу.
Предметом даної Угоди
є забезпечення теоретичної та практичної підготовки (спеціальної льотної підготовки) студентів НАУ
до складання іспитів з інтегрованого курсу EASA ATPL(A) або CPL(A) на індивідуальній або груповій основі. В результаті вони отримають ліцензію пілота EASA CPL(A)/IR/MEP+APS MCC/A-UPRT, включаючи теоретичний сертифікат EASA ATPL(A) та сертифікат ІКАО про складання іспиту на знання англійської мови.
Усі зацікавлені можуть ознайомитися з можливостями, які пропонує новий партнер НАУ
за посиланням
.