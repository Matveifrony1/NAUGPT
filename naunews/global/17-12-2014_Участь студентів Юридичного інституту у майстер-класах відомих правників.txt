Заголовок: Участь студентів Юридичного інституту у майстер-класах відомих правників
Дата: 17/12/2014
URL: https://nau.edu.ua/ua/news/2014/12/uchast-studentiv-yuridichnogo-institutu-u-majster-klasax-vidomix-pravnikiv.html
==================================================

12 листопада 2014 року студенти Юридичного інституту у рамках Всеукраїнського тижня права відвідали майстер-класи відомих правників України, які проходили у приміщенні Академії адвокатури України.
Зустріч розпочалася із знайомства з Миколою Очкольдою – керуючим партнером Адвокатської компанії «Легітимус». У доповіді на тему «Тайм менеджмент в кар’єрі молодого юриста» правник надав поради майбутнім юристам щодо обрання ними першого робочого місця, як грамотно заповнювати резюме та як потрібно себе поводити при співбесіді з роботодавцем. Юрист наголосив на тому, щоб бути обізнаним у правовому полі, молодим спеціалістам варто читати юридичну періодику, користуватися спеціальними програмами такими як «Ліга», «Експерт», вивчати мови, відвідувати різні тренінги, семінари тощо.
Наступний майстер-клас на тему «Організація першого юридичного бізнесу» провів Володимир Клочков – керуючий партнер адвокатського об’єднання «Клочков та партнери». Юрист почав свій виступ зі слів: «Адвокат - це найнята совість!». В. Клочков поділився зі студентами секретами професії адвоката, надав корисні поради щодо створення власного юридичного бізнесу.
Майстер-класи відомих правників допомагають молодим юристам зберегти, повно і ефективно використовувати свій трудовий і життєвий час для досягнення максимально можливого особисто для кожного професійного та кар'єрного результату.