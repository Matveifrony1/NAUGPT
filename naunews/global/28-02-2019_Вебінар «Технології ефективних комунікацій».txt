Заголовок: Вебінар «Технології ефективних комунікацій»
Дата: 28/02/2019
URL: https://nau.edu.ua/ua/news/2019/2/vebinar-tehnologii-efektivnih-komunikatsiy.html
==================================================

Інститут неперервної освіти разом з Мінським державним педагогічним університетом імені Максима Танка провели навчальний вебінар «Технології ефективних комунікацій». Модератор заходу – професор кафедри управління професійною освітою Олена Дікова-Фаворська.
Директор ННІНО Ірина Дейнега підкреслила вагому роль сучасних технологій у розвитку ефективності комунікацій в системі перепідготовки фахівців на міжнародному рівні.
Білоруські колеги поділились досвідом використання результатів досліджень, що визначають потреби професійного ринку праці, очікувань роботодавців і, у такий спосіб, модернізують навчальний процес в системі перепідготовки (друга вища освіта). Заступник директора з навчальної роботи Інституту підвищення кваліфікації та перепідготовки білоруського ЗВО Олена Радигіна провела для українських колег презентацію чотирирівневого навчального курсу технологій ефективних комунікацій, розкривши алгоритм курсу, його складові та критерії оцінювання.