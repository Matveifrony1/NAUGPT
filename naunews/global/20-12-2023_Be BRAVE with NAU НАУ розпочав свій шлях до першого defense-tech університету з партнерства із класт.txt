Заголовок: Be BRAVE with NAU: НАУ розпочав свій шлях до першого defense-tech університету з партнерства із кластером оборонних технологій BRAVE1
Дата: 20/12/2023
URL: https://nau.edu.ua/ua/news/2023/12/be-brave-with-nau-nau-rozpochav-sviy-shlyah-do-pershogo-defense-tech-universitetu-z-partnerstva-iz-klasterom-oboronnih-tehnologiy-brave1.html
==================================================

19 грудня
відбулася офлайн-подія, під час якої провели важливу панельну дискусію
“Українська екосистема оборонних інновацій: розбудова, стейкхолдери, вертикалі, тренди”
. Зустріч організовано Національним авіаційним університетом спільно з
BRAVE1
, кластером для розвитку defense tech в Україні.
Програма викликала інтерес з боку освітян, науковців, розробників та виробників — на першу спільну зустріч зареєструвалося
понад 100 учасників.
Як це було? Що обговорювали?
Захід відкрила
Ксенія Семенова
, в.о. проректора з інновацій у НАУ.
“Ми хочемо, щоб в процесі трансформації університет став справжнім інженерним технічним вишем, який активно співпрацює з державою в напрямку оборонних технологій, допомагає Україні перемогти у війні та готує якісних інженерів, які можуть працювати в сучасних компаніях”. Ксенія розповіла про зміни, що мають відбутися в НАУ, перспективи трансформації вишу та окреслила фокусні напрями, над якими зараз працює університет.
Кластер презентувала
Наталія Кушнерська
, керівниця проєкту BRAVE1. В своїй презентації Наталія розповіла про екосистему BRAVE1, розробки в галузі оборонних інновацій для забезпечення фронту та поточні пріоритети команди, продемонструвала шлях розробників та як кластер допомагає різним командам, презентувала результати роботи за 7 місяців та закликала спільноту ділитися своїми ідеями та розробками, що допомагають Силам безпеки та оборони.
Для цього потрібно лише зареєструватися та подати ідею на сайті кластера.
Після вступної частини відбулася
панельна дискусія
за модерацією
Сергія Кошмана
, керівника з міжнародних партнерств BRAVE1.
Знайомимо з учасниками дискусії:
Говорили про проблематики та шляхи їх рішення, про застаріле обладнання та сучасні розробки, а головне — про людей, необхідність здобувати затребувані знання та розвивати кваліфікацію.
Ось декілька цікавих тез від учасників панельної дискусії:
Ярослав Філімонов,
директор та співвласник компанії KVERTUS: “Ніколи не пізно відкривати для себе щось нове, вчитися. Я  — військовий психолог і до РЕБу раніше не мав ніякого відношення”.
Вадим Юник,
президент асоціації‌”Технологічні сили України”, член наглядової ради компанії ISR Defence: “Свій “сімейний” університет я так і не закінчив, бо було старе обладнання і недбалість, зараз є великий запит на кваліфіковані кадри”.
Роман Одарченко
, декан факультету електроніки і телекомунікацій у НАУ: “Все змінилось після 24-го лютого. Інженерія та наука стрімко переформатувались і стали більш затребуваними”.
Сергій Гнатюк
, декан факультету комп’ютерних наук та технологій НАУ: “На мій погляд, потрібно системно вирішувати проблематику кваліфікованих кадрів та гідної оплати роботи викладачів, наразі ця оплата суттєво резонує з ІТ-сферою. І це не питання одного конкретного університету чи інституту. Але саме зараз потрібно рухатися вперед, намагатися бути в тренді і робити максимальний внесок в перемогу України. Нам є, чим пишатися - робимо проєкти, пов'язані зі штучним інтелектом, хмарними технологіями, кібербезпекою, БПЛА”.
Закінчили панельну дискусію сесією питань-відповідей, після чого всіх учасників запросили на оглядову екскурсію по НАУ, під час якої продемонстрували наявні можливості для розробників та виробників. Гості НАУ відвідали ангар з аеродинамічною трубою, завдяки якій можна тестувати літаки і наземні конструкції, також були в лабораторії композитних матеріалів та на інших важливих локаціях університету.
Довідково:
BRAVE1
— це український кластер оборонних технологій, що розвиває екосистему оборонних інновацій країни.
Його мета — підтримка в розробці, тестуванні, фінансуванні, кодифікації та просуванні оборонних проєктів. Рішення, що проходять військову експертизу ГШ ЗСУ, мають можливість отримати грантове фінансування, а також пройти процедуру кодифікації за стандартами НАТО в МОУ задля подальшого контрактування.
Від початку роботи на BRAVE1 подали 820 defence-tech розробок, понад 80 розробок уже отримали фінансування на більше $1,5 млн. Засновниками кластера є Міністерство цифрової трансформації, Міністерство оборони, Генеральний Штаб, Міністерство економіки, Міністерство з питань стратегічних галузей промисловості, Рада національної безпеки і оборони України.