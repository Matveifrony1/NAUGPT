Заголовок: Навчальний курс з авіаційного права від професора Кельнського університету Штефана Хобе
Дата: 26/02/2021
URL: https://nau.edu.ua/ua/news/2021/3/navchalniy-kurs-z-aviatsiynogo-prava-vid-profesora-kelnskogo-universitetu-shtefana-hobe.html
==================================================

22 - 23.02.2021 року директор Інституту повітряного права, космічного права та кіберправа Кельнського університету (Німеччина) професор Штефан Хобе прочитав черговий цикл восьми онлайн-лекцій з авіаційного права для студентів Юридичного факультету НАУ.
У своїх лекціях професор охопив величезний масив матеріалу та поділився зі студентами своїми знаннями щодо історії становлення та особливостей  повітряного права; Чиказької конвенції; структури, повноважень та функцій Міжнародної організації цивільної авіації (ІКАО); специфіки застосування Варшавської та Монреальської конвенцій; особливостей юридичної відповідальності перевізника за шкоду заподіяну пасажирам, багажу, вантажу під час їх перевезення авіатранспортом; лібералізації авіапослуг в ЄС; контролю авіаруху в ЄС; наслідків COVID-2019 для авіаційних послуг (обмеження з боку авіагалузі, вжиті заходи, перспективи) тощо.
Наступний цикл лекцій професора Штефана Хобе, присвячений космічному праву, відбудеться 1-2 березня 2021 року.