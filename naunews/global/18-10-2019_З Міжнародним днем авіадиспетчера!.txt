Заголовок: З Міжнародним днем авіадиспетчера!
Дата: 18/10/2019
URL: https://nau.edu.ua/ua/news/2019/10/z-mizhnarodnim-dnem-aviadispetchera.html
==================================================

20 жовтня 1961 року в Амстердамі створено Міжнародну федерацію асоціацій авіаційних диспетчерів. Саме цього дня відзначають своє професійне свято  диспетчери управління повітряним рухом – Міжнародний день авіадиспетчера.
Уже понад 15 років Національний авіаційний університет готує  авіадиспетчерів на Факультеті аеронавігації, електроніки та телекомунікацій. Сьогодні цю професію здобувають понад 200 студентів кафедри аеронавігаційних систем НАУ.
Наші випускники працюють практично на всіх континентах світу. Нідерланди, Бельгія, Франція, Польща, Чехія, Канада, Південно-Африканська республіка – далеко неповний перелік країн, які високо оцінили професіоналізм наших випускників та довірили їм безпеку пасажирів.
Сердечно вітаю авіадиспетчерів, наших студентів та  викладачів, які готують фахівців цієї відповідальної професії зі святом! Бажаю міцного здоров'я, достатку, родинного затишку, мирного неба професійних успіхів і  задоволення від роботи!
Щиро,
Володимир Ісаєнко