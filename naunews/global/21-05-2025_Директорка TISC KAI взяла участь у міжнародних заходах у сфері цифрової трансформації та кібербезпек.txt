Заголовок: Директорка TISC KAI взяла участь у міжнародних заходах у сфері цифрової трансформації та кібербезпеки в Молдові
Дата: 21/05/2025
URL: https://nau.edu.ua/ua/news/2025/5/23967.html
==================================================

15-16 травня 2025 року
у місті Кишинів відбулися дві важливі міжнародні події:
EaP EDIH International Conference
, присвячена розвитку мережі Європейських цифрових інноваційних хабів (EDIH) у країнах Східного партнерства;
Cybersecurity Associations Networking Day
, що об'єднала фахівців у сфері кібербезпеки з регіону та ЄС.
Валерія Філінович
, д.ю.н, доцентка, директорка Центру підтримки технологій та інновацій (TISC) KAI та доцентка ФПМВ представила університет на даних заходах. Участь в них дозволила:
ознайомитися з найкращими практиками цифрової трансформації малого та середнього бізнесу;
встановити робочі контакти з представниками EDIH-ів, ІТ-парків та державних органів з різних країн;
вивчити досвід координації політик у сфері кібербезпеки, взаємодії з приватним сектором і академічними установами.
Візити до ключових установ цифрової екосистеми Молдови (Агентства з кібербезпеки, MITP, Технічного університету Молдови, компанії Xontech Systems і центру Tekwill) стали важливим кроком до налагодження міжнародної співпраці та обміну досвідом.
КАІ продовжує активно інтегруватися в європейські ініціативи,
що сприяють розвитку інновацій, цифрових технологій та безпечного кіберпростору.