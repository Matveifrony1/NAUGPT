Заголовок: Співробітники НАУ пройшли тренінг для фахового проведення єдиного вступного іспиту
Дата: 03/07/2018
URL: https://nau.edu.ua/ua/news/1/7/spivrobitniki-nau-proyshli-trening-dlya-fahovogo-provedennya-edinogo-vstupnogo-ispitu.html
==================================================

02 липня 2018 року Київським регіональним центром УЦОЯО був проведений тренінг по проведенню «Єдиного вступного іспиту з іноземної мови» (ЄВІ) для співробітників Національного авіаційного університету.
Тренінг, щотривав півтори години в стінах Навчально-наукового Інституту міжнародних відносин (7 корпус НАУ),проходило 45 працівників НАУ, які будуть задіяні у проведенні ЄВІ з використанням організаційно-технологічних процесів здійснення зовнішнього незалежного оцінювання для вступу на другий (магістерський) рівень вищої освіти у 2018 році. Кожному із майбутніх екзаменаторів було роздано «Технологічну карту старшого інструктора (інструктора)» – алгоритм проведення іспиту. Проводила тренінг Галина Ткаченко – представник Київського регіонального центру.
Єдиний вступний іспит – це форма вступного випробування з іноземної (англійської, німецької, французької, іспанської) мови. Його необхідно пройти абітурієнтам для вступу на навчання та здобуття ступеня магістра на основі одержаного ступеня вищої освіти, що передбачає використання  ЗНО.
Іспит буде проведено для вступників за спеціальностями галузей знань: 03 -«Гуманітарні науки» (крім спеціальності 035 - «Філологія»), 05 - «Соціальні та поведінкові науки», 06 - «Журналістика», 08 - «Право», 24 - «Сфера обслуговування»  та 29 - «Міжнародні відносини».
Співробітники університету, які будуть проводити «Єдиний вступний іспит з іноземної мови» (ЄВІ) ознайомилися з правилами проведення ЄВІ, зокрема етапами його проведення, формами документів та пройшли інструктаж щодо дотримання ними посадових обов’язків.
Залишається лише сподіватися, що абітурієнти не розчарують екзаменаторів під час іспитів і продемонструють високий рівень знань.