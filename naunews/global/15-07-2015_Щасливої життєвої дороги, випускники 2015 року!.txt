Заголовок: Щасливої життєвої дороги, випускники 2015 року!
Дата: 15/07/2015
URL: https://nau.edu.ua/ua/news/2015/7/shhaslivoi-zhittevoi-dorogi-vipuskniki-2015-roku.html
==================================================

8 липня 2015 року в актовій залі Національного авіаційного університету відбулось урочисте вручення дипломів випускникам Юридичного інституту.
З привітальними словами до випускників 2015 року звернулися директор Юридичного інституту Ірина Сопілко та випускниця Юридичного інституту 2013 року Олександра Веденьєва. Відповідальний за наукову роботу Ростислав Калюжний вручив грамоти Національного авіаційного університету переможцям огляду-конкурсу на кращу дипломну роботу - Поліні Козіній, Радіону Швецю, Анастасії Рогатюк, Вікторії Сеник, Лесі Грибчук.
Зі словами щирої вдячності та глибокої шани від випускників 2015 року до науково-педагогічного складу інституту та до своїх батьків звернулися випускники Марія Рощук, Василь Андрусяк, Валерія Степенко.
Свято продовжилось врученням випускникам дипломів освітньо-кваліфікаційних рівнів «Магістр», «Спеціаліст», «Бакалавр».
Ми пишаємося науковими і творчими досягненнями наших випускників. Бажаємо, подальших успіхів у науковій та практичній роботі!