Заголовок: Створено нові навчально-лабораторні комплекси на ФККПІ
Дата: 08/07/2019
URL: https://nau.edu.ua/ua/news/2019/7/stvoreno-novi-navchalno-laboratorni-kompleksi-na-fkkpi.html
==================================================

Ректор Володимир Ісаєнко перевірив готовність навчально-лабораторного комплексу кафедри інженерії програмного забезпечення Факультету кібербезпеки, комп’ютерної та програмної інженерії до нового навчального року.
Створення навчальних лабораторій, де реалізуються усі етапи життєвого циклу програмних систем, відбувалось за підтримки провідних ІТ-компаній: Luxoft, Epam та GlobalLogic.
Завдяки співпраці з  ІТ-компаніями забезпечується наближення академічної освіти до вимог практики. Це здійснюється через механізми актуалізації змісту навчання, створення навчально-лабораторних комплексів, що імітують робочі зони реальних підприємства, залучення до освітнього процесу «практикуючих» фахівців, а до конкретних проектів – освітян.
Знаковим є те, що серед співробітників компаній Luxsoft, EPAM, GlobalLogic є багато випускників Національного авіаційного університету, які діляться своїм досвідом з колективом кафедр і студентами.