Заголовок: Національний авіаційний університет піднявся в позиціях у рейтингу українських ЗВО за показниками даних наукометричної бази Scopus
Дата: 03/05/2024
URL: https://nau.edu.ua/ua/news/2024/5/natsionalniy-aviatsiyniy-universitet-pidnyavsya-v-pozitsiyah-u-reytingu-ukrainskih-zvo-za-pokaznikami-danih-naukometrichnoi-bazi-scopus.html
==================================================

Протягом останнього року НАУ продемонстрував позитивну динаміку у впливових міжнародних рейтингах закладів вищої освіти. За підсумками першої половини 2024 року
НАУ
під
нявся на
5 позицій в рейтингу Ukrainian National H-index Ranking
порівняно з другою половиною минулого року. А якщо розглядати весь минулий навчальний рік, то тут прогрес ще більший — плюс 10 пунктів! Зараз ми розташувалися на
61 місці
.
Даний рейтинг спрямований на оцінювання наукової продуктивності вчених, дослідницьких колективів та організацій у різних країнах світу за допомогою інтегрованого показника індексу Гірша.
Індекс Гірша
— це універсальний показник, який відображає продуктивність вченого, наукового журналу чи установи, беручи до уваги кількість їхніх публікацій і кількість цитувань цих публікацій. Чим вищий індекс Гірша, тим більш впливовою вважається наукова діяльність.
Також уперше за всю історію НАУ відразу троє наших науковців увійшли до
топ-200 українських науковців
за версією впливової наукометричної бази даних Scopus.
Максим Заліський, Іван Остроумов та Наталія Кузьменко
посіли 168, 171 та 173 місця відповідно.
Наш університет посів
37 місце в рейтингу українських вишів за показниками бази даних
SciVerse Scopus
. Результати рейтингу ґрунтуються на показниках цитування наукових статей, опублікованих
закладами освіти
або їхніми фахівцями.
«Продовжуємо рух вперед і ставимо амбітні цілі увійти до 20-ки кращих університетів України за наступний рік», — поділився планами в.о. проректора з наукової роботи
Сергій Гнатюк
.
Здобутки Національного авіаційного університету у 2024 році
стали результатом системної роботи
із розвитку науково-дослідницької діяльності, високого рівня досліджень українських вчених та ефективної стратегії університету щодо інтеграції у світовий науковий простір.