Заголовок: Добрі вчинки роблять світ кращим
Дата: 18/02/2022
URL: https://nau.edu.ua/ua/news/2022/2/dobri-vchinki-roblyat-svit-krashchim.html
==================================================

17 лютого, у Міжнародний день спонтанного прояву доброти, команда Національного авіаційного університету відвідала Дитячий центр «Моя родина», що знаходиться в селі Хотів, Київської обл.
Центр було створено у 2003 році. Його метою є вирішення проблеми безпритульності в Україні. Педагоги та психологи центру працюють над відновленням довіри дитини до людей, формуванням позитивного мислення та моральних цінностей.
На даний час у закладі проживають 11 дітей різного віку та статі. Завдяки невеликій кількості вихованців забезпечується індивідуальний підхід до кожної маленької людині.
Студенти та співробітники НАУ привезли дітям продукти харчування, миючі засоби, засоби гігієни, іграшки, книжки тощо.
Вихованці закладу були активними і відкритими до спілкування, із задоволенням ділились своїми враженнями та емоціями.
Висловлюємо велику подяку всім, хто долучився до благодійної акції.