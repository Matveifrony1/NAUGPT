Заголовок: У НАУ відбувся Всеукраїнський поетичний конкурс «Білий голуб – 2022»
Дата: 23/05/2022
URL: https://nau.edu.ua/ua/news/2022/5/u-nau-vidbuvsya-vseukrainskiy-poetichniy-konkurs-biliy-golub-–-2022.html
==================================================

З метою сприяння стимулювання розвитку учнівської та студентської творчості, формування патріотичних почуттів засобами образного слова та популяризації національного літературного надбання, у Національному авіаційному університеті проведено Всеукраїнський поетичний конкурс «Білий голуб».
Цьогоріч конкурс був присвячений Всесвітньому дню книги і авторського права. Він проходив серед учнів 5-8 класів, 9-11 класів і студентів віком до 20 років.
Власні поетичні твори надіслали учасники із різних областей України: Волинської, Київської, Львівської, Тернопільської, Чернігівської, Черкаської та міста Києва. Приємно відзначити, що активну участь у конкурсі взяли учні закладів загальної середньої освіти, вихованці гуртків позашкільних навчальних закладів, Центрів дитячої та юнацької творчості.
Очільником оргкомітету виступила директор Навчально-наукового інституту розвитку освіти НАУ, заслужений працівник освіти України Галина Лазарєва.
Оцінювали роботи учасників професійне журі у складі:
- Василь Василашко, член НСПУ, НСЖУ, лауреат літературних премій ім. Л.Українки та В.Винниченка, заслужений журналіст України;
- Тетяна Петровська, директор Центру допрофесійної підготовки та обдарованої учнівської молоді ННІРО НАУ, к.пед.н., член НСПУ, лауреат літературної премії ім. Г.Косинки;
- Надія Кир’ян (Н.В. Уютнова), член НСПУ, НСЖУ, лауреат літературної премії імені О.Пчілки;
- Ольга Довгоп’ят (Колінченко), член НСПУ, лауреат літературної премії ім. Г.Косинки;
- Василь Клічак, член НСПУ, член НСЖУ, секретар Національної спілки письменників України, заслужений журналіст України, лауреат літературних премій ім. П.Тичини, В.Сосюри, Т.Осьмачки;
- Анатолій Ткаченко, літературознавець, академік, д.філол.н., член НСПУ, член НСЖУ;
- Василь Нєволов, професор, к.мист., заслужений діяч мистецтв України;
- Вікторія Осташ (Хоню), к.філол.н., член НСПУ;
- Леся Хоменко-Семенова, к.пед.н., доцент Факультету лінгвістики та соціальних комунікацій НАУ.
Конкурсанти розділили між собою 5 перших місць, 5 других і 7 третіх. Решта учасників відзначені заохочувальними дипломами.
Відповідно до наказу ректора НАУ Максима Луцького, переможці Всеукраїнського поетичного конкурсу «Білий голуб» отримають Дипломи та призи, а вчителі, викладачі та керівники гуртків, вихованці яких стали переможцями, отримають Подяки.
За результатами конкурсу буде видано альманах творчості юних літераторів «Білий голуб» (електронний варіант).
Детальніше про конкурс можна дізнатися за
посиланням
.