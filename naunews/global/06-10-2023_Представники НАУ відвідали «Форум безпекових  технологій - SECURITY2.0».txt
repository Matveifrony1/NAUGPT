Заголовок: Представники НАУ відвідали «Форум безпекових  технологій - SECURITY2.0»
Дата: 06/10/2023
URL: https://nau.edu.ua/ua/news/2023/10/predstavniki-nau-vidvidali-forum-bezpekovih-tehnologiy-security20.html
==================================================

У період з 04 по 05 жовтня проходила Виставка «Форум безпекових технологій - SECURITY2.0». За запрошенням провідних фірм – виробників засобів безпеки, виставку відвідали студенти 2 курсу, представники кафедри засобів захисту інформації Факультету кібербезпеки та програмної інженерії НАУ та професор Лазаренко С.В.
Форум присвячений безпеці інфраструктури, пожежній безпеці, сучасним безпековим технологіям, кібербезпеці, безпеці хмарних систем, гуманітарному розмінуванню територій України, захисним спорудам цивільного захисту та засобам індивідуального захисту.
На заході були також представлені броньовані механічні машини для розмінування, призначені для технічного обстеження та очищення територій, що забруднені мінами, боєприпасами, які не вибухнули, та іншими вибухонебезпечними предметами.
Особливий інтерес у студентів викликали безпілотні літальні апарати, SMART-система з інтелектуальними функціями металошукача і міношукача, портативна система безпеки «TYN 4.2» (мікрохвильовий комплекс охорони периметру), сучасні системи контролю та управління доступом.