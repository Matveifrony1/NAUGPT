Заголовок: Фахівці служб спецтранспорту аеропортів України на навчанні в НАУ
Дата: 24/05/2019
URL: https://nau.edu.ua/ua/news/2019/5/fahivtsi-sluzhb-spetstransportu-aeroportiv-ukraini-na-navchanni-v-nau.html
==================================================

Функціонування аеропортів, сучасні аеропортові технології, сертифікація аеропортової діяльності, організація роботи технічних підрозділів ССТ аеропортів, взаємодія служб аеропорту з метою забезпечення безпеки польотів – питання, які розглядались під час курсів підвищення кваліфікації за програмою «Експлуатація авіаційної наземної техніки».
Курси проводились на базі кафедри технологій аеропортів Аерокосмічного факультету, викладачі – професор Олег Білякович та доцент Віктор Личик. Слухачі – фахівці ТОВ «Нью Системс АМ» (аеропорт Харків),  КП «Міжнародний аеропорт Запоріжжя», КП «Міжнародний аеропорт Київ (Жуляни)», ДАП «Україна»,  ДП «АНТОНОВ».
Курси орієнтовані на контингент фахівців аеропортових служб та авіакомпаній, виробнича діяльність яких пов’язана з використання авіаційної наземної техніки (АНТ) та аеропортового обладнання. Програма розроблена з урахуванням вимог Наказу Міністерства Інфраструктури України від 26.02.2012  № 118 «Про затвердження Правил сертифікації закладів цивільної авіації України з підготовки, перепідготовки та підвищення кваліфікації персоналу з наземного обслуговування», а також Додатків та документів Міжнародної організації цивільної авіації (ІСАО) та  резолюцій і рекомендованої практики Міжнародної асоціації повітряного транспорту (ІАТА) – чинного видання Airport Handling Manual (AHM).
Організаційно-методичне забезпечення здійснювали фахівці Центру підвищення кваліфікації Інституту неперервної освіти (директор Оксана Зосименко).
Телефон для довідок: 406-70-34, e-mail:
kpk@nau.edu.ua
.