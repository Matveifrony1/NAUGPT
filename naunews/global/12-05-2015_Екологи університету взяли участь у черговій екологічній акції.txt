Заголовок: Екологи університету взяли участь у черговій екологічній акції
Дата: 12/05/2015
URL: https://nau.edu.ua/ua/news/2015/5/ekologi-universitetu-vzyali-uchast-u-chergovij-ekologichnij-akczii.html
==================================================

24-26 квітня студенти-екологи взяли участь у акції «Заміни лампи – зміни світ!», яка була організована Всеукраїнською екологічною лігою разом з Програмою розвитку ООН в Україні в рамках проекту «Трансформація ринку в напрямку енергоефективного освітлення в Україні».
Відпрацьовані люмінесцентні лампи збирали у гіпермаркетах мережі «Епіцентр» одночасно в Києві, Сумах, Рівному, Миколаєві та Вінниці.
Утилізуватиме лампи компанія з перероблення небезпечних відходів «Сігмас ЕКОЛОДЖІ», яка має всі необхідні ліцензії та великий досвід роботи. Лампи перероблюються у спеціально обладнаній мобільній установці «SystemHerborn», без викидів в атмосферу та скидів у водні об’єкти, тобто безпечно для навколишнього середовища.
Кафедра екології цим заходом ініціює акцію раціональної утилізації енергозбережних лампочок.
Екологи закликать - раціонально утилізовувати лампочки обов’язок кожного!
Про умови акції читайте в подальших інформаційних випусках.