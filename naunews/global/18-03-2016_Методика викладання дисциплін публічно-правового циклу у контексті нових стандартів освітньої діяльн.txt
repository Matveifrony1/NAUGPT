Заголовок: Методика викладання дисциплін публічно-правового циклу у контексті нових стандартів освітньої діяльності
Дата: 18/03/2016
URL: https://nau.edu.ua/ua/news/2016/3/metodika-vikladannya-discziplin.html
==================================================

16 березня 2016 року  в Навчально-науковому Юридичному інституті відбувся науково-методичний семінар «Методика викладання дисциплін публічно-правового циклу у контексті нових стандартів освітньої діяльності».
У його роботі взяли участь: директор Навчально-наукового Юридичного інституту Ірина Сопілко, відповідальний за наукову роботу Ростислав Калюжний, зав. кафедри адміністративно-правових дисциплін Національної академії прокуратури України Андрій Галай, зав. кафедри права Київського кооперативного інституту бізнесу і права Лілія Андрущенко, доцент кафедри економіко-правових дисциплін Національної академії внутрішніх справ Наталія Буличева, доцент кафедри правознавства Київського національного університету театру, кіно і телебачення ім. Карпенка-Карого Лариса Кушинська, науково-педагогічні працівники та студенти інституту.
Під час проведення заходу обговорювалися актуальні питання наукової та професійної діяльності викладачів, особливості методики викладання дисциплін публічно-правового циклу як для майбутніх юристів, так і для фахівців інших галузей.
Розглянутий досвід викладання юридичних дисциплін публічно-правового циклу надав змогу учасникам семінару виокремити ряд особливостей, які необхідно впровадити у контексті нових стандартів освітньої діяльності до національної системи освітньо-фахової підготовки майбутніх спеціалістів.