Заголовок: Мова і культура як форми людського буття і свідомості нації
Дата: 12/11/2018
URL: https://nau.edu.ua/ua/news/1/11/mova-i-kultura-yak-formi-lyudskogo-buttya-i-svidomosti-natsii.html
==================================================

На базі кафедри української мови та культури НН ГМІ Національного авіаційного університету 09 листопада 2018 року відбувся щорічний Всеукраїнський науково-практичний семінар молодих науковців, аспірантів, студентів «Мова і культура як форми людського буття і свідомості нації». Науковий захід проводився в рамках святкування Дня української писемності та мови.
У роботі семінару взяли участь студенти, аспіранти та викладачі з Національного авіаційного університету, Київського національного університету імені Тараса Шевченка, Київського національного економічного університету імені Вадима Гетьмана, Національної академії статистики, обліку та аудиту, Київського національного лінгвістичного університету, Київського національного торговельно-економічного університету, Державного університету телекомунікацій, Київського славістичного університету, Мелітопольського державного педагогічного університету імені Богдана Хмельницького, Національного університету «Чернігівський колегіум» імені Т. Г. Шевченка, Szkoła Główna Gospodarstwa Wiejskiego. Також до семінару приєднались молоді науковці з Коледжу інформаційних технологій та землевпорядкування, Коледжу інженерії та управління, Васильківського коледжу, Київського коледжу комп’ютерних технологій та економіки Національного авіаційного університету.
Учасники семінару представили цікаві доповіді, що викликали жваву дискусію серед студентів, аспірантів та викладачів. Загалом, науково-практичний семінар засвідчив актуальність обговорюваних проблем, перспективність досліджень, наукову наступність і творчу співпрацю викладачів і студентів університету, а також плідні наукові контакти вищих навчальних закладів України.