Заголовок: Слов’янському коледжу НАУ – 55!
Дата: 01/10/2019
URL: https://nau.edu.ua/ua/news/2019/10/slov’yanskomu-koledzhu-nau-–-55.html
==================================================

27 вересня 2019 року у Слов’янську відбулись урочисті заходи  з нагоди 55-річчя Слов’янського коледжу Національного авіаційного університету.
Початком святкування знаменної події стало урочисте відкриття меморіальної дошки першому керівнику – начальнику САТК ЦА Олексію Сильнягіну.
З вітальним словом до гостей, викладачів та курсантів звернувся начальник коледжу Сергій Завгородній. Він подякував усім хто створював і розбудовував коледж, а також тим хто своєю працею та наполегливістю примножує славу навчального закладу.
Декан Аерокосмічного факультету НАУ Сергій Дмитрієв від імені ректора Володимира Ісаєнка нагородив відзнаками НАУ за сумлінну працю викладачів та співробітників коледжу.
Урочисту та святкову атмосферу ювілейної події допомагали створювати творчі колективи КПП МНЗ «Школа мистецтв» Слов’янська: дует та квартет скрипалів, ансамбль сучасного танцю «Лідер»,
ансамбль домристів «Акорд» та тріо вокалістів «Мікс».