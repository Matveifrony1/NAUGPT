Заголовок: Юридичний факультет НАУ продовжує здійснювати профорієнтаційні зустрічі з майбутніми абітурієнтами
Дата: 27/10/2022
URL: https://nau.edu.ua/ua/news/2022/10/yuridichniy-fakultet-nau-prodovzhue-zdiysnyuvati-proforientatsiyni-zustrichi-z-maybutnimi-abiturientami.html
==================================================

20 жовтня 2022 року професор кафедри теорії та історії держави і права Юридичного факультету Світлана Головко провела зі старшокласниками Ліцею «Престиж» профорієнтаційну онлайн-зустріч на тему «Адвокат – професія, покликання, обов’язок».
Мета профорієнтаційного заходу — популяризація основних юридичних професій, зокрема професії адвоката.
Учнів ознайомлено з особливостями адвокатської діяльності та її основними видами, а саме: надання правової інформації та консультацій, складання процесуальних та інших документів правового характеру, представництво інтересів клієнтів у судах тощо. Обговорено питання щодо необхідності та обов’язку громадян дотримуватися Законів України, про свідомий вибір старшокласниками загальноосвітнього навчального закладу майбутньої навчальної та професійної діяльності.
У рамках зустрічі учасникам запропоновано переглянути
презентацію
, підготовлену студентами Юридичного факультету, яка викликала неабияке зацікавлення в майбутніх абітурієнтів.
«Національний авіаційний університет надає широкі можливості у забезпеченні індивідуальних запитів майбутніх абітурієнтів та студентів щодо подальшої навчальної та професійної підготовки, спрямованої на соціалізацію молоді, розвиток її мобільності та конкурентоздатності на ринку праці, а Юридичний факультет як структурний підрозділ вищого навчального закладу забезпечує підготовку юристів, які працюють надалі у сфері авіації та космонавтики і це є особливістю нашого факультету.
Запрошуємо Вас на навчання до Національного авіаційного університету, де вивчаючи право, Ви зможете стати фахівцем, професія якого залишається потрібною і популярною у всі часи, а особливо після перемоги над країною-агресором», завершуючи виступ зазначила Світлана Головко.