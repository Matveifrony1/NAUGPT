Заголовок: На Факультеті психології, комунікацій та перекладу відбулася гостьова лекція PR-фахівця з Virno Consulting
Дата: 08/04/2025
URL: https://nau.edu.ua/ua/news/2025/4/na-fakulteti-psihologii-komunikatsiy-ta-perekladu-vidbulasya-gostova-lektsiya-pr-fahivtsya-z-virno-consulting.html
==================================================

На Факультеті психології, комунікацій і перекладу КАІ студенти 4 курсу спеціальності «Бібліотечна, інформаційна та архівна справа» відвідали
гостьову лекцію Євгена Бузикіна
— досвідченого фахівця у сфері зв’язків з громадськістю та корпоративних комунікацій. Пан Євген, який має багатий досвід співпраці з провідними компаніями (Interpipe, Corum, SCM, TEDIS) та є зовнішнім PR-партнером цифрової агенції Virno Consulting, провів лекцію на тему «
Рейс «Бакалаврат — Кар’єра».
Захід відбувся в рамках дисципліни «Організація зв’язків з громадськістю» за ініціативи професорки кафедри української мови, історії та інформаційної діяльності
Ірини Тюрменко.
Під час лекції спікер
розкрив низку важливих професійних аспектів:
актуальність і запитуваність PR-фахівців на сучасному ринку праці;
ключові функціональні обов'язки PR-менеджера;
місце та роль фахівця зі зв'язків з громадськістю в організаційній структурі підприємств різних форм власності;
стратегічне значення внутрішніх комунікацій для успішного розвитку організації;
практичні поради щодо пошуку роботи, кар'єрного зростання та ефективної взаємодії з медіа й журналістами.
Зустріч пройшла в дружній атмосфері та
викликала жвавий інтерес у студентів.
Майбутні фахівці активно долучилися до дискусії, ставили запитання, на які
Євген Бузикін
відповідав, ділячись тонкощами професії та цінними практичними кейсами зі свого професійного досвіду.