Заголовок: В НАУ планується запровадження стипендій для студентів на навчання в Європейській школі права та управління і стажування в офісі Європейської організації публічного права
Дата: 01/10/2021
URL: https://nau.edu.ua/ua/news/2021/9/v-nau-planuetsya-zaprovadzhennya-stipendiy-dlya-studentiv-na-navchannya-v-evropeyskiy-shkoli-prava-ta-upravlinnya-i-stazhuvannya-v-ofisi-evropeyskoi-organizatsii-publichnogo-prava.html
==================================================

З 3 по 11 вересня 2021 року, у складі української делегації до м. Афіни (Греція), декан Факультету міжнародних відносин (ФМВ) Національного авіаційного університету Юрій Волошин взяв участь у засіданні Ради директорів Європейської організації публічного права (EPLО) та щорічному З’їзді Європейської групи публічного права.
На засіданні обговорювалися досягнення EPLО за рік та поточні питання діяльності Організації, а цьогорічний З’їзд Європейської групи публічного права був присвячений державі, як гаранту забезпечення прав людини в умовах надзвичайних ситуацій.
У засіданні Ради директорів та з’їзді взяли участь науковці, політики, юристи, державні діячі з різних країн світу, які обмінялися досвідом та пропозиціями, серед іншого, щодо протидії урядами пандемії COVID-19.
В ході робочих зустрічей Юрій Волошин та Президент EPLО Спиридон Флогаїтіс домовилися про зміцнення співпраці та нові напрямки взаємодії, зокрема щодо відкриття офіційного Представництва Організації на ФМВ НАУ та виділення стипендій на навчання студентів університету у Європейській школі права та управління і їх стажування в офісі Європейської організації публічного права.