Заголовок: Історія видатної жінки-легенди, яка досягла значних висот у світі авіації
Дата: 30/12/2021
URL: https://nau.edu.ua/ua/news/2021/12/istoriya-vidatnoi-zhinki-legendi-yaka-dosyagla-znachnih-visot-u-sviti-aviatsii.html
==================================================

22 грудня цього року виповнилося 110 років від дня народження видатного творця літаків марки «Ан» Єлизавети Аветівни Шахатуні – першої в СРСР жінки-авіаконструктора, професора, доктора технічних наук, лауреата Ленінської премії, головного конструктора, а також дружина та соратник відомого авіаконструктора Олега Антонова.
Єлизавета Шахатуні єдина у світі жінка, яка досягла таких висот у галузі авіабудування та брала участь у створенні літаків від Ан-2 до Ан-225 «Мрія».
У 1935 році Єлизавета Аветівна закінчила Московський авіаційний інститут. Її спеціалізацією було розрахунки на міцність, втому металу та міцності випробування авіатехніки.
З Олегом Антоновим вона познайомилась на маленькому планерному заводі у Тушино, де почала працювати з 1937 року.
Після закінчення війни, в 1946 Антонов був призначений головним конструктором проектного бюро в новосибірську філію, де отримав завдання створити літак для потреб сільського господарства. Через деякий час з'явився біплан СХА-1 (експериментальний зразок Ан-2), пізніше названий у народі «кукурудзником». Роботу з розрахунку міцності літака здійснив відділ, яким керувала Шахатуні.
Незабаром конструкторське бюро, яким керував Антонов, було переведено до Києва. У 1955 році було створено новий літак Ан-8, а трохи пізніше Ан-10 та Ан-12. Розрахунок їхньої міцності також був проведений колективом під керівництвом «сталевої вірменки». Але головним успіхом відділу став розрахунок міцності літака Ан-22 «Антей», який мав злітну вагу більш ніж 250 тонн і міг підняти повітря до вісімдесяти тонн вантажу. На додаток, надалі літаком було встановлено 41 світовий рекорд, включаючи максимальну вантажність. За створення літака Шахатуні було відзначено званням лауреата Ленінської премії.
Для довгострокового використання і надійності літаків Єлизавета Аветівна шукала нові шляхи та підходи, а також ініціювала створення нових авіаматеріалів. Наприклад, їй належить винахід зварювання-склеювання конструкції літака, внаслідок чого термін експлуатації літаків збільшився до 45 тисяч годин.
Також, під її керівництвом у 1976 році було створено групу «конструкційної міцності матеріалів». Завдання зазначеної групи полягало в тому, щоб замовляти виготовлення та випробування різних зразків та матеріалів на втомну міцність, тривалість зростання тріщини та в'язкість руйнування, покращувати властивості матеріалів для силових деталей планера, а також проводити аналіз зазначених результатів та видавати рекомендації конструкторам та міцністам.
Завершила свою авіаційну кар’єру Єлизавета Шахатуні на посаді радника генерального конструктора Державного підприємства «Антонов» у 2007 році.
Видатної жінки не стало 28 жовтня 2011 року. Проте свої знання і досвід вона встигла передати молодому поколінню авіаконструкторів, які продовжують підтримувати та просувати вперед здобутки української авіації.
Фільм: "Шахатуні. Легенда авіації: історія першої у Союзі авіаконструкторки | Невигадані історії"