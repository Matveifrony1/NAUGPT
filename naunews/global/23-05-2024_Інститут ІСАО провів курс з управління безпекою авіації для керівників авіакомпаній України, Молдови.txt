Заголовок: Інститут ІСАО провів курс з управління безпекою авіації для керівників авіакомпаній України, Молдови та Азербайджану
Дата: 23/05/2024
URL: https://nau.edu.ua/ua/news/2024/5/institut-isao-proviv-kurs-z-upravlinnya-bezpekoyu-aviatsii-dlya-kerivnikiv-aviakompaniy-ukraini-moldovi-ta-azerbaydzhanu.html
==================================================

20-21 травня 2024 року
Інститут ІСАО Національного авіаційного університету успішно провів курс «Системний підхід ІСАО до управління безпекою авіації для керівного складу суб’єктів авіаційної діяльності». Захід об’єднав представників керівництва провідних авіакомпаній та аеропортів України, Молдови та Азербайджану.
До групи слухачів увійшли:
Роман Забарчук,
заступник генерального директора АТ «АНТОНОВ»;
Ігор Лазарєв,
директор авіакомпанії АТ «МОТОР СІЧ» Ігор Лазарєв;
Ігор Іванов,
директор авіакомпанії ТОВ «ЭЙР ТАУРУС» ООО;
Анатолій Здебський,
керівник з безпеки польотів ТОВ «ВУЛКАН ЕЙР АКАДЕМІ»;
Евеліна Дудник,
менеджерка з якості та безпеки польотів, національна інспекторка «AEROPORT HANDLING» SRL (Кишинів, Молдова);
Бурхан Гурбані,
інспектор з технічного обслуговування авіакомпанії «SILK WAY AIRLINES» (Баку, Азербайджан).
Курс провів
інструктор ІСАО, заступник директора Навчально-наукового Інституту міжнародного співробітництва та освіти НАУ, доктор економічних наук, член-кореспондент Академії економічних наук України, професор кафедри логістики
Дмитро Бугайко.
Метою навчальної програми було
підготувати керівний склад авіапідприємств та осіб, відповідальних за розробку й впровадження системи управління безпекою авіації в організаціях.
Курс охоплював питання організації превентивних заходів
з безпеки авіації, визначення загроз і оцінки ризиків, розробки методик оцінювання ризиків, впровадження моніторингу рівня безпеки за показниками роботи системи безпеки.
У своєму зверненні
директор Інституту ІСАО НАУ, кандидат економічних наук
Олег Петровський наголосив,
що цей курс є черговим кроком у реалізації програм багаторічного співробітництва Національного авіаційного університету з авіаторами Азербайджану та Молдови, а також програми перепідготовки керівного складу авіапідприємств України. Метою є підтримка глобального, регіонального та національних узгоджених рівнів безпеки авіації.
Від слухачів отримано позитивні відгуки
та побажання продовження співпраці з Інститутом ІСАО НАУ у майбутньому.