Заголовок: 29 серпня 2017 року відбулося чергове засідання Науково-технічної ради НАУ
Дата: 30/08/2017
URL: https://nau.edu.ua/ua/news/2017/7/29-serpnya-2017-roku-vidbulosya-chergove-zasidannya-naukovo-tehnichnoi-radi-nau.html
==================================================

На ньому були розглянуті проекти наукових робіт, що подаються для участі у конкурсному відборі проектів наукових робіт та науково-технічних (експериментальних) розробок молодих учених у 2017 році Міністерства освіти і науки України згідно з Наказом МОН № 983 від 03.07.2017 р.
За результатами внутрішнього рецензування та розгляду на НТР НАУ були рекомендовані 7 проектів для подальшої участі у конкурсі Міністерства освіти і науки України, а саме:
-         Квантово-криптографічні методи захисту критичної інформаційної структури держави (науковий керівник – С. Гнатюк);
-         Нові реформульовані авіаційні палива з вітчизняної відновлювальної сировини та типові технології їх отримання (науковий керівник – А. Яковлєва);
-         Економічні перетворювання в транспортній галузі з урахуванням стратегічних пріоритетів національної економіки (науковий керівник – К. Разумова);
-         Метрологічне забезпечення якості виробництва авіаційної техніки (науковий керівник – М. Катаєва);
-         Методологія підвищення ефективності та захищеності стільникових мереж в Україні (науковий керівник – Р. Одарченко);
-         Методологія раннього виявлення та оцінювання потенційних кризових ситуацій в інформаційно-комунікаційних системах (науковий керівник – А. Корченко);
-         Інформаційна технологія порівняльного аналізу електронних текстових документів за змістом (науковий керівник – А. Вавіленкова).
Також було розглянуто та актуалізовано перелік Симпозіумів VIII Всесвітнього конгресу «Авіація у XXI столітті» – «Безпека в авіації та космічні технології».
Були заслухані і звіти про наукові результати стипендіатів Кабінету Міністрів України та прийняте рішення щодо клопотання про продовження виплати стипендій Кабінету Міністрів таким стипендіатам: С. Гнатюку, Ю. Ланцедовій, С. Казмірчук, Ю. Дрейсу та А. Яковлєвій).