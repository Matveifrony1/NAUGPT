Заголовок: Соціальний відділ студентської ради  ННІ Аеропортів прищеплює любов до авіації вихованцям дитячого будинку «Отчий дім»
Дата: 09/11/2016
URL: https://nau.edu.ua/ua/news/2016/11/sotsialniy-viddil-studentskoi-radi-nni-aeroportiv-prishcheplyue-lyubov-do-aviatsii-vihovantsyam-dityachogo-budinku-otchiy-dim.html
==================================================

4 листопада 2016 року представники соціального відділу студентської ради Навчально-наукового інституту Аеропортів разом з вихованцями дитячого будинку «Отчий дім» відвідали Державний  музей авіації. В екскурсії взяли участь  діти віком 6-16 років.
Вони почули цікаву розповідь про авіацію, побачили зразки літальних апаратів та спостерігали за зльотом пасажирського літака. Експозиція найбільшого історико-технічного музею країни не залишила байдужим нікого. Адже опинившись за штурвалом літака, відчуваєш себе в центрі світу. Велич літаків наповнювала дитячі серця гордістю за батьківщину, а очі малечі сяяли безмежним щастям. По закінченню екскурсії дітям були вручені солодощі.
Щиро дякуємо всім, хто брав участь у заході. Особливо керівництву Державного музею авіації - за надану можливість розвивати та розширювати кругозір вихованців дитячих будинків.
Соціальний проект допомоги дітям з дитячих будинків «Від серця до серця» студентської ради Навчально-наукового інституту Аеропортів  є постійно діючим. Організатори запрошують всіх бажаючих, і студентів, і викладачів, долучитись до його  реалізації.
Координатор проекту від Національного авіаційного університету Тетяна Шеліган, тел. 098-772-05-46.