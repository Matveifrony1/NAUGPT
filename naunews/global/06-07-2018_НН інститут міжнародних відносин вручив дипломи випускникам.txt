Заголовок: НН інститут міжнародних відносин вручив дипломи випускникам
Дата: 06/07/2018
URL: https://nau.edu.ua/ua/news/1/7/nn-institut-mizhnarodnih-vidnosin-vruchiv-diplomi-vipusknikam.html
==================================================

3 липня 2018 р. в актовій залі Національного авіаційного університету відбулася церемонія вручення дипломів випускникам Навчально-наукового інституту міжнародних відносин освітнього ступеня «бакалавр» за напрямами підготовки: «Міжнародні економічні відносини», «Міжнародний бізнес», «Міжнародне право», «Міжнародна інформація», «Журналістика» та «Туризм».
З вітальними словами до бакалаврів звернувся проректор з навчальної роботи Артур Гудманян, який привітав їх із успішним завершенням першого етапу навчання в інституті та початковим професійним надбанням. Він висловив сподівання, що наші бакалаври продовжать навчання в Національному авіаційному університеті.
Побажання успішних кроків на життєвому шляху, творчого натхнення, успіхів у всіх творчих починаннях, у прийнятті важливих рішень прозвучали від директора інституту Алли Фоменко. Вона зазначила, що протягом навчання випускники продемонстрували не лише високу успішність в опануванні навчальних дисциплін, але й активну організаторську, наукову та суспільну діяльність. Завідувачі випускових кафедр сердечно привітали випускників та побажали їм зайняти гідне місце в житті та продовжувати навчання далі в alma mater на програмах магістратури .
У свою чергу випускники висловили слова вдячності та поваги всім педагогам, які впродовж 4 років не тільки навчали, а й допомагали добрим словом та порадою. Вони побажали колективу ННІМВ професійного процвітання, натхнення та розумних і наполегливих студентів.
Цього року дипломи отримали 205 випускників, з них 23 – з відзнакою. За високі успіхи у навчанні, організаторську роботу та активну участь у громадському житті університету найкращих студентів було відзначено почесними грамотами Навчально-наукового інституту міжнародних відносин.
Вітаємо випускників! Бажаємо не зупинятися на досягнутому, активно примножувати успіхи.
З гордістю несіть звання випускників Інституту міжнародних відносин Національного авіаційного університету.