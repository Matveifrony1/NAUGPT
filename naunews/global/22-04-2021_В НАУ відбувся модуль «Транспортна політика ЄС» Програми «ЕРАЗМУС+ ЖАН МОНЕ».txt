Заголовок: В НАУ відбувся модуль «Транспортна політика ЄС» Програми «ЕРАЗМУС+: ЖАН МОНЕ»
Дата: 22/04/2021
URL: https://nau.edu.ua/ua/news/2021/4/v-nau-vidbuvsya-modul-transportna-politika-es-programi-erazmus-zhan-mone.html
==================================================

В рамках третього блоку модуля «Транспортна політика ЄС» Програми «ЕРАЗМУС+: ЖАН МОНЕ» в НАУ 16 та 21 квітня пройшли практичні заняття зі студентами.
З особливостями діяльності української логістичної компанії в Польщі «ZAMMLER POLSKA Sp. z o.o.» случахів заходу познайомив СЕО Олега Бойковича Рачова.
Менеджер з маркетингу групи логістичних компаній ZAMMLER Ірина Морозова (Стельмах), своєю чергою, поділилася секретами успіху українського логістичного оператора на висококонкурентному європейському ринку та інноваційними логістичними рішеннями, що забезпечують високу гнучкість та якість надання сервісу клієнтам.
Особливу увагу було приділено проблемам організації автомобільних перевезень та роботи автопарку компанії в умовах жорстких вимог європейського Пакету мобільності щодо режиму праці водіїв та внутрішнього каботажу.
Студенти високо оцінили практичну спрямованість проведених занять та презентували свої варіанти вирішення ситуаційної вправи (кейсу) від Олега Бойковича Рачова щодо планування роботи парку вантажних автомобілів і водіїв у відповідності до європейських правил. За кращі пропозиції їх авторів запрошено з гостьовим візитом в офіс компанії після завершення локдауну.
Команда проекту за програмою «ЕРАЗМУС+: ЖАН МОНЕ» висловлює щиру подяку Ірині Морозовій (Стельмах) за чудову презентацію та керівництву компанії ZAMMLER за підтримку навчального процесу. Особливу вдячність висловлюємо Рачову Олегу Бойковичу за надані інформаційні матеріали та підготовлене завдання для студентів.
Залучення зовнішніх стейкхолдерів до проведення практичних занять підвищує якість професійної підготовки студентів, мотивує їх до саморозвитку та подальшої праці у сфері української логістики.