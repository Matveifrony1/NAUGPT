Заголовок: Студенти НАУ зустрілись зі співзасновницею та редакторкою «Divoche.Media»
Дата: 26/10/2022
URL: https://nau.edu.ua/ua/news/2022/10/studenti-nau-zustrilis-zi-spivzasnovnitseyu-ta-redaktorkoyu-divochemedia.html
==================================================

Студенти кафедри журналістики Факультету міжнародних відносин відвідали онлайн-зустріч з головною редакторкою та співзасновницею українського незалежного журналу «Divoche.Media» Оксаною Павленко.
Модератором та організатором заходу виступила доцент кафедри журналістики ФМВ Олена Мельникова-Курганова.
Здобувачі вищої освіти дізналися про професійний шлях Оксани Павленко в журналістиці, про заснування, розвиток і ребрендинг журналу «Divoche.Media» та вплив війни на формат і контент журналу.
Оксана Павленко розповіла про найчастіші помилки у роботі з інформацією, професійні вимоги до журналістів, а також про важливість історій в медіа.
Учасники заходу обговорили питання конкуренції в соціальних медіа й перспективи розвитку соцмереж в майбутньому. Кожен охочий зміг поставити запитання та отримати корисні поради чи професійні відповіді від журналіста-практика.