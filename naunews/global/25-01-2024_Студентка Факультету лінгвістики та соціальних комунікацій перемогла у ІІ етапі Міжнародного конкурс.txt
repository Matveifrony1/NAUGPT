Заголовок: Студентка Факультету лінгвістики та соціальних комунікацій перемогла у ІІ етапі Міжнародного конкурсу імені Тараса Шевченка
Дата: 25/01/2024
URL: https://nau.edu.ua/ua/news/2024/1/studentka-fakultetu-lingvistiki-ta-sotsialnih-komunikatsiy-peremogla-u-ii-etapi-mizhnarodnogo-konkursu-imeni-tarasa-shevchenka.html
==================================================

Студентка Факультету лінгвістики та соціальних комунікацій НАУ
Анастасія Голуб
посіла перше місце у II
(міському) етапі XIV
Міжнародного мовно-літературного конкурсу учнівської та студентської молоді імені Тараса Шевченка.
Конкурс проводиться щорічно з метою виявлення обдарованих учнів та студентів, популяризації творчої спадщини Тараса Шевченка, виховання патріотизму та любові до рідної мови.
Під кураторством викладачів кафедри української мови та культури факультету Анастасія підготувала конкурсну роботу, присвячену мовній майстерності Кобзаря.
13 січня
2024 року
відбувся захист робіт, де дівчина продемонструвала глибокі знання творчості Т. Шевченка та вправне володіння українською мовою.
Її роботу високо оцінило журі конкурсу.  Анастасія отримала можливість взяти участь у фінальному етапі конкурсу.
Вітаємо переможницю та бажаємо подальших творчих здобутків і успіху на національному рівні!