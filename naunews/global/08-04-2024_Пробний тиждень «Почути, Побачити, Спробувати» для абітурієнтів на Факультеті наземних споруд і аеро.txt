Заголовок: Пробний тиждень «Почути, Побачити, Спробувати» для абітурієнтів на Факультеті наземних споруд і аеродромів
Дата: 08/04/2024
URL: https://nau.edu.ua/ua/news/2024/4/probniy-tizhden-pochuti-pobachiti-sprobuvati-dlya-abiturientiv-na-fakulteti-nazemnih-sporud-i-aerodromiv.html
==================================================

На Факультеті наземних споруд і аеродромів Національного авіаційного університету відбувся
пробний тиждень «Почути, Побачити, Спробувати»
для майбутніх абітурієнтів. Захід проводився на кафедрі архітектури та просторового планування.
Майбутні вступники мали змогу
приєднатися до занять
першокурсників спеціальності 191 «Архітектура та містобудування» з дисципліни «Рисунок. Живопис. Скульптура». Вони ознайомилися з освітнім процесом, поспілкувалися зі старшим викладачем кафедри
Вадимом Правдохіним
. Під час проведення заняття абітурієнтам продемонстрували сучасні підходи до викладання дисципліни, навели приклади студентських робіт, ознайомили з робочою навчальною програмою та відповіли на запитання, що їх цікавили.
Майбутні абітурієнти проявили жвавий інтерес до навчального процесу, оскільки вперше в
ідчули атмосферу студентського життя
та творчості під час виконання завдань. Така форма спілкування демонструє позитивні результати в профорієнтаційній роботі щодо набору майбутніх студентів Національного авіаційного університету.
Якщо мрієш стати архітектором, дизайнером, будівельником, землевпорядником чи ГІС-технологом і хочеш дізнатися, яким є студентське життя,
запрошуємо на пробний тиждень «Почути, Побачити, Спробувати»
від Факультету наземних споруд і аеродромів Національного авіаційного університету!
Для реєстрації перейдіть за
посиланням
.