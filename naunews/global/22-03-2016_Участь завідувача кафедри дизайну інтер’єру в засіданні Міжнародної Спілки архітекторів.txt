Заголовок: Участь завідувача кафедри дизайну інтер’єру в засіданні Міжнародної Спілки архітекторів
Дата: 22/03/2016
URL: https://nau.edu.ua/ua/news/2016/3/uchast-zaviduvacha-kafedri-dizajnu-inter’eru-v-zasidanni-mizhnarodnoi-spilki-arxitektoriv.html
==================================================

10-13 березня 2016 р. завідувач кафедри дизайну інтер'єру, віце-президент Національної спілки архітекторів України О. Олійник у складі делегації від спілки відвідала засідання Міжнародної Спілки архітекторів в Стамбулі (Туреччина) Національної спілки архітекторів України.
Програма перебування включала: вечірній брифінг 10.03.2016, нараду в Палаті архітекторів Туреччини 11.03.2016, ознайомлення з архітектурою Стамбулу -тур по Босфору 12.03.2016.
Обговорювані на нараді питання стосувалися архітектурно-дизайнерської освіти та її особливостей в різних країнах, питань співпраці архітекторів та охорони культурної спадщини. В своїй доповіді О. Олійник відзначила, що в Україні є 48 інституцій, де відбувається підготовка спеціалістів за напрямами «Дизайн» та «Архітектура», проте провідними є Національні університети: КНУБА, «Львівська політехніка», НАОМА та НАУ. Окреслила проблеми і специфіку підготовки. До найважливіших проблем архітектурної освіти було віднесене намагання ввести заочну форму навчання для спеціалістів і магістрів напряму «Архітектура». Колеги з усіх країн погодилися, що специфіка архітектурної освіти передбачає тільки очні форми навчання.
Рішення МСА будуть враховані в розробці Концепції архітектурної освіти, яку готує КНУБА за участю архітекторів -членів НСАУ.