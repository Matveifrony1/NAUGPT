Заголовок: «Сучасні підходи до креативного управління економічними процесами»
Дата: 23/05/2019
URL: https://nau.edu.ua/ua/news/2019/5/suchasni-pidhodi-do-kreativnogo-upravlinnya-ekonomichnimi-protsesami.html
==================================================

Понад 150  учасників з України, Польщі, Італії, Австралії, Угорщини та Сполучених штатів Америки взяли участь  в роботі десятої Міжнародної науково-практичної конференції «Сучасні підходи до креативного управління економічними процесами». Організатор заходу – кафедра економіки повітряного транспорту Факультету економіки та бізнес-адміністрування.
З вітальним словом виступив проректор з наукової роботи Володимир Харченко. Завідувач кафедри економіки повітряного транспорту Олена Ареф’єва розказала про мету та  цілі конференції.
З цікавою доповіддю виступив радник генерального директора ДП МА «Бориспіль» зі стратегічного розвитку Кирило Астахов. Директор Інституту ІКАО  Галина Суслова та заступник директора Олександр Бугайко презентували підходи в забезпеченні економічної ефективності, конкурентоспроможності і безпеки.
Учасники заходу окреслили креативні шляхи забезпечення  ефективного управління розвитком потенціалу підприємств з урахуванням інноваційності та інформатизації підприємницької діяльності. Обговорювались питання стратегічного управління, конкурентоспроможності, якості, безпеки в національній і закордонній економіці та авіаційній галузі зокрема.
На завершення конференції науковців нагороджено подяками ректора за активну наукову діяльність, проведення наукових досліджень та співпрацю з Національним авіаційним університетом.