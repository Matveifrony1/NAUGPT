Заголовок: Представники НАУ взяли участь у змаганнях з розіграшу міжнародного кубку з регбі
Дата: 29/05/2017
URL: https://nau.edu.ua/ua/news/2017/5/predstavniki-nau-vzyali-uchast-u-zmagannyah-z-rozigrashu-mizhnarodnogo-kubku-z-regbi.html
==================================================

Співпраця НАУ з Африканською Радою в Україні, започаткована при святкуванні 54-ї річниці від дня заснування Організації Африканської Єдності, набуває реальних обрисів.
27-28 травня представники Навчально-спортивного оздоровчого центру стали учасниками 7-го міжнародного турніру «Кубок посла ПАР в Україні». Його організували Фонд розвитку дитячо-юнацького регбі в Україні та особисто голова Наглядової Ради цього фонду Олександр Свертока.
На турнір завітали Надзвичайний і Повноважний Посол ПАР в Україні Христіан Альбертус Бассон, президент Африканської Ради в Україні Діалло Ісса Садіо, аташе з питань наукового та університетського співробітництва Посольства Франції в Україні Сільвен Ріголле, Президент Федерації регбі в Україні Євген Баженков. Гостей університету вітали представники відділу міжнародних відносин Національного авіаційного університету.
Представники спортивних організацій висловили зацікавленість у співпраці з НАУ, особливо у використанні стадіону, який з цього року розпочали відновлювати.