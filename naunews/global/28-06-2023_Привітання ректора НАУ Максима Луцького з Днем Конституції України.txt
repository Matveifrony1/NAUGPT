Заголовок: Привітання ректора НАУ Максима Луцького з Днем Конституції України
Дата: 28/06/2023
URL: https://nau.edu.ua/ua/news/2023/6/privitannya-rektora-nau-maksima-lutskogo-z-dnem-konstitutsii-ukraini.html
==================================================

Шановні студенти, колеги.
Сьогодні ми вшановуємо основний закон нашої держави, який гарантує права та свободи кожного громадянина. Адже саме 28 червня одна з найголовніших дат нашої країни — День Конституції України.
Вже 27 років Конституція є фундаментом нашої держави, яка визначає принципи справедливості, рівноправ'я і є запорукою гармонійного розвитку нашого суспільства.
Маємо поважати Конституцію і щодня неухильно дотримуватися норм цього основного Закону. Навчати підростаючі покоління цій повазі та плекати в молоді розуміння важливості правового розвитку України.
Сьогодні, в умовах агресії рф, наша країна платить найстрашнішу ціну, захищаючи найпершу норму Конституції:
«Україна є суверенна і незалежна, демократична, соціальна, правова держава».
Наші Герої-воїни стоять на захисті Основного Закону і відповідно права кожного українця жити у вільній демократичній державі.
Слава нашим Героям!
Слава Україні!
Обов'язково переможемо!