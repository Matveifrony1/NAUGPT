Заголовок: Фінал конкурсу «Безпілотна авіація»
Дата: 23/05/2016
URL: https://nau.edu.ua/ua/news/2016/5/final-konkursu-bezpilotna-aviacziya.html
==================================================

20 травня у залі Вченої ради Національного авіаційного університету відбулася фінальна презентація кращих проектів конкурсу «Безпілотна авіація» та церемонія нагородження переможців. Це – перший Всеукраїнський конкурс науково-інженерних проектів, участь у якому взяли молоді конструктори з усієї України.
Загалом, на конкурсі було представлено близько півсотні проектів за напрямами «Планери та двигуни», а також «Авіоніка та радіоелектронне обладнання». За результатами оцінки експертної комісії до фіналу були відібрані 10 кращих інженерних розробок та моделей безпілотних систем, які конкурсанти презентували присутнім.
Більшість робіт представили студенти вищих навчальних закладів столиці, однак до роботи долучилися учасники з інших регіонів України, зокрема проекти презентував Харківський Національний аерокосмічний університет ім.  М. Є. Жуковського, Житомирський військовий інститут ім. С.П.Корольова  та Луцький Національний технічний університет.
У підсумку члени журі, до складу якого увійшли Перший заступник секретаря РНБО Олег Гладковський, в.о. ректора Національного авіаційного університету Володимир Харченко, Народний депутат України Дмитро Андрієвський, представники Генерального штабу Збройних сил України, Державної прикордонної служби, військових частин обрали три найперспективніші проекти. Їхнім розробникам присуджені грошові премії, які допоможуть у налагодженні контакту з інвесторами та запуску виробництва проектів.
Подібний захід проводиться в Україні вперше та має заслуговувати вирішенню таких актуальних питань для галузі, як: розвиток безпілотної авіації через надання адресної підтримки найбільш перспективний науко-технічним проектам; виявлення талановитих вчених і створення умов для їх подальшої науково-дослідницької діяльності. Важливим аспектом є також розвиток партнерства та підтримка ефективної взаємодії центральних органів державної влади, освітніх та наукових установ, промислових підприємств та бізнес-структур в Україні. Всього цього ми намагаємось досягти завдяки таким освітнім проектам, - стверджує Володимир Харченко.
Організатором конкурсу є Асоціація Національної авіації та безпілотних систем, президентом якої є Максим Глущенко, який впевнений, що спільний діалог між державою та молодими авіаторами, що можуть значно полегшити своїми ідеями роботу системи оборони України, має бути створений вже сьогодні.
Одне з ключових завдань Асоціації національної авіації та безпілотних систем - підтримувати перспективних розробників, допомагати вітчизняним виробникам. Потрібно налагодити співпрацю між вченими та бізнесом, залучити інвестиції, забезпечити зрозумілий механізм проходження процедур випробувань і прийняття на озброєння нашої армії саме українських безпілотних систем. Які при рівних із зарубіжними аналогами тактико-технічних характеристиках коштують на порядок дешевше. Тому сьогодні Асоціація активно співпрацює з вищими навчальними закладами, інвестиційними фондами, громадськими організаціями, органами влади. Завдання асоціації - об'єднати розробників та виробників безпілотників і комплектуючих до них, дати старт проектам, які роками лежали на полицях, не маючи фінансування або просто розуміння, як і куди рухатися, - каже Максим Глущенко.
Відкрив церемонію нагородження переможців Олег Гладковський, подякувавши усім учасникам за участь у конкурсі. Він наголосив, що сьогодні відбувається активне виробництво безпілотних літальних апаратів, які вже служать Збройним силам України. Також Олег Володимирович сказав, що українська оборонна система і надалі продовжуватиме шукати нових молодих авіаконструкторів, які займаються розробками безпілотних систем і готові своїми силами та ідеями удосконалювати оборону нашої держави.
Відповідно до рішення компетентного журі, результати:
1 місце
– проект «Створення модифікацій багатоцільового безпілотного комплексу М-7В5 "Небесний патруль" для виконання авіаційних робіт» (НАУ м.Київ)
2 місце
– проект «Малогабаритний БпЛА в захисній оболонці з оптикотехнічним зором
». (ХНАУ. м.Харків)
3 місце
– проект "Багатоцільовий БПЛА"
. (НАУ, м.Київ)
Президент Асоціації нагородив переможців грошовими преміями та пообіцяв посприяти у налагодженні контакту з інвесторами та запуску виробництва їхніх проектів.
Окремими нагородами було відзначено:
від РНБО Олег Гладковський відзначив грамотою та пам'ятним знаком проект "Створення модифікацій багатоцільового безпілотного комплексу М-7В5 "Небесний патруль" (НАУ м.Київ);
Народний депутат України Дмитро Андрієвський відзначив грамотою та грошовою премією проект "Пристрій кодування сигналів у телеметричних системах" (Житомирський військовий інститут імені С. П. Корольова, м.Житомір);
Генеральний директор заводу 410ЦА Сергій Подрєза відзначив грамотою за технологічні рішення для промислового провадження проект Створення модифікацій багатоцільового безпілотного комплексу М-7В5 "Небесний патруль" для виконання авіаційних робіт» (НАУ м.Київ).
Також в. о. ректора НАУ Володимир Харченко був нагороджений грамотою Воєнно-наукового управління Генерального штабу Збройних Сил України  за організацію та активну участь в проведенні Першого Всеукраїнського конкурсу науково-інженерних проектів «Безпілотна авіація».
Усі учасники конкурсу отримали грамоти.
Вітаємо переможців!
http://comments.ua/digest/545626-ukrainski-viyskovi-chekayut-novi.html
http://kordon.com.ua/news-ukraine/18290-u-genshtab-ocnili-proekti-bezplotnikv-stvoren-ukrayinskimi-vchenimi.html
http://nabs.com.ua/ukrayinski-vijskovi-chekayut-na-novi-vitchiznyani-bezpilotniki/
http://vgolos.zt.ua/programisty-z-vijskovogo-instytutu-vygraly-u-konkursi-proektiv-bezpilotna-aviatsiya.html
http://www.andrievsky.kiev.ua/news/dmitro-andr-vskii-v-dznachiv-spetc-alnoiu-prem-iu-f-nal-st-v-pershogo-vseukra-nskogo-konkursu-naukovo-nzhenernikh-proekt-v-bezp-lotna-av-atc-ia-v-nau
http://www.1.zt.ua/news/osvita/na-vseukrayinskomu-konkursi-naukovo-inzhenernih-proektiv-vidznachili-robotu-zhitomiryan.html
http://www.zvir.zt.ua/index.php/309-uchast-osobovogo-skladu-vijskovogo-institutu-u-vseukrajinskomu-konkursi-naukovo-inzhenernikh-proektiv-bezpilotna-aviatsiya