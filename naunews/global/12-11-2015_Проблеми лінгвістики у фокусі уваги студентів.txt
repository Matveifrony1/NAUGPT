Заголовок: Проблеми лінгвістики у фокусі уваги студентів
Дата: 12/11/2015
URL: https://nau.edu.ua/ua/news/2015/11/problemi-lingvistiki-u-fokusi-uvagi-studentiv.html
==================================================

10 листопада 2015 року викладач кафедри української мови та культури Навчально-наукового Гуманітарного інституту А. Терефера разом зі студентками А. Войтовською та А. Шостак взяли участь у роботі Всеукраїнської науково-практичної конференції «Українська мова вчора, сьогодні, завтра в Україні і світі». Конференцію організувала кафедра культури української мови Інституту української філології та літературної творчості ім. А. Малишка Національного педагогічного університету ім. М. Драгоманова.
Робота конференції велася за п’ятьма напрямками: сучасні питання мовної політики та мовної культури в Україні, мова як чинник національної самоідентифікації, аспекти професійної комунікації в сучасній освіті, мовні чинники в сучасному освітньому просторі, актуальні проблеми текстології, дискусології, прагмалігвістики. Також аналізувалася мовно-культурна ситуація в Україні, вивчалися шляхи всебічного розвитку української мови.
Студенти НАУ мали нагоду поспілкуватися з науковцями, знайти нових знайомих серед філологів-ровесників.