Заголовок: Законність виборів ректора НАУ підтверджено судом
Дата: 17/05/2019
URL: https://nau.edu.ua/ua/news/2019/5/zakonnist-viboriv-rektora-nau-pidtverdzheno-sudom.html
==================================================

Рішенням Солом’янського районного суду міста Києва від 16 травня 2019 року  відмовлено в задоволенні позову Валерія Чепіженка до Національного авіаційного університету про визнання недійсними результатів виборів ректора та зобов’язання призначити нові вибори.
Цим рішенням суду спростовано всі твердження про порушення вимог чинного законодавства України під час організації та проведення виборів ректора НАУ 14 березня 2018 року.
Представниками університету в суді доведена законність виборів та спростовані будь-які обвинувачення на адресу адміністрації університету.
Тож, вибори ректора Національного авіаційного університету у 2018 році відбулися з дотриманням принципів відкритості, гласності, таємного та вільного волевиявлення, добровільності участі у виборах, демократичності та забезпечення рівності прав учасників виборів.
Це рішення суду є свідченням системної та згуртованої роботи адміністрації НАУ, яка унеможливлює будь-які спроби завадити розвитку університету.