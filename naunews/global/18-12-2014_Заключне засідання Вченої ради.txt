Заголовок: Заключне засідання Вченої ради
Дата: 18/12/2014
URL: https://nau.edu.ua/ua/news/2014/12/zaklyuchne-zasidannya-vchenoi-radi.html
==================================================

17 грудня 2014 року відбулося заключне засідання Вченої ради Національного авіаційного університету. Члени ради розглянули конкурсні питання та заслухали доповідь директора Студентського містечка НАУ П. Станка про «Діяльність та перспективи розвитку студентського містечка університету».
Ректор університету М. Кулик розповів про «Зміни до Статуту Національного авіаційного університету». Вони зумовлені ухваленням та запровадженням у життя положень нової редакції Закону України «Про вищу освіту».
Також сталася подія, яка має важливе значення для подальшої роботи Вченої ради НАУ. Відбулися вибори нового голови Вченої ради. Віднині її очолюватиме проректор з науково-педагогічної та виховної роботи Ярослав Козачок.