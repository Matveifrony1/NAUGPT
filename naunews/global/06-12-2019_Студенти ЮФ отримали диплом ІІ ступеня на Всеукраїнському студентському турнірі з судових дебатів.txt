Заголовок: Студенти ЮФ отримали диплом ІІ ступеня на Всеукраїнському студентському турнірі з судових дебатів
Дата: 06/12/2019
URL: https://nau.edu.ua/ua/news/2019/12/studenti-yuf-otrimali-diplom-ii-stupenya-na-vseukrainskomu-studentskomu-turniri-z-sudovih-debativ.html
==================================================

Команда Юридичного факультету Національного авіаційного університету «HONESTAS» отримала диплом ІІ ступеня на другому Всеукраїнському студентському турнірі з судових дебатів у справах адміністративної юрисдикції. Фінальний етап турніру відбувся в судових залах Касаційного адміністративного суду у складі Верховного Суду.
За перемогу змагалися 5 команд: «ПРАВОЗАХИСНИКИ» (Харківський національний університет внутрішніх справ), «Ліга Феміди» (Донецький національний університет імені Василя Стуса), «HONESTAS» (Національний авіаційний університет), «SERVI LEGIS» (Запорізький національний університет) та ««УНІВЕР» (Сумський державний університет).
За результатами оцінювання виступів команд з показовими судовими засіданнями високопрофесійне журі: Михайла Смоковича (голова журі, голова Касаційного адміністративного суду у складі Верховного Суду), Ірини Сопілко (заступник голови журі, декан Юридичного факультету НАУ), Семена Стеценка (суддя Верховного Суду в Касаційному адміністративному суді), В’ячеслава Хохуляка (суддя Верховного Суду в Касаційному адміністративному суді), Наталії Богашевої (науковий консультант Касаційного адміністративного суду у складі Верховного Суду), Костянтина Бабенка (суддя Шостого апеляційного адміністративного суду), Олени Рябченко (начальник кафедри адміністративного права і процесу та митної безпеки Університету державної фіскальної служби України) та Миколи Пашинського (керуючий партнер Адвокатського об’єднання «Фортіс», адвокат) визначили переможця та призерів Турніру.
Урочисте нагородження переможців здійснювали заступник голови оргкомітету, ректор Національного авіаційного університету Володимир Ісаєнко та голова журі – голова Касаційного адміністративного суду у складі Верховного Суду Михайло Смокович.
Дипломом І ступеня, кубком та цінними подарунками нагороджена команда Запорізького національного університету «SERVI LEGIS».
Дипломом ІІ ступеня та цінними подарунками нагороджена команда Національного авіаційного університету «HONESTAS».
Дипломом ІІІ ступеня нагороджена команда Харківського національного університету внутрішніх справ «Правозахисники».