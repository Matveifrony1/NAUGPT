Заголовок: Коледжу інформаційних технологій та землевпорядкування – 75!
Дата: 17/10/2019
URL: https://nau.edu.ua/ua/news/2019/10/koledzhu-informatsiynih-tehnologiy-ta-zemlevporyadkuvannya-–-75.html
==================================================

У Центрі мистецтв та культури  відбулося святкування 75-річчя з дня заснування Коледжу інформаційних технологій та землевпорядкування Національного авіаційного університету.
Ректор Володимир Ісаєнко привітав колектив коледжу зі святом та  побажав  цікавих задумів і здійснення далекосяжних планів. Він вручив  кращим викладачам та студентам грамоти Міністерства Освіти та науки України, грамоти та відзнаки НАУ.
Директор коледжу Віктор Канава подякував усім хто створював і розбудовував коледж, а також тим, хто сьогодні примножує успіхи навчального закладу.  Він зазначив, що «шлях, який пройшов наш заклад заслуговує на повагу. Це живий літопис, який завжди з нами. Це наше історичне минуле, бурхливе сьогодення і щасливе майбутнє! Це сенс нашого життя!»
Привітали присутніх ректор Університету новітніх технологій Володимир Пунько та представник Інституту професійно-технічної освіти Академії наук Андрій Каленський. На святі  виступили Віталій Антоненко, який очолював навчальний заклад  22 роки, та голова профспілки геологів, геодезистів і картографів Іван Бакулей, який вручив викладачам та студентам нагороди  від профспілки та подарунки. З вітальним словом звернулись також випускники минулих років, представники топографо-геодезичної галузі України Іван Заяц  і Олег Кучер.
Урочисту атмосферу ювілейного свята допомагали створювати танцювальний колектив «Словяно’чка» та студенти коледжу.