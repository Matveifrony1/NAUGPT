Заголовок: Ректор НАУ Максим Луцький відвідав Національний студентський форум: освіта, лідерство, відповідальність
Дата: 20/08/2021
URL: https://nau.edu.ua/ua/news/2021/8/rektor-nau-maksim-lutskiy-vidvidav-natsionalniy-studentskiy-forum-osvita-liderstvo-vidpovidalnist.html
==================================================

Сьогодні, розпочався дводенний «Національний студентський форум: освіта, лідерство, відповідальність», якій організовано Міністерством освіти та науки України, Міністерством фінансів України, Університетом державної фіскальної служби України та за підтримки Ірпінської міської ради.
Проведення Форуму присвячене відзначенню 30-тої річниці Незалежності України. Захід проходитиме на базі Університету державної фіскальної служби України (м. Ірпінь).
У відкритті форуму взяли участь Міністр освіти і науки України Сергій Шкарлет, заступник Міністра фінансів України Олександр Кава, заступниця Міністра молоді і спорту Марина Попатенко, народні депутати України Сергій Бабак та Юлія Гришина, Голова Київської обласної державної адміністрації Василь Володін, Ірпінський міський голова Олександр Маркушин, Генеральний директор Українського фонду стартапів Павло Карташов, очільники закладів вищої освіти України, керівництво та представники студентських і громадських організацій та інші.
Мета Форуму – формування спільноти проактивних та відповідальних лідерів студентського самоврядування, створення унікального середовища для плідної співпраці студентів із представниками університету, влади та бізнесу.
Відкриваючи захід, Міністр Сергій Шкарлет передав вітальне Послання Президента України Володимира Зеленського учасникам та організаторам форуму.
Однією з важливих для обговорення проблематик стала тема панельної дискусії «Можливості вищої освіти в Україні», у якій взяв участь ректор НАУ Максим Луцький. Він розповів про кроки, які робить керівництво університету задля залучення нових студентів; адаптацію всіх освітніх програм університету до сучасних вимог роботодавців, задля підвищення конкурентоспроможності студентів НАУ на ринку праці в технічних та авіаційних галузях; програми, які університет розробив з урахуванням виникнення нових авіаційних професій, а також про інші аспекти розвитку НАУ.