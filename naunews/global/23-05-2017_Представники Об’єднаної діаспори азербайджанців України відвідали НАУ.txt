Заголовок: Представники Об’єднаної діаспори азербайджанців України відвідали НАУ
Дата: 23/05/2017
URL: https://nau.edu.ua/ua/news/2017/5/predstavniki-ob’ednanoi-diaspori-azerbaydzhantsiv-ukraini-vidvidali-nau.html
==================================================

23 травня у Національному авіаційному університеті відбулася зустріч з представниками Об’єднаной діаспори азербайджанців України. У складі делегації були головний редактор інформаційного агентства «Азадінформ» Ніяз Ніфтієв, голова Об’єднаної діаспори азербайджанців України Хікмет Джавадов та заступник голови Об’єднаної діаспори азербайджанців України Мурад Джафаров. Гостей вітав в.о. ректора Володимир Ісаєнко. На зустрічі також був присутній професор кафедри міжнародного права Навчально-наукового інституту міжнародних відносин НАУ Аріф Гулієв.
Ряд авіаційних спеціальностей, за якими навчають студентів НАУ, користується великим попитом у Азербайджані. Нині у НАУ навчаються 145 студентів з цієї країни, і обидві сторони зацікавлені у збільшенні кількості студентів з Азербайджану. Тож представники азербайджанської діаспори планують найближчим часом зняти фільм про життя азербайджанських студентів в університеті. Вони також запропонували вибрати голову азербайджанського студентського земляцтва і створити в університеті спеціальну «азербайджанську кімнату».
На зустрічі була висунута ще одна слушна пропозиція - укласти договір між НАУ та Слов’янським університетом задля створення мовних курсів для майбутніх студентів НАУ. Такі курси допоможуть їм опанувати українську мову на рівні, який дозволяє вступати одразу на перший курс, минаючи підготовче відділення.
Також у планах – проведення виїзної конференції викладачів НАУ в Баку, на якій вони ознайомили б усіх зацікавлених з освітніми послугами, які пропонують у НАУ, навчальними програмами, рівнем підготовки фахівців та відповіли б на важливі для майбутніх студентів запитання.
Сторони домовилися про підписання Меморандуму про співпрацю між Національним авіаційним університетом та Об’єднаною діаспорою азербайджанців України.