Заголовок: Студентка НН ЮІ - призер Всеукраїнської студентської олімпіади з кримінального права
Дата: 20/04/2017
URL: https://nau.edu.ua/ua/news/2017/4/studentka-nn-yui-prizer-vseukrainskoi-studentskoi-olimpiadi-z-kriminalnogo-prava.html
==================================================

11-13 квітня 2017 року у Донецькому юридичному інституті в місті Кривий Ріг відбувся ІІ етап Всеукраїнської студентської олімпіади з кримінального права серед вищих юридичних навчальних закладів України.
Цього року Міністерство освіти і науки України вперше започаткувало проведення  олімпіади з кримінального права з метою підвищення якості підготовки фахівців у сфері права, пошуку обдарованої студентської молоді та стимулювання її творчої праці. Тому дуже важливо, що студенти Навчально-наукового Юридичного інституту Тетяна Кидонь (група ПР-401), Валерія Миронова (група ПР-401) та Роман Малий (ПР-303) показали високий рівень та гнучкість своїх знань у завданнях творчого характеру (детальний кримінально-правовий аналіз змісту відеосюжету та законопроекту щодо меж необхідної оборони).
Результат наполегливості і старань  – Диплом ІІ ступеня студентки четвертого курсу Валерії Миронової.
Вітаємо  нашого юного знавця кримінального права і бажаємо подальших перемог!