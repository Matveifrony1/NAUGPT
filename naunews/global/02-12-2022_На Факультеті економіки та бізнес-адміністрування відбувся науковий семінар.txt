Заголовок: На Факультеті економіки та бізнес-адміністрування відбувся науковий семінар
Дата: 02/12/2022
URL: https://nau.edu.ua/ua/news/2022/12/na-fakulteti-ekonomiki-ta-biznes-administruvannya-vidbuvsya-naukoviy-seminar.html
==================================================

29 листопада відбулось засідання Наукового семінару Факультету економіки та бізнес-адміністрування, що був присвячений розгляду результатів дисертаційної роботи виконаної на здобуття наукового ступеня доктора економічних наук за темою «Управління формуванням бізнес-моделі авіапідприємств на конкурентних ринках» Побережної Заріни Миколаївни.
Науковий консультант дослідження – доктор економічних наук, професор, завідувач кафедри економіки повітряного транспорту ФЕБА Ареф’єва Олена Володимирівна.
Побережна Заріна в 2008 році закінчила магістратуру за економічною спеціальністю в НАУ, згодом – успішний захист кандидатської дисертації після навчання в аспірантурі НАУ.
Наукові консультанти та керівники ФЕБА формують дослідницькі компетенцій у наукових школах, за трьома освітньо-науковими програмами, а також докторантурою і Спеціалізованою вченою радою за економічним профілем. Такі результати забезпечуються підтримкою наукового простору і сприянням у формуванні якісної підготовки науково-педагогічних кадрів на ФЕБА. Активна діяльність з підготовки аспірантів та докторантів, мотивація викладачів і студентів ФЕБА до наукових досліджень дає визначні результати!