Заголовок: Правильний вибір професії – запорука успішної кар’єри
Дата: 11/12/2014
URL: https://nau.edu.ua/ua/news/2014/12/pravilnij-vibir-profesii-–-zaporuka-uspishnoi-kar’eri.html
==================================================

8 грудня 2014 року старший викладач кафедри теорії та історії держави і права Юридичного інституту Ірина Слободська відвідала середню загальноосвітню школу № 316 міста Києва та провела там профорієнтаційний захід серед старшокласників на тему «Правильний вибір професії – запорука успішної кар’єри».
Він пройшов у формі дискусії та обговорення важливості свідомого обрання молоддю майбутньої професії, яка є запорукою успішності та професійного зростання, невід’ємною складовою життєдіяльності людини та її самореалізації. Учасники зустрічі дійшли висновку, що сумлінне виконання професійних обов’язків кожним громадянином, незалежно від обраної ним галузі, слугує становленню України як правової та економічно-стабільної держави.
Старшокласники дізналися також про місце Юридичного інституту в структурі НАУ та різноманітне студентське життя, напрямки підготовки юристів за різними спеціалізаціями та перспективи працевлаштування.