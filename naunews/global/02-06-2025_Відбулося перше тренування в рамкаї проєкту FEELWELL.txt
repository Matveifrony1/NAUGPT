Заголовок: Відбулося перше тренування в рамкаї проєкту FEELWELL
Дата: 02/06/2025
URL: https://nau.edu.ua/ua/news/2025/6/23990.html
==================================================

28 травня 2025 року
в Київському авіаційному інституті відбулося перше тренування в рамках нового проєкту FEELWELL. Ініціативу реалізують відділ взаємодії зі студентами спільно з навчальним спортивно-реабілітаційним центром університету.
FEELWELL — це серія відкритих тренувань, спрямованих на покращення ментального та фізичного здоров’я всієї університетської спільноти. Проєкт поєднує елементи фізичної активності з практиками усвідомленості, допомагаючи учасникам відновити гармонію між тілом і розумом.
Перша зустріч пройшла в теплій та невимушеній атмосфері. Учасники поділилися позитивними враженнями, відзначивши покращення емоційного та фізичного стану після тренування. Ініціатори проєкту підкреслюють, що такі заходи є важливим інструментом формування стресостійкості в непростий час для людей і країни.
Проєкт розроблений спеціально для тих, хто відчуває потребу в перезавантаженні та відновленні. Тренування допомагають учасникам знайти баланс між навчанням, роботою та особистим благополуччям.
Організатори запрошують всіх бажаючих
доєднатися до спільноти FEELWELL
через
Telegram-канал
, де публікуються дати та локації наступних зустрічей. Там же учасники можуть ділитися враженнями та пропозиціями щодо розвитку проєкту.