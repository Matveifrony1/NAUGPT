Заголовок: Випуск нових фахівців з психологічної реабілітації в ННІНО
Дата: 29/03/2024
URL: https://nau.edu.ua/ua/news/2024/3/vipusk-novih-fahivtsiv-z-psihologichnoi-reabilitatsii-v-nnino.html
==================================================

22 березня 2024 року
у Центрі експертизи та сертифікації ННІНО відбувся випуск слухачів нової програми «Психологічна реабілітація військових, ветеранів та членів їх сімей».
Через активні бойові дії в Україні ця програма набула особливої актуальності та потребувала переосмислення базових концептів з урахуванням сучасних методів реабілітації та новітніх психотерапевтичних втручань. Запропонована програма була не лише авторською, а й
попередньо апробовано
на практиці. Викладач курсу
Сергій Вишніченко
, кандидат медичних наук, досвідчений практик та висококваліфікований фахівець у сфері психотерапії та психіатрії, активно бере участь у бригадній роботі з військовими, надаючи психологічну та психотерапевтичну допомогу в межах міжнародного проєкту
«Відновлення під час війни»
.
На заняттях
були присутні слухачі
з різних регіонів України: Дніпра, Дніпропетровської, Київської областей та Івано-Франківська.
Слухачі висловили такі
коментарі
від навчання:
«Робота вашого закладу і колективу є дуже цінною! Хочу подякувати всім організаторам, викладачам і учасникам за створення даного курсу! Сподобався професійний рівень викладача, доступно вміє доносити інформацію, плюс багато часу приділяється практичним заняттям. За час курсу отримала багато презентаційного матеріалу, книжок та інше для подальшого вивчення теми»;
«Велику подяку викладачеві за змістовні і інформативні лекції та за те що мотивує до навчання і ділиться безцінним досвідом реабілітації наших військових»;
«В процесі навчання, були опрацьовані навчальні презентації, додаткові матеріали, опитувальники, тести, наукові джерела, друковані та електронні видання, розібрані практичні завдання, що відображали реальні життєві ситуації, події та факти тощо»;
Слухач
Едуард Абашія
зазначив: «Програма дуже цінна, тому що Україна сьогодні потребує кваліфікованих фахівців у галузі психології та психотерапії, які пройшли спеціалізоване навчання з оволодіння навичками первинної психологічної допомоги та підтримки, тому що психологічної допомоги після війни потребуватимуть десятки мільйонів громадян України, найрізноманітніші категорії населення, як-от ветерани, учасники бойових дій, військовослужбовці та їхні сім’ї, діти й підлітки, які побували в полоні, зазнали тортур, знущань, насильства різного роду тощо».
Після завершення програми слухачів чекав
сюрприз
: разом із державним сертифікатом НАУ і додатком до нього, вони отримали книжку
«Надзвичайні історії про малюків»
— збірку казок випускниці курсів, практичної психологині та казкотерапевтки
Наталії ОксаНіч
. Ця книжка рекомендована Українською Асоціацією апітерапевтів для подолання стресів і травм у дітей.
Усі записи
онлайн-зустрічей, презентації, додаткові матеріали, опитувальники, тести, література залишилися у слухачів у спільному чаті курсів.