Заголовок: Наукові перемоги студентів Навчально-наукового Юридичного інституту
Дата: 05/04/2016
URL: https://nau.edu.ua/ua/news/2016/4/naukovi-peremogi-studentiv-navchalno-naukovogo-yuridichnogo-institutu.html
==================================================

30-31 березня 2016 року у Національному юридичному університеті імені Я. Мудрого (м. Харків) відбулася підсумкова науково-практична конференція II туру Всеукраїнського конкурсу студентських наукових робіт з юридичних наук у 2015/2016 н.р.
За результатами зовнішнього рецензування до ІІ туру рекомендували 70 робіт, три з них - студентів Навчально-наукового Юридичного інституту НАУ.
Під час захисту наукових робіт на секційних засіданнях конференції студенти не лише підтвердили актуальність проведеного дослідження, а й продемонстрували уміння представити свою точку зору перед комісією.
За підсумками оцінювання диплом І ступеня  за наукову роботу «Проблеми забезпечення особистих немайнових трудових прав працівників» здобула студентка 5 курсу Марія Рощук (науковий керівник – д.ю.н. С. Вишновецька),  диплом ІІІ ступеня  за наукову роботу «Громадянське суспільство в Україні: сучасні форми та практики самоорганізації» отримала студентка 4 курсу Олена Безпальча (науковий керівник – к.і.н., доц. В. Череватюк).
Щиро вітаємо наших кращих студентів з цим досягненням.