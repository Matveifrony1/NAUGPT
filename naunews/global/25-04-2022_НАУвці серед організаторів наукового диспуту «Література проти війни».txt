Заголовок: НАУвці серед організаторів наукового диспуту «Література проти війни»
Дата: 25/04/2022
URL: https://nau.edu.ua/ua/news/2022/3/nauvtsi-sered-organizatoriv-naukovogo-disputu-literatura-proti-viyni.html
==================================================

20 квітня, у найбільшому французькому університеті Екс-Марсель, відбувся науковий диспут «Література проти війни», метою якого було привернути увагу студентської молоді та широкого наукового загалу до війни в Україні.
Ініціаторами заходу виступили деканат Гуманітарного факультету Екс-Марселя та кафедра іноземних мов і прикладної лінгвістики Факультету лінгвістики та соціальних комунікацій (ФЛСК) Національного авіаційного університету.
Право відкрити захід було надано доктору філологічних наук, завідувачу кафедри іноземних мов і прикладної лінгвістики ФЛСК НАУ Оксані Шостак.
У заході взяли участь:
- професор кафедри компаративістики, заступник декана з наукової роботи університету Екс-Марсель Алексіс Нусіловичі;
- професор кафедри історії літератури Бухарестського технологічного університету Міхаела Поп;
- завідувач кафедри слов’янської філології університету Екс-Марсель Шарль Заремба та інші почесні гості.
Присутні обговорили методи зображення військових подій на сторінках творів світової літератури, твори української літератури та історичні події, що передували утворенню української державності тощо.
Захід було висвітлено каналом телебачення м.Екс-ан-Прованс.
Підсумком зустрічі стало прийняте рішення щодо продовження наукової акції протягом військових подій в Україні. У науковому диспуті братимуть участь як українські науковці, зокрема викладачі кафедри іноземних мов та прикладної лінгвістики ФЛСК НАУ, так і представники провідних університетів Європи.
Охочий запрошуємо долучатися до заходу щосереди на платформі Zoom о 13.30 за
посиланням