Заголовок: Юридичний факультет представлено на Міжнародному форумі «Медіація і право»
Дата: 13/08/2024
URL: https://nau.edu.ua/ua/news/2024/8/yuridichniy-fakultet-predstavleno-na-mizhnarodnomu-forumi-mediatsiya-i-pravo.html
==================================================

24-27 липня 2024 року
завідувачка кафедри теорії та історії держави і права Юридичного факультету
Олена Макеєва
взяла участь у Міжнародному форумі
«Медіація і право»
, який присвячено розвитку медіації та інших альтернативних способів вирішення спорів.
Захід організований
спільно Українською академією медіації в рамках Проєкту ЄС «CONSENT», Проєктом ЄС «Право-Justice» та за підтримки американського народу, наданої через Агентство США з міжнародного розвитку (USAID) в рамках Програми «Справедливість для всіх»,
мета якого
— сприяння розвитку медіації як ефективного інструменту врегулювання конфліктів, підвищення якості медіаційних послуг, обмін кращими практиками, а також створення умов для взаємодії та співпраці.
Під час проведення Форуму
виступили:
провідний спеціаліст з питань політики верховенства права в українському представництві Європейської Комісії
Манфредас
Лімантас
;
доцент Юридичного факультету Вільнюського університету, експерт CEPEJ/Ради Європи з питань медіації та/або електронного правосуддя
Рімантас Сімайтіс
;
народний депутат України, Голова підкомітету Комітету Верховної Ради України з питань правової політики
Роман Бабій
;
заступник Міністра юстиції України
Олександр Банчук
;
керівник секретаріату Вищої ради правосуддя, доктор юридичних наук
Михайло Шумило
;
заступниця генерального директора Директорату розвитку соціальних послуг Міністерства соціальної політики
Оксана Суліма
та інші.
Учасники обговорили
актуальні питання сьогодення, зокрема:
національний та міжнародний досвід провадження медіації;
етичні орієнтири у професійній діяльності медіатора;
медіація в адміністративних справах та у спорах інтелектуальної власності;
основні показники та методи забезпечення якості медіаційних послуг тощо.
Цікавим аспектом стала
презентація підручника та методичних матеріалів
«Медіація у професійній діяльності юриста», які корисно буде застосовувати в освітньому процесі для підготовки правників ОПП «Правознавство».
Проведений Форум сприяв підвищенню професійної компетентності науково-педагогічних працівників та поєднанню теорії та практики в освітньому процесі.