Заголовок: Пробне ЗНО для випускників-2018
Дата: 08/06/2017
URL: https://nau.edu.ua/ua/news/2017/6/probne-zno-dlya-vipusknikiv-2018.html
==================================================

3 червня 2017 року в Національному авіаційному університеті розпочалося здійснення щорічного освітнього та профорієнтаційного проекту «Пробне ЗНО» для учнів 10 класів (випускників–2018).
Проект започатковано Навчально- науковим інститутом неперервної освіти, керівник – д. пед. н., професор Н. Муранова .
На пробні тести з шкільних предметів: математики, фізики, географії, біології, англійської мови, української мови та літератури, історії України зареєструвалися 304 учасника з 18 областей нашої країни.
Учасники мали можливість виконати одночасно завдання з двох навчальних предметів у формі письмових тестів.
Тексти тестових завдань формувалися відповідно до навчальних програм загальноосвітніх навчальних закладів (затверджених МОН України), програм загальнонаціонального ЗНО (затверджених УЦОЯО МОН України) з шкільних навчальних предметів із урахуванням специфікацій відповідних сертифікаційних робіт УЦОЯО.
Під час проведення ЗНО викладачі кафедри базових і спеціальних дисциплін, співробітники Центру допрофесійної підготовки Навчально-наукового інституту неперервної освіти та курсанти кафедри військової підготовки забезпечили спокійні та доброзичливі умови, а учасникам була надана можливість самостійно, щонайповніше виявити рівень своїх знань і умінь.
Апробація тестових технологій ЗНО у незалежному середовищі вищої школи допоможе майбутнім абітурієнтам перевірити знання та вміння, спланувати етапи підготовки до загальнонаціонального ЗНО, розрахувати власні сили та можливості, вибрати способи і методи підготовки до засвоєння програм УЦОЯО з навчальних предметів, а головне – правильно обрати професію, що, безперечно, залежить від якості освіти в середньому загальноосвітньому навчальному закладі.
І тут у пригоді їм стане навчання на підготовчому відділенні ННІНО в НАУ, перевагами якого є: якісна підготовка до ЗНО, високі результати сертифікатів слухачів, фахове викладання профільних дисциплін викладачами вищої школи, рейтингова система оцінювання навчальних досягнень слухача, поглиблене вивчення предметів за вибором учня, процес адаптації до навчання у виші, різноманітні та зручні форми навчання, додаткові бали до рейтингу вступника, висока результативність вступу до ВНЗ, професійна орієнтація в середовищі вищої школи, допрофесійна підготовка учнівської молоді, викладання спецкурсів.