Заголовок: Продовжується співпраця Юридичного факультету із Саарландським університетом в рамках програмою Еразмус+
Дата: 04/08/2022
URL: https://nau.edu.ua/ua/news/2022/8/prodovzhuetsya-spivpratsya-yuridichnogo-fakultetu-iz-saarlandskim-universitetom-v-ramkah-programoyu-erazmus.html
==================================================

Наразі у Національному авіаційному університеті продовжується реалізація проєкту Європейського Союзу Еразмус+ за напрямом КА1: «Навчальна (академічна) мобільність».
Дані програми спрямовані на реалізацію права на міжнародну академічну мобільність та є важливою складовою стратегії інтернаціоналізації університету в міжнародному освітянському просторі.
Заклади вищої освіти – партнери НАУ висловлюють свою підтримку та солідарність з Україною, сподівання на подальшу плідну співпрацю, а також надають допомогу здобувачам вищої освіти та викладачам.
Свідченням цього є лист від Європейського інституту Саарландського університету Saarland University (Німеччина) про можливість продовження навчання п’ятьом здобувачами вищої освіти освітнього ступеня Бакалавр Юридичного факультету (ЮФ) НАУ, які навчалися з 11 квітня по 22 липня 2022 року в рамках програми Erasmus+ КА 171.
Три студентки із п’яти, які проходили навчання по обміну у другому семестрі 2021-2022 навчального року, виявили бажання залишитись та продовжити навчання в даному закладі вищої освіти у першому семестрі 2022-2023 навчального року. Зокрема це Дарина Шикерява, Юлія Рябоконь, Олена Ковригіна.
Сьогодні на Юридичному факультеті оголошено конкурс на заміщення двох вакантних місць в рамках даної міжнародної програми мобільності.