Заголовок: Вітаємо призерів міжнародного конкурсу Allplan Nemetschek – студентів і викладачів ННІАП
Дата: 24/12/2015
URL: https://nau.edu.ua/ua/news/2015/12/vitaemo-prizeriv-mizhnarodnogo-konkursu-allplan-nemetschek-–-studentiv-i-vikladachiv-nniap.html
==================================================

Комп’ютерні технології з відповідними системами автоматизованого проектування нині стають єдиною технологічною основою усіх робіт з архітектурного проектування та будівельного конструювання. Одне з провідних місць серед САПР архітектурно-будівельного призначення належить програмі Allplan Nemetschek (Німеччина).
Згідно з Домовленістю-Гарантією про партнерство між Allbau Software GmbH (Gold Partner концерну Nemetschek) і НАУ кафедра архітектури ННІАП співпрацює з Центром компетенцій в Україні фірми Allbau Software. Один з аспектів співпраці – підготовка випускниками ННІАП дипломних проектів для участі у Міжнародному архітектурно-будівельному конкурсі ALLPLAN для студентів архітектурних і будівельних факультетів у країнах Східної Європи та Центральної Азії.
І ось надійшла радісна звістка. За підсумками останнього конкурсу здобуто перший успіх і міжнародне визнання архітектурно-будівельної освіти НАУ: комплексний дипломний проект «Науково-впроваджувальний центр безпілотної авіації НАУ», виконаний під керівництвом професорів Юрія Дорошенка та Олександра Лапенка випускниками ННІАП Марією Ковалик (магістрант-архітектор), Сергієм Коваликом (спеціаліст-архітектор), Софією Шуруновою (магістрант-інженер-будівельник) на основі САПР Allplan, одержав 2-ге місце на конкурсі Allplan Nemetschek (Німеччина).
Другою радісною звісткою стало присудження НАУ 2-го місця у Міжнародному конкурсі щодо впровадження у навчальний процес сучасних комп’ютерних технологій архітектурно-будівельного призначення на основі САПР Allplan. Відповідними дипломами відзначені завідувач кафедри архітектури, доктор технічних наук, професор Юрій Дорошенко та завідувач кафедри комп’ютерних технологій будівництва доктор технічних наук, професор Олександр Лапенко.
Вітаємо НАУ і призерів обох міжнародних конкурсів з заслуженими перемогами!
Скачати статтю "Педагогічна інноватика в архітектурно-будівельній освіті: компíютерні технології
і комплексне дипломне проектування"