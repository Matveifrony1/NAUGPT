Заголовок: НАУ розбудовує партнерство з Київською православною богословською академією
Дата: 18/03/2024
URL: https://nau.edu.ua/ua/news/2024/3/nau-rozbudovue-partnerstvo-z-kiivskoyu-pravoslavnoyu-bogoslovskoyu-akademieyu.html
==================================================

15 березня 2024 року
Голова комісії з реорганізації НАУ, в.о. ректора
Володимир Шульга
, помічник ректора
Сергій Кондратюк
, декан Факультету міжнародних відносин
Юрій Волошин
і директор інституту ІКАО
Олег Петровський
відвідали Київську православну богословську академію на запрошення її керівництва та з метою підписання угоди про співпрацю.
Треба відзначити, що попереднє знайомство керівників двох закладів вищої освіти відбулося під час нещодавнього візиту до НАУ Предстоятеля Православної Церкви України,
Блаженнійшого Митрополита Київського
і всієї України Епіфанія, протягом якого обговорювалася можливість налагодження партнерства між НАУ та КПБА.
Делегацію університету приймали ректор Київської православної богословської академії професор протоієрей
Олександр Трофимлюк
та керівник навчального відділу КПБА
Богдана Дрофяк
.
Отець Олександр розгорнуто розповів
присутнім про багаторічну історію академії та її роль у становленні духовності нашої нації.
Сторони підписали угоду про співпрацю
. Основна мета — проведення наукових досліджень, організація спільних заходів і проєктів, обмін інформацією, здійснення академічної мобільності, сприяння підвищенню кваліфікації працівників та підготовці кадрів тощо. Також обговорили конкретні шляхи співробітництва між закладами освіти.
Очільник НАУ висловив
глибоку вдячність керівництву Київської православної богословської академії за теплий прийом. «Мені приємно відзначити, що тепер для викладачів, науковців, студентів наших закладів відкриті всі можливості для розвитку багаторівневої співпраці та партнерства», —
зазначив Володимир Шульга
.