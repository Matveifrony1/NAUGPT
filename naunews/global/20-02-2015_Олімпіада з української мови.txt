Заголовок: Олімпіада з української мови
Дата: 20/02/2015
URL: https://nau.edu.ua/ua/news/2015/2/olimpiada-z-ukrainskoi-movi.html
==================================================

17 лютого 2015 року викладачі кафедри української мови та культури Гуманітарного інституту провели І етап Всеукраїнської студентської олімпіади з української мови 2014-2015 н.р. Відповідно до наказу МОН України № 1506 від 23 грудня 2014 року олімпіада проводиться щороку серед студентів вищих навчальних закладів. Захід відкрила завідувач кафедри української мови та культури І. Бурлакова. Звернувшись з вітальним словом до учасників олімпіади, вона побажала їм гідних результатів. Участь в олімпіаді взяли 35 студентів різних спеціальностей НАУ. Найкращі знання з української мови продемонстрували студенти ГМІ – І. Ніколаєнко, І. Яремчук та А. Козел; ІАН – О. Пильник, А. Бодалевська, ЮІ –  Н. Степнківська. Сподіваємось, вони гідно представлятимуть наш університет на всеукраїнській арені.