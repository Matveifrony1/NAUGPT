Заголовок: Перспективи інтернаціоналізації вищої освіти
Дата: 22/05/2017
URL: https://nau.edu.ua/ua/news/2017/5/perspektivi-internatsionalizatsii-vishchoi-osviti.html
==================================================

12 травня 2017 року викладачі кафедри іноземних мов і прикладної лінгвістики Навчально-наукового гуманітарного інституту Галина Білоконь та Анна Колісниченко стали учасниками майстер-класу «Майбутнє інтернаціоналізації вищої освіти в Україні», який відбувся в Американському Домі. Разом з іншими гостями America House наші викладачі послухали презентацією, присвячену 25-річчю Програми Фулбрайта в Україні, з якою виступили представник Посольства США в Україні Марта Коломаєць та директор програми Фулбрайта в Україні Тетяна Ярошенко.
Також наші фахівці стали активними учасниками секційного засідання, на якому обговорювалась роль міжнародного обміну науковцями як невід’ємної складової інтернаціоналізації освіти.
Викладачі отримали чудову нагоду поспілкуватися з колегами з різних навчальних закладів України, які прагнуть, щоб освіта в нашій країні відповідала найсучаснішим світовим стандартам.