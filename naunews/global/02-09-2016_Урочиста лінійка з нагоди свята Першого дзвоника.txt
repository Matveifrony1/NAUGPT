Заголовок: Урочиста лінійка з нагоди свята Першого дзвоника
Дата: 02/09/2016
URL: https://nau.edu.ua/ua/news/2016/9/urochista-liniyka-z-nagodi-svyata-pershogo-dzvonika.html
==================================================

1 вересня 2016  року в АКЛ НАУ біля ЦКМ НАУ відбулася урочиста лінійка з нагоди свята Першого дзвоника. Перший дзвоник – символізує початок навчального року, а отже надію на світле майбутнє та здобуття нових знань.
На святковій лінійці були присутні почесні гості: представник Солом’янської районної в м. Києві державної адміністрації Ганна Завадська, ректорат, директори навчально-наукових інститутів, декани факультетів, батьки, учні та вчителі.
Із початком навчального року присутніх привітала директор ліцею Галина Земляна. Вона побажала педагогічним працівникам здоров’я, успіхів у нелегкій праці, ліцеїстам - успішного навчання, наполегливості в досягненні знань, батькам - мудрості і терпіння, щоб не залишало їх велике почуття відповідальності за виховання своїх дітей гідними громадянами своєї Вітчизни, любов до якої живе в душі кожного із нас. Т. в. о. ректора  НАУ у 2016 – 2017 н. р. Тамара Іванова  зичила ліцеїстам  нових звершень та  досягнень, подякувала за плідну співпрацю адміністрації ліцею з НАУ в особі директора АКЛ НАУ – Галини Земляної.
Зворушливою була промова Олени Мосійчук (позивний Мальок), військового медика полку спеціального призначення НГУ «Азов». До привітань приєднались маленькі дошкільнята з віршиками  про «Перше вересня».
Право надати Перший дзвоник отримали учень 402 групи Валентин Ваулін, відмінник навчання, переможець міського конкурсу МАН з англійської мови, переможець міської олімпіади з біології, географії та учень 303 групи, Артем Севериненко, президент учнівської організації «Крила України».
Свято завершила хореографічна композиція «Господи! Помилуй нас!» у виконанні ліцеїстів, переможців районного конкурсу «А ми удвох».