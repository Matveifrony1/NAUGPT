Заголовок: Готуємось до 21-го сезону змагань із судових дебатів ім. Філіпа Джессапа
Дата: 22/10/2015
URL: https://nau.edu.ua/ua/news/2015/10/gotuemos-do-21-go-sezonu-zmagan-iz-sudovix-debativ-im-filipa-dzhessapa.html
==================================================

20 жовтня 2015 року в  Навчально-науковому Юридичному інституті відбулася зустріч кращих студентів інституту з адміністратором національного  етапу конкурсу Філіпа Джессапа в Україні - Оленою Балбек.
Конкурс Філіпа Джессапа - щорічне змагання студентів правників з міжнародного публічного права, який проводиться у формі усних та письмових судових дебатів за правилами Міжнародного Суду Організації Об’єднаних Націй.
Олена Балбек під час презентації зазначила, що конкурс є найбільшим судовим змаганням із міжнародного публічного права у світі, в якому беруть участь команди із 500 вищих навчальних закладів з 80 країн світу. Тому для студентів інституту це стане  хорошою нагодою заявити про себе та презентувати свої досягнення на міжнародному рівні.
Асистент Національного реєстратора Олександра Коваленко проінформувала студентів про умови створення команди та реєстрації на змагання, розповіла про особливості національного та міжнародного раундів, познайомила із українською та міжнародною спільнотою джесаперів.
Важливим підсумком зустрічі стало налагодження співпраці з організаторами конкурсу ім. Філіпа Джессапа в Україні та залучення студентів НН ЮІ до проведення 21-го сезону змагань із судових дебатів ім. Філіпа Джессапа як волонтерів.