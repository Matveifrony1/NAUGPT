Заголовок: Для науково-педагогічних працівників Юридичного факультету НАУ відбувся семінар «Сучасні вимоги до лекції в умовах дистанційного навчання»
Дата: 15/11/2021
URL: https://nau.edu.ua/ua/news/2021/11/dlya-naukovo-pedagogichnih-pratsivnikiv-yuridichnogo-fakultetu-nau-vidbuvsya-seminar-suchasni-vimogi-do-lektsii-v-umovah-distantsiynogo-navchannya.html
==================================================

Нещодавно, кафедрою господарського, повітряного та космічного права Юридичного факультету (ЮФ) Національного авіаційного університету проведено науково-методичний семінар на тему «Сучасні вимоги до лекції в умовах дистанційного навчання».
На обговорення були винесені актуальні питання організації навчального процесу в умовах пандемії, можливості урізноманітнення методів роботи зі студентами в режимі онлайн, використання різноманітних технічних засобів та онлайн-контентів.
У роботі семінару взяли участь досвідчені лектори закордонних та вітчизняних закладів вищої освіти:
-доктор права, доцент кафедри Олександр Пастухов (Університет Мальти);
- директор Інституту повітряного та космічного права, професор Штефан Хобе (Кельнський університет, Німеччина);
- доктор хабілітований, помічник проректора з міжнародного співробітництва Йоана Осієвіч (Варшавський університет, Польща);
- професор Ніна Дараганова (Київський національний торговельно-економічний університет);
- професор Ірина Васильківська (Київський національний економічний університет імені Вадима Гетьмана);
- доцент Ольга Подільчак (Київський національний торговельно-економічний університет)
- науково-педагогічні працівники ЮФ НАУ.
Учасники семінару мали можливість поділитися власним досвідом організації навчального процесу за дистанційною формою, способами налагодження комунікацій зі слухачами. Предметом дискусії стала проблема пошуку найбільш ефективних форм проведення лекційних занять з правничих дисциплін в режимі онлайн, а також їх наукової складової.