Заголовок: Правовий турнір «Правовий Олімп»
Дата: 05/03/2015
URL: https://nau.edu.ua/ua/news/2015/3/pravovij-turnir-pravovij-olimp.html
==================================================

25 лютого 2015 року в Юридичному інституті відбувся правовий турнір з правознавства під назвою «Правовий Олімп». У ньому взяли участь старшокласники загальноосвітніх середніх навчальних закладів м. Києва.
Мета заходу - виховання в учнів інтересу до правових знань, правильного розуміння верховенства права, верховенства закону; поглиблення знань, здобутих учнями на уроках; формування правової культури школярів.
Активну участь у турнірі взяли учні 9-11 класів таких загальноосвітніх навчальних закладів міста Києва: СЗШ № 13, № 35, № 234, № 12, № 159, а також Авіакосмічного ліцею ім. І. Сікорського НАУ.
Турнір складався з трьох етапів: перші два – відповіді на теоретичні питання, третій - виголошення промови на тему: «Україна як суверенна демократична соціальна правова держава». За результатами третього етапу перемогу здобули: 1 місце – Максим Мельник, 2 місце – Олексій Бондаренко, 3 місце – Єлизавета Гузій.
Вітаємо переможців та бажаємо їм подальших успіхів у навчальному процесі!