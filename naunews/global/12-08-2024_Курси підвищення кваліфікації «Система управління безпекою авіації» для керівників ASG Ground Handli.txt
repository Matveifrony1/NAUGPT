Заголовок: Курси підвищення кваліфікації «Система управління безпекою авіації» для керівників ASG Ground Handling, Азербайджанська Республіка
Дата: 12/08/2024
URL: https://nau.edu.ua/ua/news/2024/8/kursi-pidvishchennya-kvalifikatsii-sistema-upravlinnya-bezpekoyu-aviatsii-dlya-kerivnikiv-asg-ground-handling-azerbaydzhanska-respublika.html
==================================================

Протягом 18 років
Інститут ІСАО НАУ активно розвиває співробітництво з регулятором та підприємствами авіаційної галузі Азербайджанської Республіки з напряму безпека авіації. Наступним впевненим кроком на шляху цього співробітництва є проведення Інститутом ІСАО у період
з 05 по 09 серпня 2024 року
на базі ASG Ground Handling (Азербайджанська Республіка) курсів за програмою «Система управління безпекою авіації» для керівного складу підприємства.
Курси провів
інструктор ІСАО, заступник директора Навчально-наукового Інституту міжнародного співробітництва та освіти, доктор економічних наук, член кореспондент академії економічних наук та транспортної академії країни, професор
Дмитро Бугайко
.
ASG Ground Handling є нашим багаторічним партнером, який за понад 10 років перепідготовив сотні своїх фахівців в Інституті ІСАО НАУ.
ASG Ground Handling
— це найбільший регіональний провайдер наземного обслуговування для пасажирських і вантажних авіакомпаній. Діяльність ASG з наземного обслуговування базується на документах ICAO, ISAGO та ECAC. Особливого значення в її діяльності має реалізація системи управління безпекою авіації при наданні наземного обслуговування у
п’яти міжнародних аеропортах Азербайджанської Республіки
: Міжнародному аеропорту імені Гейдара Алієва, Міжнародному аеропорту Гянджа, Міжнародному аеропорту Ленкорань, Міжнародному аеропорту Закатала, Міжнародному аеропорту Габала.
По завершенню курсу
від слухачів отримані позитивні відгуки та побажання в подальшому продовжити підвищення кваліфікації на курсах ІСАО НАУ.