Заголовок: УЧАСТЬ У ВІДКРИТТІ ПРОЕКТУ МАН УКРАІНИ
Дата: 03/11/2014
URL: https://nau.edu.ua/ua/news/2014/10/uchast-u-vidkritti-proektu-man-ukraini.html
==================================================

30 жовтня 2014 року студенти Інституту комп’ютерних інформаційних технологій (ІКІТ) НАУ під керівництвом доцента Є. Артамонова взяли участь в урочистому відкритті Центру науки та мистецтва «DIYA» Малої академії наук України.
На заході були представлені арт-інсталяції, музичні та театральні виступи, сучасні електроінструменти, цифрова лабораторія та саморобні сонячні концентратори. Найбільше студентів ІКІТ з СНТТ «Робототехніка», яким керує доцент Є. Артамонов, зацікавив зал з інсталяціями цифрових лабораторій та саморобним 3D-принтером.
Девіз діяльності нового центру – «Хочеш щось змінити – стань зміною! Нова країна починається з молоді!». Основне завдання – надати активним молодіжним колам якнайбільше інструментів для розвитку їхніх творчих та наукових ініціатив у  природничих і технічних науках, інформаційних технологіях, мистецтві, рішенні екологічних проблем тощо.