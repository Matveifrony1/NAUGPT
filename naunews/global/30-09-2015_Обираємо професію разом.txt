Заголовок: Обираємо професію разом
Дата: 30/09/2015
URL: https://nau.edu.ua/ua/news/2015/9/obiraemo-profesiyu-razom.html
==================================================

У рамках плідної співпраці університету з Київським обласним центром зайнятості, Інститут доуніверситетської підготовки НАУ  розробив та забезпечив виконання програми на «ярмарках професій» для старшокласників, які 24.09.2015 р. проводив Обухівський МРЦЗ, а 25.09.2015р. – Богуславський МЦЗ.  Їх відвідали близько 250 старшокласників.
Аспектом зацікавлення учнівської молоді були: напрями підготовки фахівців; наукова діяльність студентів університету, зокрема на міжнародному рівні; можливість працевлаштування випускників НАУ за кордоном; підготовка до загальнонаціонального ЗНО та можливість отримання додаткових балів; перспективи навчання на кафедрі військової підготовки; можливість отримання другої вищої освіти та навчання на англомовному проекті.
Адміністрація центрів зайнятості подякувала представникам університету за якісну роботу, передала щирі вітання  керівництву Національного авіаційного університету за багаторічну плідну співпрацю, спрямовану на допомогу випускникам шкіл професійно самовизначитися.