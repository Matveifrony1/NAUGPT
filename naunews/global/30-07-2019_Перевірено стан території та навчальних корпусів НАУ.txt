Заголовок: Перевірено стан території та навчальних корпусів НАУ
Дата: 30/07/2019
URL: https://nau.edu.ua/ua/news/2019/7/perevireno-stan-teritorii-ta-navchalnih-korpusiv-nau.html
==================================================

Сьогодні ректор Володимир Ісаєнко разом з керівниками господарських служб університету проінспектував територію та навчальні корпуси НАУ з метою виявлення проблемних ділянок.
Перевірено хід ремонтних робіт на даху 3 корпусу університету. Володимир Ісаєнко поспілкувався з працівниками оранжереї та обговорив питання облаштування вуличних зон відпочинку для студентів між корпусами університету.
Оглянуто хол і роздягальні навчально-спортивного оздоровчого центру, що були відремонтовані студентами-практикантами Факультету архітектури, будівництва та дизайну.
Головний інженер Юрій Симоненко зазначив, що на території університету існує чотири розриття на мережі КП «Київтеплоенерго». Він повідомив, що звернувся до керівництва підприємства з проханням відновити благоустрій в місцях аварій на території університету до початку навчального року.