Заголовок: Волонтерський рух ФЛСК
Дата: 03/06/2019
URL: https://nau.edu.ua/ua/news/2019/6/volonterskiy-ruh-flsk.html
==================================================

Напередодні Міжнародного дня захисту дітей представники Факультету лінгвістики та соціальних комунікацій завітали до Центру соціально-психологічної реабілітації дітей та молоді з функціональними обмеженнями Солом’янського району Києва, щоб подарувати діткам солодощі та веселі розваги.
Викладачі та студенти Факультету вже 10 років надають організаційну, методичну та гуманітарну підтримку Центру. Діти, якими опікується Центр, мають певні фізичні вади та проблеми в розвитку. Вони надзвичайно вразливі та найменш соціально адаптовані. Спілкування з дітьми, організація розвиваючих ігор, допомога в розвитку самостійності у різних сферах життя – ось невеликий перелік напрямів співпраці.
ФЛСК підтримує розвиток волонтерського руху, головними принципи якого є повага до особистості, співчуття, довіра, взаємодопомога та створення рівних можливостей для усіх категорій населення, а також запрошує усіх студентів НАУ долучитися до цієї благородної місії. За додатковою інформацією просимо звертатися до відділу по роботі зі студентами ФЛСК (каб. 8.805).