Заголовок: Перевірка готовності абітурієнтів 2020 до ЗНО
Дата: 12/06/2019
URL: https://nau.edu.ua/ua/news/2019/6/perevirka-gotovnosti-abiturientiv-2020-do-zno.html
==================================================

Учні 10 класів закладів загальної середньої, позашкільної, професійно-технічної освіти, студентів коледжів (випускників–2020) та випускників минулих років взяли участь у проекті «Пробне ЗНО–2019». Організатор заходу, що відбувся в рамках Освітнього марафону «Навчання і розвиток», Інститут інноваційних освітніх технологій НАУ (ННІІОТ).
Учні мали змогу отримати консультацію експертів із проведення ЗНО; зустрітись з адміністрацією НАУ; ознайомитись з умовами та порядком проведення пробного ЗНО-2019.
Привітав учасників проекту ректор Володимир Ісаєнко, який наголосив на важливості якісної підготовки до навчання в університеті. З умовами та порядком проведення «Пробного ЗНО» учнів ознайомила директор ННІІОТ, модератор проекту «Пробне ЗНО‑2019» Наталія Муранова. Вона закцентувала увагу на вимогах та технологіях УЦОЯО та представила статистичні характеристики досягнень вступників до ЗВО за минулі роки.
Учасники виконали тестові завдання відповідно до вимог й технологій УЦОЯО з навчальних предметів: математика, фізика, українська мова та література, англійська мова, історія України, географія та біологія.
Науково-педагогічні працівники профільних кафедр університету провели для учнів сучасні майстер-класи: «Електронний маркетинг в соціальних мережах» (доцент кафедри маркетингу ФЕБА Олексій Ярмолюк); «Роботи, 3D-принтери, «розумні будинки» і все-все-все своїми руками» (доцент кафедри комп’ютеризованих систем управління ФККПІ Євген Артамонов); «Євроінтеграція та економічна глобалізація – процеси майбутнього» (доцент кафедри міжнародної економіки ФЕБА Ольга Полторацька); «Аерокосмічні дослідження в НАУ» (завідувач кафедри аерокосмічних систем управління ФАЕТ Валерій Азарсков).
Освітній захід сприяв проведенню незалежного оцінювання знань учнів науково-педагогічними працівниками кафедр у НАУ, перевірці готовності старшокласників до загальнодержавного ЗНО, ознайомленню з «дорожньою картою» підготовки до ЗНО, виявленню прогалин у знаннях, вибору методів, форм та способів підготовки до вступу в ЗВО України.
Результати та висновки щодо проведення «Пробного ЗНО‑2019» будуть розміщенні за посиланням:
http://iiot.nau.edu.ua/index.php/nauka/naukovi-osvitni-profproekty/dni-nauky-2