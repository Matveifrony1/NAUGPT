Заголовок: Фахівці Факультету лінгвістики та соціальних комунікацій НАУ пройшли курси підвищення кваліфікації
Дата: 13/07/2022
URL: https://nau.edu.ua/ua/news/2022/7/fahivtsi-fakultetu-lingvistiki-ta-sotsialnih-komunikatsiy-nau-proyshli-kursi-pidvishchennya-kvalifikatsii.html
==================================================

Доцент Алла Головня та старший викладач Анна Щербина, кафедра англійської філології і перекладу Факультету лінгвістики та соціальних комунікацій (ФЛСК) Національного авіаційного університету, взяли участь у науково-педагогічному підвищенні кваліфікації «Освітній процес в умовах воєнного стану в Україні».
У ході занять викладачі мали змогу відвідати онлайн-лекції з таких важливих тем як:
- Організаційні та правові новели освітньої галузі в умовах воєнного стану;
- Правове регулювання трудових відносин у закладах освіти в умовах воєнного стану;
- Академічна доброчесність в умовах дистанційного навчання та інші.
Також, під час зустрічей було обговорено низку важливих питань, пов’язаних із проблемами освітнього процесу, які виникли в умовах воєнного стану, та можливими варіантами їх вирішення в рамках правового поля.