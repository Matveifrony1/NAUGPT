Заголовок: Підсумки олімпіади з української мови
Дата: 12/02/2016
URL: https://nau.edu.ua/ua/news/2016/2/pidsumki-olimpiadi-z-ukrainskoi-movi.html
==================================================

8 лютого 2016 року підбито підсумки І етапу Всеукраїнської студентської олімпіади з української мови, яка проходила на базі кафедри української мови та культури Навчально-наукового Гуманітарного інституту. Відповідно до наказу МОН України № 1247 від 27.11.2015 олімпіада проводилася серед студентів з метою пошуку обдарованої молоді та створення умов для її творчого зростання. Участь у олімпіаді взяли 28 студентів НАУ з гуманітарних і технічних спеціальностей. Найкращі знання з української мови продемонстрували І. Чепіль – студентка 2 курсу НН ГМІ (І місце), Ю. Єгорова – студентка 2 курсу НН ІЕМ (ІІ місце), А. Курасова – студентка 2 курсу НН ГМІ. Вітаємо переможців та бажаємо їм успіхів на заключному етапі Олімпіади.