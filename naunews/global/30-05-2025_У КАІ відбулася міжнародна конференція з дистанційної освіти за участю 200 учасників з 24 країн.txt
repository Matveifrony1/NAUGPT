Заголовок: У КАІ відбулася міжнародна конференція з дистанційної освіти за участю 200 учасників з 24 країн
Дата: 30/05/2025
URL: https://nau.edu.ua/ua/news/2025/5/23985.html
==================================================

15 травня 2025 року
в Київському авіаційному інституті відбулася
VІ Міжнародна науково-практична конференція «Дистанційна освіта: інноваційні, нормативно-правові, педагогічні аспекти»
, організована Навчально-науковим інститутом розвитку освіти КАІ.
Тематика конференції викликала значний міжнародний інтерес. На захід зареєструвалося
понад 200 учасників з 24 іноземних держав,
включаючи США, Великобританію, Канаду, ФРН, Італію, Францію, ОАЕ, Естонію, Латвію, Ізраїль, Словаччину, Польщу, Туреччину, Чехію, Індію, Болгарію, Пакистан, Угорщину, Люксембург, Азербайджан, Узбекистан, Казахстан, Грузію та Таджикистан. Також взяли участь
представники з 22 областей України
та Києва.
Конференцію відкрила модераторка
Людмила Лахтіонова
, кандидатка економічних наук, заступниця директора ННІРО КАІ, яка наголосила на особливій важливості проведення наукового заходу в умовах тривалої війни. Учасники вшанували загиблих хвилиною мовчання.
З вступними словами виступили професор
Джузеппе Галассі
з Університету Парми (Італія) та кандидатка економічних наук
Оксана Малинка
з Федеральної Кредитівки «Самопоміч» (Чикаго, США).
На пленарному засіданні були заслухані ключові доповіді провідних українських та іноземних учених. Серед спікерів — проректорка КАІ з питань вступу та онлайн-освіти
Радміла Сегол
, проректор Житомирської політехніки
Андрій Морозов
, представники університетів з ОАЕ, Туреччини, Індії, Польщі та інших країн.
Особливу увагу привернули виступи
міжнародних експертів, які розглядали актуальні питання впровадження інноваційних технологій у дистанційну освіту, нормативно-правове регулювання онлайн-навчання та педагогічні аспекти віддаленого викладання.
У заключному слові
від організаційного комітету виступили
Світлана Калабухова
з КНЕУ імені Вадима Гетьмана та
Яан Алвер
з Талліннського технологічного університету, які подякували керівництву КАІ на чолі з в.о. президента
Ксенією Семеновою
та проректоркою з міжнародного розвитку
Іриною Зарубінською
за підтримку заходу.
Численні міжнародні учасники в онлайн-чаті висловили подяку КАІ за створення продуктивної наукової атмосфери в умовах воєнного стану. Серед них — представники університетів Азербайджану, Індії, Туреччини, Канади, Пакистану, Угорщини, Люксембургу, Польщі, Узбекистану та Таджикистану.
Наукові статті учасників будуть опубліковані
в міжнародному електронному журналі «Дистанційна освіта в Україні: інноваційні, нормативно-правові, педагогічні аспекти» з присвоєнням DOI кожній роботі. Конференція завершилася переглядом патріотичного кліпу SKOFKA «Чути гімн».
Проведення міжнародних конференцій за ініціативи ННІРО сприяє розширенню наукового співробітництва КАІ та виходу української освіти на світовий рівень. Більш детальну інформацію можна
прочитати тут.
Повний запис заходу доступний за
посиланням.