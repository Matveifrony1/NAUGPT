Заголовок: ІIІ Міжнародна науково-практична конференція у м. Львів
Дата: 24/09/2018
URL: https://nau.edu.ua/ua/news/1/9/iii-mizhnarodna-naukovo-praktichna-konferentsiya-u-m-lviv.html
==================================================

14 вересня 2018 року відбулася ІIІ Міжнародна науково-практична конференція:
«
ЕКОЛОГІЧНА БЕЗПЕКА ЯК ОСНОВА СТАЛОГО РОЗВИТКУ СУСПІЛЬСТВА. ЄВРОПЕЙСЬКИЙ ДОСВІД І ПЕРСПЕКТИВИ» у Львівському державному університеті безпеки життєдіяльності, м. Львів
На конференції були розглянуті такі питання:
екологічні імперативи сталого розвитку;
функціонування природоохоронних територій, урбоекологія, ландшафтна архітектура, садово-паркове господарство, лісівництво, агроекологія, біоіндикація забруднень;
екологічна та техногенна небезпека об'єктів, новітні природоохоронні технології;
екологічна безпека транспорту, енергетична ощадність, хімічні технології пально-мастильних матеріалів;
рекультивація та фітомеліорація девастованих ландшафтів, геоекологія, екологічна небезпека пожеж у природних екосистемах;
застосування геоінформаційних систем та комп’ютерних технологій в екологічній безпеці, моделювання небезпечних процесів та явищ у довкіллі, оцінювання екологічних ризиків;
управлінські, правові, економічні аспекти екологічної безпеки, екологічний контроль, менеджмент і аудит.
Розпочав конференцію урочисто в. о. ректора Львівського державного університету безпеки життєдіяльності Коваль Мирослав Стефанович (к. п. н., професор, заслужений працівник освіти України)
Академік Лісівничої академії наук Кучерявий Володимир Панасович виступив із доповіддю Гідроекологічний колапс 17 серпня 2018 р. у Львові
Шевченко Олександр Леонідович (народний депутат України) під час доповіді: Особливості впливу туристично-рекреаційної галузі на екологічну безпеку карпатського регіону запросив науковий колектив на створення конференції в ТК «Буковель»
Шаманський Сергій Йосипович (к. т. н., доцент кафедри екології Національного авіаційного університету) представляв НАУ із доповіддю: Сучасний стан і перспективи розвитку засобів, способів і технологій екологічної безпеки в авіатранспортних процесах.
Дуже багато цікавих питань було висвітлено на наукових секціях конференції:
Екологічна небезпека техногенних водойм, девастованих ландшафтів (сміттєзвалищ, відвалів, кар’єрів), пожеж у екосистемах, промислових та інших об’єктів.
Урбоекологія, ландшафтна архітектура, садово-паркове господарство, лісівництво.
Екологічна безпека транспорту, хімічні технології пально-мастильних матеріалів, комп’ютерні та інформаційні технології в екології.
Управлінські, правові, економічні аспекти екологічної безпеки, екологічний менеджмент і аудит, екологічна освіта
ІIІ Міжнародна науково-практична конференція у м. Львів була дуже пізнавальною, урочистою, відкрила коло нових знайомих, представники НАУ Шаманський С. Й., Ющенко А. О. повернулися з позитивними емоціями та надихнулися на нові відкриття.