Заголовок:Інформаційна технологія інтеграції проектних, виробничих та нормативно-довідкових даних в процесах технічної підготовки, планування і оперативного управління авіаційним та машинобудівним виробництвом

Дата: ----------
URL: https://nau.edu.ua/ua/menu/science/naukova-robota/naukovi-rozrobki/24122.html
==================================================
Інформаційна технологія інтеграції проектних, виробничих та нормативно-довідкових даних в процесах технічної підготовки, планування і оперативного управління авіаційним та машинобудівним виробництвом


Призначення та сфера застосування

Забезпечення інформаційною підтримкою процесів прийняття управлінських рішень в ході технічної підготовки, планування та оперативного управління виробництвом на основі інтеграції проектних, виробничих та нормативно-довідкових даних із врахуванням ресурсів підприємства, його цілей і міжнародних ISO-стандартів.

 

Важливі показники, які характеризують рівень отриманого наукового результату

Базовий склад інформаційної технології:система керування базами даних MS SQL Server; PDM-система ENOVIA SmarTeam (рівень підприємств − Enterprise Solutions); бібліотека функцій доступу до ядра баз даних (API), що дозволяє створювати нові інструментальні засоби користувача для обробки інформації всередині системи; програмний комплекс «Інтеграція процесів автоматизації технічної підготовки, планування та оперативного управління виробництвом «PR_INT»»; підсистема «Технологія автоматизованого управління проектними роботами технологічної підготовки авіаційного та машинобудівного виробництва «U_TPV»».

 

Стан захисту інтелектуальної власності

Отримано 4 Свідоцтва Державної служби інтелектуальної власності України.

 

Основні технічні характеристики

Функціональні можливості:ведення організаційної структури підприємства; створення інтегрованого інформаційного середовища; консолідація та синхронізація проектних, виробничих і планових даних в інтегрованому інформаційному середовищі; управління проектними, виробничими та плановими даними; ведення стандартів та нормативно-довідкової інформації; ведення баз даних матеріалів, стандартних, покупних та інших виробів на проекти; оцінювання та прийняття управлінських рішень в ході виробничих робіт; управління процесами технічної підготовки виробництва; управління спільними проектними та виробничими роботами розосереджених виробництв.

 

Затребуваність на ринку

Промислові підприємства машинобудівної та авіаційної галузей з дискретним типом виробництва, такі як: ПАТ „Мотор Січ” (м. Запоріжжя), „АНТК ім. Антонова” (м. Київ), ПАТ„ Новокраматорський машинобудівний завод ” (м. Краматорськ) та ін.

 

Стан розробки

Отримано теоретико-методологічні результати, проведено їх апробацію та розроблено тестове програмне забезпечення.

 

 


