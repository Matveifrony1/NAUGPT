Заголовок:Студентське життя

Дата: ----------
URL: https://nau.edu.ua/ua/menu/studentu/studentske-zhittya/
==================================================
Студентське життя
 



 

Рекомендації щодо проведення бесід із здобувачами фахової передвищої, вищої освіти з питань уникнення враження мінами i вибухонебезпечними предметами та поведінку у надзвичайній ситуації

 

Положення про фестиваль "Студентська весна" НАУ

 

Положення про фестиваль "Кубок Ярослава Гаркавка"

 

НАКАЗ "Про формування здорового способу життя, заборону вживання спиртних напоїв та тютюнопаління в університеті"

 

Інформація про проїзд до університету

 

Столиця України м. Київ має розгалужену мережу сполучень як з багатьма країнами світу, так і з усіма регіонами держави. Дістатися до Києва можна повітряним, залізничним, річковим або автомобільним транспортом.

 

Кампус Національного авіаційного університету зв’язаний з іншими районами Києва за допомою розвинутої системи громадського транспорту: метрополітен (стації “Шулявська”, “Політехнічна” з пересадкою на тролейбус №27 або швидкісний трамвай №1к, №3), автобус (маршрут №69), тролейбус (маршрут №27), трамвай (маршрути №1к, №3) або маршрутні таксі (№69, №401, №411, №427, №433, №438, №454, №463).

 

Вартість проживання

 

Вартість проживання у гуртожитку становить від 56 до 297 грн. на місяць у залежності від ступеня комфорту в гуртожитку.

До послуг студентів – студентське Бістро, кафе, буфети в кожному навчальному корпусі. Вартість обіду у студентському Бістро – до 15 грн.

 

Харчування в НАУ

 

Забезпечення житлом

 

Студенти проживають за місцем реєстрації – у гуртожитках, які мають дво- три- та чотиримісні кімнати. Переважна більшість гуртожитків – секційного типу, з санвузлом та кухнею в кожній секції. Усі гуртожитки територіально розташовані компактно в кампусі університету, який примикає до паркової зони.

 

Студентське містечко НАУ

 

Здоров’я і страхування

 

Медичне обслуговування студентів університету здійснюється у власному Медичному центрі, розташованому в кампусі., а також в державних та комунальних закладах охорони здоров’я Києва.

 

Авіаційний медичний центр НАУ

 

Медичне страхування є обов’язковим для всіх іноземних громадян при прибутті до України. Медична страховка оформлюється безпосередньо в деканаті факультету по роботі з іноземними студентами університету агентом із страхування від ЗАТ “Укрінмедстрах”.

 

Умови для навчання

 

Науково-технічна бібліотека

Науково-технічна бібліотека (НТБ) університету є однією з найбільших в Україні. У її фондах міститься понад 2,5 млн. примірників видань, друкованих різними мовами. Фонд НТБ щороку поповнюється.

 

Окрасою фонду є унікальні видання кінця ХІХ – початку ХХ ст., загальна кількість яких складає понад 700 примірників.

 

У фонді НТБ є праці з питань історії авіації, її сучасного розвитку, видання з технічних, економічних, гуманітарних наук, художні твори, навчальна та навчально-методична література з усіх дисциплін, що вивчаються в університеті.

 

Офіційний сайт бібліотеки НАУ             

Іформаційно-пошукова система НТБ

Бібліографічна довідка                                               

Останні надходження до НТБ НАУ

 

До послуг користувачів НТБ:

підручники, посібники, періодичних видання, різноманітні документи тощо;
електронний каталог;
електронна база даних різноманітних матеріалів;
постійно діючі виставки нових надходжень в усіх читальних залах та на абонементах;
5 абонементів видачі літератури;
9 читальних залів на 1500 місць;
комп’ютерні класи з виходом до Інтернет;
матеріали на електронних носіях;
копіювання матеріалів.
 

 Дозвілля

 

 

   

Студентство Національного авіаційного університету живе багатогранним, творчим життям студентської молоді сучасності: оволодіває професійними знаннями та вміннями, навчається працювати і спілкуватися, збагачується духовно, підвищує особистий культурний рівень. Університет має чудові традиції, тут напрацьовано цілісну систему роботи зі студентами у позанавчальний час.

Студентське самоврядування в університеті – це ефективна форма участі студентів у вирішенні загальноуніверситетських питань, забезпеченні виконання студентами їх обов’язків, реалізації соціальних, економічних та творчих інтересів і захисту їх прав.

Основною метою студентського самоврядування є розвиток громадянської активності студентської молоді, підтримка самодіяльних ініціатив, оволодіння навичками управлінської діяльності, створення системи комунікацій в студентському середовищі.

Студентське самоврядування здійснюється відповідно до чинного законодавства України, нормативних документів Міністерства освіти і науки, молоды та спорту України, Статуту університету і не залежить від політичних партій та рухів.

Студентське самоврядування функціонує на рівні академічної групи, факультету (інституту) та університету.

В академічній групі очолює самоврядування і представляє інтереси студентів командир, який призначається з числа студентів, які мають високі результати в навчанні, зразкову поведінку та організаторські здібності.

 



 

Значне місце в студентському житті належить художній самодіяльності, спрямованій на розвиток художнього смаку та формування духовного світу молодої людини. Таланти студентів університету розвиваються через систему творчих колективів Центру культури та мистецтв.

 

Центр культури та мистецтв

   

Справжнім святом студентської творчості НАУ щороку в квітні місяці стають традиційні фестивалі “Студентська весна”, які здобули заслужену популярність не тільки серед студентів та співробітників університету, але й серед інших вищих навчальних закладів Києва.

 

  

Добре відома далеко за межами Києва команда КВН університету “Від гвинта”, яка стала справжньою спадкоємницею чемпіона КВН 1963 року (першого чемпіона КВН СРСР з немосковського вищого навчального закладу) – команди Київського інституту цивільного повітряного флоту.

 

Національний авіаційний університет має довгострокову угоду щодо співпраці з Національною філармонією України. Відповідно до цієї угоди кращі вітчизняні виконавці в рамках “Музичних вечорів в НАУ” щомісяця виступають в актовій залі університету із сольними концертами.

 

Окрему яскраву сторінку в студентському житті займають спорт та фізична культура. Спортивний клуб НАУ проводить роботу з залучення студентів до здорового способу життя, формування морально-вольових якостей, удосконалення фізичних можливостей, виховання позитивних рис характеру для досягнення успіху в спортивній та професійній діяльності.

Студенти університету мають можливість задовольняти свої потреби в різноманітних секціях з технічних видів спорту: в дельтапланерній, авіамодельній, вітрильній, підводного плавання, а також з ігрових видів: у регбійній, гандбольній, футбольній тощо.

Спортивна честь та гордість університету – легендарна команда регбістів “Арго-НАУ” – тринадцятиразовий чемпіон Радянського Союзу та шестиразовий чемпіон України. Університетська команда є базовою для національної збірної України.

НАУ має власний яхтовий клуб, який базується на Дніпрі. До складу екіпажів яхт входять як співробітники, так і студенти університету, а також ті, хто вже закінчив університет, але не пориває з ним зв’язків.

 

Спорт і здоров'я в НАУ

 

 

Правила призначення і виплати стипендій здобувачам вищої освіти КАІ

 

Наказ від 05.03.2025р. No 169/од "Про внесення змін до Правил призначення і виплати стипендій здобувачам вищої освіти КАІ"

 