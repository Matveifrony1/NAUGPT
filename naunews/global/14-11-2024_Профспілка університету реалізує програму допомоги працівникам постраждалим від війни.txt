Заголовок: Профспілка університету реалізує програму допомоги працівникам постраждалим від війни
Дата: 14/11/2024
URL: https://nau.edu.ua/ua/news/2024/11/profspilka-universitetu-realizue-programu-dopomogi-pratsivnikam-postrazhdalim-vid-viyni.html
==================================================

За сприяння Адміністрації Київського авіаційного інституту, Профспілка КАІ продовжує активну діяльність у час, коли наша країна протистоїть несправедливій російській агресії. Наші зусилля спрямовані на консолідацію спільноти та всебічну підтримку Збройних Сил України задля спільної перемоги.
Найболючішою втратою у цій війні, безперечно, є людські життя. Ми маємо вічно пам’ятати та шанувати загиблих героїв. Наш обов’язок — створити належні умови для поранених захисників, щоб допомогти їм повернутися до повноцінного цивільного життя та професійної діяльності. Особливої уваги потребують і наші співвітчизники-біженці, переважно жінки та діти, яких ми прагнемо повернути до України, забезпечивши гідну якість життя у післявоєнний час.
У рамках ініціативи
«Захистим людину праці в умовах війни»
Профспілка КАІ спільно з Адміністрацією університету надала одноразову грошову допомогу таким категоріям співробітників:
працівникам, які наразі проходять військову службу в лавах ЗСУ;
співробітникам, чиї чоловіки або дружини служать у Збройних Силах України;
працівникам, які втратили рідних першого ступеня спорідненості (чоловіка/дружину, сина/доньку) під час їхньої служби в ЗСУ.
Профспілка КАІ не зупиняється на досягнутому та розробляє подальші плани підтримки постраждалих категорій співробітників. Зокрема, передбачається забезпечення можливостей реабілітації та санаторно-курортного лікування. У перспективі планується започаткування окремої комплексної Програми підтримки таких осіб.