Заголовок: Правозахисна майстерня соціального перфомансу
Дата: 20/11/2017
URL: https://nau.edu.ua/ua/news/2017/11/pravozahisna-maysternya-sotsialnogo-perfomansu.html
==================================================

13-16 листопада 2017 р. старший викладач кафедри соціології та політології Навчально-наукового гуманітарного інституту Неля Грищенко на запрошення Молодіжної організації «СТАН» брала участь у Правозахисній майстерні соціального перфомансу «Свідомі діяти» в освітньому домі «Хата-майстерня» (с. Бабин, Івано-Франківська область).
Майстерня «Свідомі діяти» є частиною проекту «Сприяння діалогу та примиренню в регіонах України», який реалізовує ГО «Молодіжна організація «СТАН» за фінансової підтримки National Endowment for Democracy.
Учасники правозахисної майстерні ознайомилися з досвідом ефективного використання різноманітних мистецьких практик, які втілювалися задля захисту та дотримання прав людини, становлення діалогу в громадах, сприяння міжкультурної толерантності.
Серед учасників були представники з Російської Федерації, які поділилися власним досвідом проведення мистецьких та правозахисних акцій. Крім того, учасниками Правозахисної майстерні були кримські татари, які також представили свої актуальні розробки мистецьких акцій щодо примирення та сприяння діалогу культур.