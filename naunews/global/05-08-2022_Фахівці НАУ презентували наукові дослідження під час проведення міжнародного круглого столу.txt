Заголовок: Фахівці НАУ презентували наукові дослідження під час проведення міжнародного круглого столу
Дата: 05/08/2022
URL: https://nau.edu.ua/ua/news/2022/8/fahivtsi-nau-prezentuvali-naukovi-doslidzhennya-pid-chas-provedennya-mizhnarodnogo-kruglogo-stolu.html
==================================================

Нещодавно, у рамках реалізації проєкту: «Управління ризиками формування цілісного сектору національної безпеки і оборони на засадах національної стійкості в умовах гібридної війни» відбувся круглий стіл за участі українських та зарубіжних вчених.
Серед інших, до заходу долучились Викладачі Факультету економіки та бізнес-адміністрування (ФЕБА) Національного авіаційного університету
На круглому столі було презентовано спільний авторський проєкт науковців ФЕБА НАУ та фахівців Академії наук Австрії. Автором цієї роботи є доктор економічних наук, професор кафедри економіки та бізнес-технологій ФЕБА НАУ, стипендіатка Академії наук Австрії Світлана Бондаренко.
Від НАУ також виступили:
- завідувач кафедри економіки та бізнес-технологій Оксана Чумак;
- доцент кафедри Заріна Побережна.
Доповіді учасників викликали плідними дискусії, адже у кожній висвітлювались безпекові питання щодо стану економіки, енергетики, гуманітарних питань, соціальної політики, міграції, прогнозів тощо.
Фахівці НАУ отримали пропозицію долучитись до виконання монографії за тематикою наукових досліджень.
Актуальність досліджень, співпраця з європейськими партнерами і українськими колегами дозволяє викладачам ФЕБА брати участь у заходах, спрямованих на вирішення нагальних питань економіки та підприємництва, на розвиток наукових досліджень й професійних компетенцій.