Заголовок: НАУ святкує Міжнародний день друзів
Дата: 12/06/2018
URL: https://nau.edu.ua/ua/news/1/6/den-vidkritih-dverey-v-nau.html
==================================================

9 червня, відзначаючи Міжнародний день друзів, у Національному авіаційному університеті відбувся День відкритих дверей для випускників, абітурієнтів, учасників Літньої школи–2018, Пробного ЗНО–2018 та переможців Всеукраїнських олімпіад НАУ, які приїхали зі всіх куточків нашої держави.
Формат свята був змістовним, насиченим і цікавим.
Для гостей було організовано роботу
консультаційного центру Приймальної комісії
та
виставку-презентацію ННІ, факультетів, ВСП, кафедри військової підготовки, яку відвідало понад 500 абітурієнтів та батьків.
В урочистій атмосфері відбулася зустріч із керівництвом університету,
представниками ректорату, директорами ННІ, завідувачами кафедр та викладачами університету.
У святковій залі щиросердечно привітав гостей від себе особисто та присутніх колег ректор Ісаєнко В. М., наголосивши, що «…сучасний світ розкриває перед випускниками великі можливості для здійснення своїх творчих планів, створює нові умови для розвитку особистості, професійного вибору та кар’єрного зростання. НАУ крокує в ногу із сучасними тенденціями та вимогами щодо надання якісних освітніх послуг здобувачам вищої освіти. Щороку дружню сім’ю студентів поповнює талановита учнівська молодь, серед якої –  призери олімпіад, конкурсів та члени МАН України. В університеті створені належні умови для подальшої творчої реалізації їх талантів, здібностей та розвитку особистості. Це і сучасні лабораторії, наукові школи, Центр лідерства, Товариство молодих учених та аспірантів, наукові гуртки та секції, є можливість продовжити навчання в аспірантурі,  брати участь у наукових конференціях; навчання в англомовних групах; набирає обертів і студентська мобільність; можливість отримання подвійного диплому; успішно реалізуються наукові проекти із зарубіжними партнерами...».
Актуальним для присутніх,
перед таким важливим стартом, як вступ до університету,
був змістовний виступ,
поради та настанови
відповідального секретаря Приймальної комісії Ткаліча О. П., який сконцентрував увагу на особливостях Правил прийому до НАУ у 2018 році.
Старшокласники отримали цінні рекомендації щодо якісної підготовки до загальнонаціонального ЗНО від директора ННІНО Муранової Н. П., яка роз’яснила їм як отримати рейтинговий сертифікат ЗНО; за яких умов можна пройти якісну підготовку до вступу на підготовчому відділенні ННІНО НАУ; проаналізувала невтішні результати ЗНО попередніх років, що
викликають велике занепокоєння не тільки у самих випускників, батьків, вчителів, викладачів вищої школи, але й у суспільстві в цілому. Учням було пояснено переваги підготовки до ЗНО в НАУ та запрошено їх на навчання, адже особливістю вступної кампанії–2018 є нарахування до 10-ти балів слухачам підготовчих курсів та до 20-ти додаткових балів переможцям Всеукраїнських олімпіад НАУ.
Запрошеним побажалиподальших творчих успіхів, успішно здати ЗНО, мати рейтингові сертифікати, вірно обрати професію і, звичайно ж, стати студентами саме Національного авіаційного університету!
Колектив університету щиро вдячний усім, хто завітав до нас на свято!