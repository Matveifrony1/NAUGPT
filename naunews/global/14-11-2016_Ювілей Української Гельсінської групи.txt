Заголовок: Ювілей Української Гельсінської групи
Дата: 14/11/2016
URL: https://nau.edu.ua/ua/news/2016/11/yuviley-ukrainskoi-gelsinskoi-grupi.html
==================================================

11 листопада 2016 в Навчально-науковому Гуманітарному інституті проведено презентацію з нагоди 40 річчя утворення Української громадської групи сприяння виконанню Гельсінських угод, відомої також як Українська Гельсінська група (УГГ). Захід відбувся за підтримки кафедри історії та документознавства та кафедри іноземної філології. Студенти третього та четвертого курсів НН ГМІ отримали вичерпну інформацію про об’єднання діячів українського правозахисного руху, утворене в Україні 9 листопада 1976 року. Завідувач кафедри історії та документознавства І. Тюрменко розповіла цікаві факти про історію створення цього руху.
Підставою для утворення УГГ були постанови про права людини Заключного акту Наради у справах безпеки й співпраці в Європі у Гельсінкі 1975 році. Під час зустрічі зі студентським активом відповідальна НН ГМІ за організаційно-виховну роботу Ж. Іванова наголосила на актуальності завдань, які були проголошені Українською Громадянською групою: знайомити громадян України з Декларацією прав людини ООН, домагатися від влади здійснення права на вільний обмін інформаціями та ідеями.