Заголовок: В НАУ тривають заходи з нагоди 90-річчя заснування університету
Дата: 25/04/2023
URL: https://nau.edu.ua/ua/news/2023/4/v-nau-trivayut-zahodi-z-nagodi-90-richchya-zasnuvannya-universitetu.html
==================================================

Нещодавно на кафедрі іноземних мов за фахом Факультету лінгвістики та соціальних комунікацій Національного авіаційного університету відбулася інтерактивна бесіда з нагоди 90-річчя заснування НАУ.
Студенти дізналися цікаві факти про історію започаткування навчального закладу, етапи його становлення та розвитку, відомих випускників тощо. Під час бесіди, особливу гордість викликав той факт, що сьогодні НАУ є одним з найпрестижніших і найбільш упізнаваних ЗВО України і посідає провідні позиції в рейтингах вищих навчальних закладів України.
Студентів зацікавила інформація щодо НАУ, а саме: щодо потужного науково-навчального комплексу НАУ та його структури, той факт, що НАУ є членом Міжнародної асоціації університетів, робота Інституту ICAO те, що університет готує фахівців різних спеціальностей, серед яких не лише фахівці інженерного профілю, а й економісти, психологи, соціологи, програмісти, юристи, екологи, перекладачі та спеціалістів. Під час обговорення студенти багаторазово підкреслювали, що сучасне суспільство навряд чи можна уявити без новітніх інформаційних технологій, які міцно увійшли до нашого життя, а їх застосування стало повсякденною справою.
В умовах викликів сьогодення НАУ не тільки продовжує освітні процеси, а й розширює межі академічної мобільності та поглиблює співпрацю з іноземними ЗВО.
Формат зустрічі сприяв дружньому та продуктивному обміну думками та обговоренню перспектив для студентів НАУ.