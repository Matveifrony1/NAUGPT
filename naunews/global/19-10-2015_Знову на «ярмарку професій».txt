Заголовок: Знову на «ярмарку професій»
Дата: 19/10/2015
URL: https://nau.edu.ua/ua/news/2015/10/znovu-na-yarmarku-profesij.html
==================================================

15 жовтня 2015 року Інститут доуніверситетської підготовки на запрошення Київського обласного центру зайнятості організував профорієнтаційний захід для участі у «ярмарку професій» на базі Фастівського міськрайонного центру зайнятості. Мета заходу – надати учням загальноосвітніх навчальних закладів докладну інформацію про діяльність Національного авіаційного університету.
Відвідали захід близько 500 учнів 9-11 класів із 9 ЗНЗ міста Фастова та 8 ЗНЗ Фастівського району. Старшокласникам була запропонована традиційна презентація НАУ: виступ з розповіддю про історію та сьогодення університету; демонстрація інформаційно-рекламних банерів з вичерпною інформацією про напрями підготовки фахівців та переваги навчання на підготовчих курсах ІДП. Кожен учасник ярмарку отримав добірку матеріалів про НАУ, яка містила: спецвипуск газети «Авіатор», інформаційні буклети навчально-наукових структурних підрозділів та запрошення на День відкритих дверей НАУ, що відбудеться 22 жовтня 2015 року о 14.00 в актовій залі першого корпусу.