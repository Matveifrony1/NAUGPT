Заголовок: Фіалкове море
Дата: 28/10/2015
URL: https://nau.edu.ua/ua/news/2015/10/fialkove-more.html
==================================================

23 жовтня 2015 року студенти групи ПР-401 Навчально-наукового Юридичного інституту разом із наставником Іриною Тимкович відвідали виставку фіалок «Рандеву в кафе Сент-Поль», організовану Громадською організацією «Київський клуб любителів геснерієвих Студія Фіалки».
Захід проходить щороку за участі колекціонерів і селекціонерів фіалок з усіх куточків України – Києва, Одеси, Львова, Вінниці та інших міст. Назва виставки пов’язана з першовідкривачем диких видів фіалок бароном Сен-Полем.
Відвідувачам було запропоновано для огляду близько 5000 сортів квітучих фіалок та інших кімнатних рослин. Багато з них виведені українськими селекціонерами і вражають формами квітів, унікальними кольоровими забарвленнями. Під час виставки функціонував безкоштовний консультаційний центр, де любителі квітів могли отримати необхідну інформацію щодо висадження, догляду та захисту кімнатних рослин.
Фіалки та інші квіти – чудові рослини, без яких не проходить жоден захід чи свято. Вони прикрашають наше життя і дарують чудовий настрій, тішать око та надихають на творчість.