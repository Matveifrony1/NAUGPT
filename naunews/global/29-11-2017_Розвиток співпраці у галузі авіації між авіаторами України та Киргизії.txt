Заголовок: Розвиток співпраці у галузі авіації між авіаторами України та Киргизії
Дата: 29/11/2017
URL: https://nau.edu.ua/ua/news/2017/11/rozvitok-spivpratsi-u-galuzi-aviatsii-mizh-aviatorami-ukraini-ta-kirgizii.html
==================================================

У період з 20 по 24 листопада 2017 року Інститутом ІСАО Національного авіаційного університету було організовано та проведено навчальний курс «Система управління безпекою авіації» на базі ВАТ «Міжнародний аеропорт «Манас»».  Перепідготовку пройшли фахівці апарату управління Бішкекської, Ошської, Іссик-Кульського філій ВАТ «Міжнародний аеропорт «Манас»», ЗАТ« Компанії Манас Менеджмент» та ТзОВ  Авіакомпанії «Ейр Кей Джі».
Курс провів інструктор інституту Міжнародної організації цивільної авіації ICAO, заступник начальника відділу міжнародних зв'язків Національного авіаційного університету, провідний науковий співробітник, к.е.н, доцент Дмитро Бугайко.
Реалізація положень курсу дозволить актуалізувати систему управління безпекою авіації на підприємствах авіаційної галузі Киргизії та, у найближчій перспективі, поетапно впровадити інтегровану систему безпеки авіації та якості.
Крім цього, під час переговорів з вищим керівництвом Правління ВАТ «Міжнародний аеропорт «Манас»» були відпрацьовані питання та визначені шляхи подальшої українсько - киргизької співпраці у галузі цивільної авіації, досягнуто домовленості щодо перспектив навчання, підготовки і перепідготовки персоналу ВАТ «Міжнародний аеропорт «Манас»». Також обговорені можливості виконання спільних авіаційних науково-освітніх проектів, проведення спільної діяльності щодо систематизації та актуалізації напрямів перепідготовки авіаційного навчального центру «Манас тренінг центр» ВАТ «Міжнародний аеропорт« Манас».
Інформацію про проведені заходи розміщено на офіційному сайті ВАТ «Міжнародний аеропорт «Манас»» за посиланням
http://www.airport.kg/press-center/news/221
та у періодичних виданнях Киргизії.
http://www.tazabek.kg/news:1418395?from=portal&place=last