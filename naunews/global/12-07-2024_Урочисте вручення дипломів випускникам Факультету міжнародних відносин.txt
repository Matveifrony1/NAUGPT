Заголовок: Урочисте вручення дипломів випускникам Факультету міжнародних відносин
Дата: 12/07/2024
URL: https://nau.edu.ua/ua/news/2024/7/urochiste-vruchennya-diplomiv-vipusknikam-fakultetu-mizhnarodnih-vidnosin.html
==================================================

Відбулося
урочисте вручення дипломів випускникам Факультету міжнародних відносин.
Дипломи отримали
314 випускників (39 з відзнакою)
освітнього ступеня «Бакалавр» за
напрямами підготовки:
«Міжнародний бізнес», «Міжнародні економічні відносини», «Міжнародні відносини», «Міжнародне право», «Туризм», «Реклама і зв’язки з громадськістю», «Журналістика», «Міжнародна інформація», «Технології електронних мультимедійних видань», «Політологія» та «Соціологія».
З вітальним словом
до випускників звернулись голова Наглядової ради НАУ
Петро Чернишов
, в.о. ректора
Ксенія Семенова
та декан факультету
Юрій Волошин.
Вони зазначили, що професіоналізм молодих випускників є дуже важливим для нашої країни на шляху до євроінтеграції та запросили на навчання до магістратури.
Депутат Верховної Ради України
Роман Грищук зачитав лист-привітання від Голови Верховної Ради України Руслана Стефанчука.
Він вручив студентам подяки народного депутата за участь в програмі стажування в громадській приймальні народного депутата України та вагомий внесок в підготовці матеріалів для Постійної делегації Верховної Ради України до весняної сесії Парламентської асамблеї НАТО.
До привітань долучилися почесні гості
топменеджер, ексміністр економічного розвитку і торгівлі України
Павло Шеремета
та український дипломат, Надзвичайний і Повноважний Посол України у Сполучених Штатах Америки (2010–2015)
Олександр Моцик.
Вони побажали випускникам йти в ногу з часом, бути ініціативними, креативними, не боятися брати на себе відповідальність і змінювати світ самостійно.
Випускників нагородили подяками та грамотами
від Міністерства молоді і спорту України Міністерства з питань реінтеграції тимчасово окупованих територій України, народного депутата України та Дипломатичної академії України імені Геннадія Удовенка при Міністерстві закордонних справ України. Також найкращі випускники отримали Грамоти Національного авіаційного університету за перемогу в конкурсі дипломних проєктів.
Вітаємо випускників та бажаємо успіху в професійній діяльності!