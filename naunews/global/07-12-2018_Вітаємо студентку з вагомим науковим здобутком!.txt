Заголовок: Вітаємо студентку з вагомим науковим здобутком!
Дата: 07/12/2018
URL: https://nau.edu.ua/ua/news/1/12/vitaemo-studentku-z-vagomim-naukovim-zdobutkom.html
==================================================

Студентка Гуманітарного інституту Тетяна Ободовська отримала диплом лауреата ХІХ Загальнонаціонального конкурсу «Українська мова – мова єднання», який відбувся в Одесі.
До конкурсу, організованого Національною спілкою журналістів України та Причорноморською академією мовних технологій та комунікацій, долучилися учасники не лише з різних куточків нашої країни, а й представники зі США, Канади, Китаю, Німеччини, Ізраїлю, Індії, Естонії, Болгарії, Македонії, Польщі, Білорусі, Молдови.
Конкурсна робота Тетяни Ободовської. на тему: «Інформаційні засоби відображення діяльності ГО «Об’єднання дружин і матерів бійців – учасників АТО» (науковий керівник – доцент кафедри історії та документознавства ННГМІ Світлана Литвинська) відзначена в номінації «ПЕРВОЦВІТ».
Вітаємо й бажаємо нових наукових звершень!