Заголовок: Голова комісії з реорганізації НАУ, в.о. ректора Володимир Шульга зустрівся з Головою Державної авіаційної служби України Олександром Більчуком
Дата: 24/11/2023
URL: https://nau.edu.ua/ua/news/2023/11/golova-komisii-z-reorganizatsii-nau-vo-rektora-volodimir-shulga-zustrivsya-z-golovoyu-derzhavnoi-aviatsiynoi-sluzhbi-ukraini-oleksandrom-bilchukom.html
==================================================

Сьогодні Голова комісії з реорганізації НАУ, в.о. ректора Володимир Шульга відвідав Державну авіаційну службу України та провів робочу зустріч з її головою Олександром Більчуком.
Протягом спілкування було обговорено нинішній стан співробітництва НАУ з ДАСУ та нагальні питання, що виникли у зв’язку з практичною реалізацію рішення Кабінету Міністрів України про реорганізацію Національного авіаційного університету, зокрема про його розподіл на Державний університет «Київський авіаційний інститут» і Українську державну льотну академію (м. Кропивницький). Передусім мова йшла про:
- визнання з боку ДАСУ сертифікатів при зміні назви НАУ;
- врегулювання питань, пов’язаних з виконанням рекомендацій ДАСУ за результатами перевірок;
- сертифікацію льотно-тренажерного Центру НАУ;
- залучення інспекторів ДАСУ для проведення курсів в Інституті ІКАО тощо.
Співрозмовники високо оцінили існуючий рівень діалогу та співпраці з між ДАСУ і НАУ та висловили сподівання на те, що у процесі реорганізації НАУ ця взаємодія стане ще більш тісною та успішною.