Заголовок: Представниця НАУ взяла участь у презентації платформи «Живемо у демократії»
Дата: 15/02/2018
URL: https://nau.edu.ua/ua/news/1/2/predstavnitsya-nau-vzyala-uchast-u-prezentatsii-platformi-zhivemo-u-demokratii.html
==================================================

13 лютого 2018 року доцент кафедри соціології та політології Навчально-наукового гуманітарного інституту, кандидат політичних наук  Інна Семенець-Орлова взяла участь у презентації освітньої платформи «Живемо у демократії». Захід відбувся у Міністерстві освіти і науки України за сприяння уряду Швейцарської Конфедерації. У презентації взяли участь заступник Міністра освіти і науки України Павло Хобзей, Надзвичайний і Повноважний Посол Швейцарської Конфедерації в Україні Пан Гійом Шойрер, основоположний громадянської освіти в Європі, автор багатьох підручників-бестселерів, професор Цюріхського університету Рольф Голлоб, українські вчені, освітяни, представники громадськості.
Рольф Голлоб наголосив: «Україна сьогодні стає ще на крок ближче до розвиненої демократії. Проте варто пам’ятати, що демократія розвивається тільки тоді, коли ми її використовуємо. Сучасна демократія − це не безмежна свобода, а складний шлях відповідальності».
Платформа «Живемо у демократії»: living-democracy.com.ua – ресурс з освіти для демократичного громадянства та освіти з прав людини, спрямований на просування демократії в освіті на різних рівнях у таких країнах, як Україна, Албанія, Боснія і Герцеговина, Хорватія, Греція, Косово, Чорногорія, Румунія, Сербія, Швейцарія та інших. Ресурси платформи сприятимуть розвитку дієвого та відповідального українського громадянина.