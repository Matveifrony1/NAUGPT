Заголовок: Навчально-науковий інститут неперервної освіти та «Українська Жіноча Варта»  об’єднують зусилля у підтримці ветеранів
Дата: 05/04/2024
URL: https://nau.edu.ua/ua/news/2024/4/navchalno-naukoviy-institut-neperervnoi-osviti-ta-ukrainska-zhinocha-varta-ob’ednuyut-zusillya-u-pidtrimtsi-veteraniv.html
==================================================

28 березня 2024 року
в Навчально-науковому інституті неперервної освіти відбулася знакова подія за ініціативою Центру ветеранського розвитку. Гостею заходу стала голова Громадської організації «Українська Жіноча Варта»
Олена Білецька
.
Метою зустрічі
було підписання Меморандуму про спільну діяльність, який передбачає підготовку та реалізацію спільних заходів і проєктів. Це відкриває нові перспективи для розширення підтримки ветеранів.
Під час заходу
відбулися презентації
Центру ветеранського досвіду та ГО «Українська Жіноча Варта». Учасники мали змогу ознайомитися з напрямками діяльності обох організацій та обговорити майбутню співпрацю.
До зустрічі долучилися в.о. директора ННІНО
Світлана Мізюк
, т.в.о. заступника директора
Ірина Дейнега
, партнер НАУ, голова правління БО «ЄЗАПАС»
Олексій Лисак
, директор Центру соціальних програм
Олег Батрак
, директорка Центру експертизи та сертифікації освітніх і наукових програм
Наталія Маліновська.
Підписання Меморандуму стало важливим кроком у консолідації зусиль задля підтримки ветеранського руху в Україні. Об’єднавши ресурси та експертизу, партнери розширять спектр послуг для ветеранів, сприятимуть їхній соціальній адаптації та залученню до активного громадського життя.