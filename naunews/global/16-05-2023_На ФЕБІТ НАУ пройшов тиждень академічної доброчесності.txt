Заголовок: На ФЕБІТ НАУ пройшов тиждень академічної доброчесності
Дата: 16/05/2023
URL: https://nau.edu.ua/ua/news/2023/5/na-febit-nau-proyshov-tizhden-akademichnoi-dobrochesnosti.html
==================================================

З 8 по 12 травня 2023 року на ФЕБІТ НАУ пройшов тиждень академічної доброчесності, протягом якого було проведено ряд заходів для здобувачів вищої освіти і науково-педагогічних працівників.
Відбулися наступні вебінари:
«Академічна доброчесність: основні аспекти» (спікер – Оксана Тихенко, заступник декана ФЕБІТ, д.т.н., проф.;
«Chat GPT: доброчесно чи ні?» (спікер – Маргарита Радомська, доцент кафедри екології, к.т.н., доц.);
«Концепція забезпечення академічної доброчесності в Національному авіаційному університеті» (спікер – Андрій Гізун, начальник відділу моніторингу якості вищої освіти НАУ, к.т.н, доц.);
«Порядок перевірки академічних та наукових текстів на плагіат в НАУ» (спікер – Лариса Чубко, доцент кафедри біотехнології, к.ф-м.н., доц.).
Також здобувачі вищої освіти ФЕБІТ НАУ взяли участь в опитуванні щодо дотримання академічної доброчесності.
23 науково-педагогічні працівники ФЕБІТ успішно пройшли онлайн курси підвищення кваліфікації «Академічна доброчесність» на освітній платформі Prometheus та отримали сертифікати.
Сподіваємося, що проведення таких заходів сприятиме формуванню доброчесного академічного середовища та розумінню всіма учасниками освітнього процесу необхідності дотримання принципів академічної доброчесності!