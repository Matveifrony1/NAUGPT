Заголовок: НАУ та НАН України об’єднують зусилля для розвитку науки та інновацій
Дата: 04/04/2024
URL: https://nau.edu.ua/ua/news/2024/4/nau-ta-nan-ukraini-ob’ednuyut-zusillya-dlya-rozvitku-nauki-ta-innovatsiy.html
==================================================

27 березня 2024 року
в рамках постійнодіючого науково-практичного семінару «Науково-дослідницька діяльність студентів»
відбулася зустріч,
що стала черговим кроком до зміцнення співпраці між Національним авіаційним університетом та Національною академією наук України.
Студенти Навчально-наукового інституту неперервної освіти НАУ мали нагоду поспілкуватися з головою Ради молодих учених НАН України
Валерією Ковач
, випускницею НАУ. Пані Валерія розповіла про структуру та діяльність Академії, окресливши широкі можливості для молодих науковців.
Під час зустрічі студенти та науковці НАН України жваво дискутували на тему
взаємозв’язку якісної освіти та наукових досліджень
. Учасники обговорили ключову роль науки та інновацій у розбудові конкурентоспроможної економіки та зміцненні держави загалом.
Результатом плідного діалогу
стало досягнення домовленості про
підписання Меморандуму про співпрацю
між НАУ та НАН України. Це дозволить студентам університету проходити практику та стажування в провідних наукових установах Академії, розвиваючи свої дослідницькі навички.
Зустріч пройшла у теплій, дружній та творчій атмосфері, засвідчивши прагнення обох сторін до тісної співпраці задля розвитку української науки.
Висловлюємо щиру подяку
Національній академії наук України за відкритість до партнерства та плідну взаємодію.