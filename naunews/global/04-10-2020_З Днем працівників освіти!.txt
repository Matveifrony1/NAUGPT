Заголовок: З Днем працівників освіти!
Дата: 04/10/2020
URL: https://nau.edu.ua/ua/news/2020/zhovten/z-dnem-pratsivnikiv-osviti.html
==================================================

Шановні колеги-освітяни!
На ваші плечі лягає відповідальність за те, якими виростуть наші діти, наскільки засвоять знання й здобудуть професійні навички студенти, зрештою, відповідальність за майбутнє нашої держав.
Щодня ви зустрічаєте своїх вихованців у дитячих садках, школах, середніх професійних та закладах вищих освіти і не лише навчаєте та виховуєте їх, а переживаєте разом з кожним їхні успіхи і невдачі, долаєте перешкоди, підставляєте плече й допомагаєте стати справжніми громадянами.
Ви допомагаєте учням та студентам повірити у себе, знайти свою життєву стежину й впевнено йти до мрії. Адже лише спільними зусиллями можна повною мірою реалізувати нашу мету – забезпечити якісну освіту та створити умови для самореалізації особистості.
Щиро дякую вам за невтомну працю, творчий пошук, самовідданість і душевну щедрість, вашу жертовність і готовність ділитися своїми знаннями, досвідом і своєю енергією.
Щастя вам та вашим родинам, натхнення долати буденність, успіхів на освітянській та дослідницькій нивах. Хай ваше добро, подароване вихованцям, повертається до вас сторицею.
Щиро,
Володимир Ісаєнко