Заголовок: Єврошколи чекають на студентів
Дата: 18/05/2017
URL: https://nau.edu.ua/ua/news/2017/5/evroshkoli-chekayut-na-studentiv.html
==================================================

З 2013 року в Україні працює освітній проект Представництва Європейського Союзу в Україні EU Study Days in Ukraine (Єврошколи). За цей час проект залучив понад 700 студентів останніх курсів та випускників ВНЗ з усієї країни. Загалом у різних містах України було проведено 18 сесій. На них обговорювали такі питання, як історія європейської інтеграції, загальнолюдські цінності у світі та Європі, освітні можливості, специфіка права ЄС, зона вільної торгівлі, енергетичні аспекти стосунків ЄС-Україна, громадський моніторинг євроінтеграційних реформ, менеджмент державних фінансів, європейський контроль за ним тощо.
15-18 червня 2017 року в м. Миколаєві відбудеться дев’ятнадцята сесія Єврошколи. Участь у ній є безкоштовною, для відібраних студентів організатори оплачуюють проїзд, проживання та харчування.
Контактна особа – директор Українського освітнього центру реформ Ірина Мовчан (тел. 097 321 47 30, email: eustudydays@gmail.com)