Заголовок: В. о. ректора НАУ В. Ісаєнко надіслав листа начальнику ВСП «Кременчуцький льотний коледж» В. Головенському
Дата: 13/03/2018
URL: https://nau.edu.ua/ua/news/1/3/v-o-rektora-nau-v-isaenko-nadislav-lista-nachalniku-vsp-kremenchutskiy-lotniy-koledzh-v-golovenskomu.html
==================================================

12 березня 2018 року в. о. ректора НАУ Володимир Ісаєнко надіслав листа начальнику ВСП «Кременчуцький льотний коледж» Володимиру Головенському. Підкресливши важливість плідної багатолітньої співпраці у професійній підготовці льотних працівників, В. Ісаєнко зазначає:
«Ми пропонуємо Вам і надалі спільними зусиллями забезпечувати високий рівень підготовки фахівців до успішної професійної діяльності.
З цією метою Національний авіаційний університет розглядає відокремлений структурний підрозділ «Кременчуцький льотний коледж» як невід’ємну науково-навчальну складову університету.
Зважаючи на актуальність питання, Національний авіаційний університет  і в подальшому сприятиме виділенню коштів з державного бюджету на забезпечення освітнього процесу відокремленого структурного підрозділу «Кременчуцький льотний коледж» та клопотатиме перед Міністерством освіти та науки України як центральним органом виконавчої влади про повне фінансове забезпечення унікального навчального закладу України, що здійснює льотну підготовку фахівців упродовж багатьох років, у тому числі щодо питання реалізації ремфонду вертольотів Мі-2, що знаходяться на балансі Кременчуцького льотного коледжу».
Як бачимо зі змісту листа, об’єднання зусиль підвищує можливість виконання завдань, що стоять перед навчальними закладами, які завжди успішно готували фахівців для цивільної авіації України.