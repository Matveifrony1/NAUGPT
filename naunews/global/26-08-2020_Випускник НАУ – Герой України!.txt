Заголовок: Випускник НАУ – Герой України!
Дата: 26/08/2020
URL: https://nau.edu.ua/ua/news/2020/serpen/vipusknik-nau-–-geroy-ukraini.html
==================================================

Указом Президента України №339/2020 Генеральному конструктору — генеральному директору ДП “Державне Київське конструкторське бюро «Луч» Олегу Петровичу Коростельову присвоєно звання Герой України з врученням ордена Держави.
У 1972 році Олег Коростельов  закінчив з відзнакою Київський інститут інженерів цивільної авіації за спеціальністю «Електронні обчислювальні машини».
З 1978 року працює у Київському конструкторському бюро «Луч», де пройшов шлях від інженера-конст­­руктора до генерального конструктора – генерального директора.
Розпорядженням Кабінету Міністрів України у 2015 році отримав повноваження генерального конструктора зі створення та модернізації зенітних ракетних систем і комплексів протиповітряної оборони. За його без­­посередньої участі створено засоби автоматизованого контролю авіаційної спецтехніки, які відповідають світовому рівню, зокрема комплекс «Гурт», який успішно експлуатують у понад тридцяти країнах світу. Нині очолює розробку керованих засобів ураження «Комбат», «Стугна», «Грань», «Ко­­пер» та нових засобів високоточної зброї типу «Скіф», «Бар’єр», «Стугна-П».
Вітаємо Олега Петровича з високою державною нагородою! Висловлюємо глибоку шану за самовіддану працю на благо Батьківщини. Бажаємо натхнення, невичерпної енергії та успіхів у благородній діяльності на подальший розвиток нашої рідної України!