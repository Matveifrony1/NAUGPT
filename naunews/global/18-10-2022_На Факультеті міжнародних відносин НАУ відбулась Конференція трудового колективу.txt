Заголовок: На Факультеті міжнародних відносин НАУ відбулась Конференція трудового колективу
Дата: 18/10/2022
URL: https://nau.edu.ua/ua/news/2022/10/na-fakulteti-mizhnarodnih-vidnosin-nau-vidbulas-konferentsiya-trudovogo-kolektivu.html
==================================================

Нещодавно за участі співробітників та представників Студентської ради пройшла Конференція трудового колективу Факультету міжнародних відносин Національного авіаційного університету.
Декан Юрій Волошин презентував звіт за результатами роботи факультету у 2021-2022 н.р. та окреслив перспективи подальшого розвитку.
Під час виступу Юрій Волошин:
- розповів про здобутки факультету в освітній, науковій та міжнародній діяльності;
- доповів про основні результати роботи приймальної комісії;
- відзначив позитивні сторони започаткування англомовного проєкту за освітніми програмами «Міжнародне право», «Міжнародні відносини», «Міжнародний бізнес» освітнього ступеня Бакалавр, також відкриття аспірантури та докторантури за спеціальностями факультету, затвердження Спеціалізованої Вченої ради із захисту докторських дисертацій за спеціальністю «Міжнародне право» тощо.
Особливу увагу доповідач приділив аспекту міжнародної діяльності. Так, за участю ФМВ НАУ підписано низку угод про співпрацю, зокрема з Університетом ТОЙО (Японія). Крім того, викладачі та студенти НАУ проходили стажування в Європейській організації публічного права (Греція).
Декан факультету подякував колективу за конструктивну й плідну працю в умовах воєнного стану та зазначив, що попри складні часи ФМВ продовжує освітній процес задля майбутнього нашої країни.
В обговоренні результатів роботи факультету взяли участь завідувачі кафедр, професорсько-викладацький склад та студенти. За результатами обговорення доповіді декана трудовий колектив шляхом відкритого голосування одноголосно визнав роботу ФМВ задовільною.