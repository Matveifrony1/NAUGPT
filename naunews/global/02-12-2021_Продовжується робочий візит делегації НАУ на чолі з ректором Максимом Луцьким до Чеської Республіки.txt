Заголовок: Продовжується робочий візит делегації НАУ на чолі з ректором Максимом Луцьким до Чеської Республіки
Дата: 02/12/2021
URL: https://nau.edu.ua/ua/news/2021/12/prodovzhuetsya-robochiy-vizit-delegatsii-nau-na-choli-z-rektorom-maksimom-lutskim-do-cheskoi-respubliki.html
==================================================

Сьогодні делегація Національного авіаційного університету на чолі з ректором Максимом Луцьким прибула до міста Бенешов, де знаходиться центральна база авіашколи FAIR.
Авіашкола FAIR це приватна авіаційна школа в Чеській Республіці, яка першою виконала вимоги Європейських спільних авіаційних правил JAR-FCL 1 (Joint Aviation Rules) і, таким чином, стала міжнародною школою CZ/FTO-001.
Крім льотної підготовки, FAIR надає послуги продажу та обслуговування літаків, оренди літаків, авіаційних робіт та комерційних польотів.
Делегація НАУ ознайомилась з історію становлення, технічними можливостями, новітніми технологіями та методологією, що використовуються для навчання пілотів авіашколи, а також оглянула авіапарк FAIR, який на даний час нараховує 43 літака.
Під час зустрічі були обговорені питання поглиблення співпраці між Національним авіаційним університетом та FAIR.
Крім того, представники НАУ, разом з висококваліфікованими інструкторами авіашколи FAIR, здійснили навчальні польоти.