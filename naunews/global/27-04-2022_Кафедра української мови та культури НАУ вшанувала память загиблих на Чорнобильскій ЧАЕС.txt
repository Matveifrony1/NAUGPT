Заголовок: Кафедра української мови та культури НАУ вшанувала память загиблих на Чорнобильскій ЧАЕС
Дата: 27/04/2022
URL: https://nau.edu.ua/ua/news/2022/3/kafedra-ukrainskoi-movi-ta-kulturi-nau-vshanuvala-pamyat-zagiblih-na-chornobilskiy-chaes.html
==================================================

26 квітня представники Факультету лінгвістики та соціальних комунікацій (ФЛСК) Національного авіаційного університету провели для студентів захід «Чорнобиль. Трагедія. Пам'ять. І знову за крок до трагедії…».
На заході були присутні:
- заступник декана з наукової та міжнародної діяльності ФЛСК НАУ Кокарєва А.М.;
- заступник декана по роботі зі студентами факультету Хоменко-Семенова Л.О.;
- завідувач кафедри англійської філології та перекладу Сидоренко С.І.;
- завідувач кафедри української мови та культури Литвинська С.В.;
- викладачі та студенти факультету.
Під час проведеної зустрічі говорили про те, чому важливо пам'ятати про трагедію, що сталася 26 квітня 1986 року та залишила по собі глибокий відбиток на долях багатьох людей.
Присутні ділилися думками щодо наслідків катастрофи, згадали найбільш забруднене місце у зоні відчуження – Рудий ліс, який досі несе велику небезпеку для людини, та безліч загиблих через аварію, і зачитали тематичні вірші Ліни Костенко та Дмитра Павличка.
«Ми пам’ятаємо, що Чорнобильська катастрофа – одна з найбільших техногенних та екологічних катастроф в історії людства. Чорнобильська трагедія - це має бути важливим уроком для всіх людей, бо "Не ми потрібні Землі, а Земля потрібна нам» - підбиваючи підсумки зустрічі наголосила Кокарєва А.М.