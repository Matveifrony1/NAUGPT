Заголовок: Представники НАУ взяли участь в Олімпійському уроці
Дата: 11/09/2017
URL: https://nau.edu.ua/ua/news/2017/9/predstavniki-nau-vzyali-uchast-v-olimpiyskomu-urotsi.html
==================================================

У другу суботу вересня традиційно проходить День фізичної культури і спорту. І цьогоріч 9 вересня представники Навчально-спортивного оздоровчого центру Національного авіаційного університету відзначили свято участю у "Всеукраїнському Олімпійському уроку, що відбувся на Оболонській набережній Києва.
Олімпійський урок – щорічне спортивне свято, що проводиться за ініціативи Національного олімпійського комітету України.
На 40 спортивних майданчиках всі бажаючі могли спробувати свої сили як в олімпійських, так і неолімпійських видах спорту, отримати влучні поради від тренерів й просто поспілкуватись разом з чемпіонами і призерами Олімпійських ігор, чемпіонатів світу та Європи.