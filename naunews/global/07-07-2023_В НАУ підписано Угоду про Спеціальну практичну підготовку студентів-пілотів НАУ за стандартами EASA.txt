Заголовок: В НАУ підписано Угоду про Спеціальну практичну підготовку студентів-пілотів НАУ за стандартами EASA в  Чехії
Дата: 07/07/2023
URL: https://nau.edu.ua/ua/news/2023/7/v-nau-pidpisano-ugodu-pro-spetsialnu-praktichnu-pidgotovku-studentiv-pilotiv-nau-za-standartami-easa-v-chehii.html
==================================================

Сьогодні ректор НАУ Максим Луцький та генеральний директор компанії «F AIR» Міхаель Маркович (Прага, Чехія) підписали Угоду, яка визначає деталі та умови навчання студентів-пілотів НАУ відповідно до європейських стандартів у Чехії.
Чеська авіаційна школа F AIR, яка має досвід багаторічної співпраці з НАУ у партнерстві з Празьким технічним університетом, підготує 20 кращих студентів НАУ до іспитів з інтегрованого курсу EASA ATPL(А) або CPL(A), результатом яких буде отримання ліцензії пілота EASA CPL(A)/IR/MEP, включаючи теоретичний сертифікат EASA ATPL(А) та сертифікат рівня володіння англійською мовою за шкалою ICAO.
Умови участі в проєкті та критерії відбору учасників буде оголошено 10.07.23 на сайті НАУ.
Нагадаємо, що
таку можливість студенти НАУ
отримали завдяки фінансовій підтримці Міністерства закордонних справ Чеської Республіки, в рамках якої виділено 20 900 000 Чеських крон для покриття витрат на льотну підготовку 20 кращих студентів НАУ.