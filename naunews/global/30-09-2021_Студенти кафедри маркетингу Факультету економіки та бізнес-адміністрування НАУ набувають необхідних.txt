Заголовок: Студенти кафедри маркетингу Факультету економіки та бізнес-адміністрування НАУ набувають необхідних навичок для майбутньої професії
Дата: 30/09/2021
URL: https://nau.edu.ua/ua/news/2021/9/studenti-kafedri-marketingu-fakultetu-ekonomiki-ta-biznes-administruvannya-nau-nabuvayut-neobhidnih-navichok-dlya-maybutnoi-profesii.html
==================================================

За результатами роботи приймальної комісії, під час вступної кампанії, поміж всіх спеціальність «Маркетинг» зайняла п'яту позицію за кількістю поданих заявок від абітурієнтів, чим підтвердила затребуваність маркетологів у сучасних умовах.
Протягом вересня, всі слухачі спеціальності 075 «Маркетинг», які вступили і вже навчалися у НАУ, відвідали зустрічі з представниками стейкхолдерів та практиками-маркетологами відповідних освітніх програм спеціальності.
А саме:
- з сучасними трендами розвитку спортивного маркетингу студентів знайомив начальник відділу маркетингу НСК «Олімпійський» Станіслав Заводовський;
- генеральний директор «Всеукраїнської рекламної коаліції» Максим Лазебник розкрив світ рекламного мистецтва та креативу;
- Тетяна Чесакова – CEO рекламного агентства «Ahead International» та її креативна команда приймали НАУвців у своєму офісі де, окрім майстер-класів, ще був доступ до всіх функціональних підрозділів маркетингової агенції повного циклу.
Саме така плідна співпраця з практиками допомагає успішній підготовці висококваліфікованих фахівців та науковців у сфері маркетингу. Вона надає необхідні дані для опрацювання результатів навчання за освітньою програмою, визначення актуальних напрямів для наукових досліджень та можливість працевлаштування за фахом.