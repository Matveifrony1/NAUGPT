Заголовок: З ДНЕМ АВІАЦІЇ УКРАЇНИ!
Дата: 29/08/2020
URL: https://nau.edu.ua/ua/news/2020/serpen/z-dnem-aviaczii-ukraini.html
==================================================

Сьогодні своє професійне свято відзначають цивільні та військові авіатори,  працівники авіаційної промисловості та транспорту – День авіації України!
Цей день має для нашої держави особливе значення, оскільки Україна справедливо вважається авіаційною країною і є однією із небагатьох у світі, що має повний цикл авіаційного виробництва. Фахова майстерність та високий професійний рівень українських авіаторів визнані у всьому світі.
Наша авіаційна галузь продовжує розвиватися навіть у непрості кризові часи, а її майбутнє залежить і від молодих фахівців, яких готує Національний авіаційний університет. Вірю, що саме наші випускники своїми цікавими розробками та напрацюваннями допоможуть зміцнити авторитет України як авіаційної держави на світовій арені.
Щиро вітаю авіаторів України з професійним святом та бажаю мирного і безхмарного неба, міцного здоров’я і щастя,  родинного затишку й достатку! Нехай ваші успіхи будуть стрімкими, як зліт авіалайнера, а ваше повернення до рідного дому – завжди безперешкодним і за розкладом.
Щиро,
Володимир Ісаєнко