Заголовок: В НАУ пройшло урочисте Засідання Вченої Ради з нагоди відзначення 90-річчя університету
Дата: 20/09/2023
URL: https://nau.edu.ua/ua/news/2023/9/v-nau-proyshlo-urochiste-zasidannya-vchenoi-radi-z-nagodi-vidznachennya-90-richchya-universitetu.html
==================================================

Урочисте засідання вченої ради Національного авіаційного університету, присвячене 90-й річниці від дня заснування університету, відбулося 20 вересня 2023 року. У заході взяли участь ректор університету Максим Луцький, голова Вченої ради Микола Кулик, члени наглядової ради, члени вченої ради та 80 видатних працівників університету.
Засідання відкрили ректор НАУ Максим Луцький та голова Вченої ради Микола Кулик, які згадали тих, хто пішов з життя через агресію рф та оголосили хвилину мовчання за загиблими.
Під час цього урочистого заходу були вручені відзнаки і подарунки нашим ветеранам та працівникам університету за їхню вагому роботу та внесок у розвиток НАУ. Присутні отримали: вчені звання, відзнаки Міністерства освіти і науки України, грамоти НАУ та подяки ректора, а також нагрудні знаки за сумлінну працю.
Окремої уваги заслуговують випускники, які завершили своє навчання 50 років тому. Їм були вручені ювілейні подарунки, адресовані слова вдячності за те, що вони залишаються вірними альма-матер та продемонстровано фільм, якій знято про ветеранів НАУ.
Цей день став не лише святковим, а і єднальним моментом для всіх, хто пов'язаний із Національним авіаційним університетом.
До гостей з вітальними словами та найкращими побажаннями також звернулися члени Наглядової ради : Герой України, президент Всеукраїнської громадської організації "Федерація авіаційного спорту України", голова Наглядової ради Олександр Галуненко, Голова Державної авіаційної служби України, Олександр Більчук, Президент громадської організації «Асоціація розвитку авіації» Олександр Бадрудінов та генерал-майор, військовий льотчик-інструктор І класу, начальник авіаційного управління - начальник авіації Департаменту охорони державного кордону Адміністрації ДПСУ Микола Тепан.
Максим Луцький, як ректор університету, привітав присутніх, подякував їм за відданість та кропітку щоденну працю й зазначив :
"90 років тому наш університет відкрив двері до світу навчання та досліджень, і за цей час Національний авіаційний університет став справжнім надбанням освітньої галузі України, де навчаються найкращі представники, як авіаційних, так і цивільних спеціальностей. Ми не тільки слідуємо традиціям, а й визначаємо майбутнє авіаційної галузі. Нехай наша місія триває ще багато років і продовжує надихати й розвивати нові покоління фахівців. Разом до Перемоги!"
До присутніх, своєю чергою, звернувся представник випускників 1973 року, привітав з такою значною датою, подякував та вручив Максиму Луцькому і Миколі Кулику відзнаку НАУ «з нагоди ювілейної зустрічі випускників 1973 року, яку зробив власноруч.
Дякуємо всім учасникам заходу та вітаємо НАУ з 90-річчям!