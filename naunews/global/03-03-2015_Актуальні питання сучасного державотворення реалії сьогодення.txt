Заголовок: Актуальні питання сучасного державотворення: реалії сьогодення
Дата: 03/03/2015
URL: https://nau.edu.ua/ua/news/2015/3/aktualni-pitannya-suchasnogo-derzhavotvorennya-realii-sogodennya.html
==================================================

26 лютого 2015 року кафедрою конституційного і адміністративного права Юридичного інституту проведено науково-практичний круглий стіл на тему: «Актуальні питання сучасного державотворення: реалії сьогодення».
До участі в роботі круглого столу були залучені науковці та юристи-практики з провідних вищих навчальних закладів, а також міжнародних правозахисних організацій України. Це - професор кафедри адміністративного права і процесу Національної академії внутрішніх справ, д.ю.н., доцент Дмитро Голосніченко; д.ю.н., доцент, заслужений юрист України, професор кафедри загальноюридичних дисциплін Інституту кримінально-виконавчої служби Державної пенітенціарної служби України Олександр Нікітенко; координатор превентивної роботи Міжнародної громадської організації «The A 21 Campaign» Валентина Ушакова.
Були обговорені та проаналізовані найгостріші аспекти правового та організаційного забезпечення децентралізації державної влади в Україні, а також оптимізації системи органів публічного управління і національного законодавства в умовах її інтеграції до європейської спільноти.