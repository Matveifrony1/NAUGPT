Заголовок: НАУ презентує свої розробки на виставці «Зброя та безпека -2019»
Дата: 08/10/2019
URL: https://nau.edu.ua/ua/news/2019/10/nau-prezentue-svoi-rozrobki-na-vistavtsi-zbroya-ta-bezpeka-2019.html
==================================================

На XVI Міжнародній спеціалізованій виставці «Зброя та безпека – 2019» відбулось відкриття експозиції Національного авіаційного університету за участі ректора НАУ Володимира Ісаєнка. Виставкова експозиція  демонструє  наукові здобутки та розробки університету для  практичного застосування з урахуванням потреб нашої країни.
Експозицію університету відвідали заступник міністра внутрішніх справ Сергій Гончаров, начальник Центрального НДІ озброєння та військової техніки Збройних Сил України Ігор Чепков, учасники виставки – представники Канади, ОАЕ, Турції, Королівства Бахрейн та багатьох інших країн світу.
На стенді НАУ продемонстровано  безпілотний авіаційний комплекс М-10-2 «Око» та розвідувально-штурмовий комплекс безпілотного повітряного судна М-7-В5РШ «Небесний патруль». Університет презентує систему акустичного спостереження «Трембіта» та систему виявлення  і протидії БПЛА «Антілла», безпілотний баражуючий боєприпас М-56 «МОДУЛЬ» та плануючий керований міні-боєприпас ПМБ-03 НАУ. Учасники виставки  зацікавились науковими розробками університету по розпізнаванню та класифікації об’єктів на базі штучного інтелекту та розвідувально-пошуковий безпілотний авіаційний комплекс «РОБАК».