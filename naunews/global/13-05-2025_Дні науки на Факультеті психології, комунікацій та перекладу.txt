Заголовок: Дні науки на Факультеті психології, комунікацій та перекладу
Дата: 13/05/2025
URL: https://nau.edu.ua/ua/news/2025/5/23953.html
==================================================

Факультет психології, комунікацій та перекладу готує для академічної спільноти цікаву подію —
Дні науки
, які відбудуться
з 13 по 21 травня.
Це буде тиждень, сповнений наукових дискусій, практичних тренінгів та натхненних зустрічей, що об’єднають викладачів, студентів і практиків у спільному прагненні до знань та інновацій.
Розпочнеться тиждень
13 травня о 12:00
науковою дискусією
«Особистісні ресурси стресостійкості та зростання»
за участю професора
Олега Кокуна
з Інституту психології ім. Г. С. Костюка НАПН України. Того ж дня
о 13:00
відбудеться вебінар-тренінг
«Навички саморегуляції»
, який проведе кандидатка психологічних наук
Олена Сечейко.
14 травня о 10:00
на учасників чекає трансформаційна гра «Лабораторія змін» від
Тетяни Сластен
— сертифікованої системної розстановниці та авторки ігрових методів психотерапії. О
13:00
в Залі Вченої ради КАІ відбудеться наукова дискусія
«Horizons of Science: майбутнє, що творимо разом»
за модерації в.о. декана факультету Н
аталії Мельник
та заступниці декана
Анжеліки Кокарєвої.
15 травня
стане днем соціальних комунікацій та інновацій. О
10:00
розпочнеться ХІ Всеукраїнська студентська наукова конференція
«Актуальні проблеми соціальних комунікацій»,
модератором буде Олена Мельникова-Курганова, кандидатка наук із соціальних комунікацій, доцентка, а об
11:40
– тренінг
«Генерація інновацій через мультидисциплінарну командну роботу»
, який проведе психологиня
Таїсія Кривенко.
16 травня о 10:30
відбудеться науково-практичний воркшоп
«Науково-психологічні інтервенції самодопомоги при панічних атаках: сучасні підходи та ефективні стратегії».
Спікеркою стане
Таїсія Довгуша
— травматерапевтка, кризова психолониня та психологиня-інтерн післядипломної українсько-американської програми.
19 травня об 11:40
філологи зберуться на круглий стіл
«Лабіринти смислів: актуальні проблеми лексикології сучасної англійської мови»
під керівництвом завідувачки кафедри англійської філології і перекладу
Ліани Буданової
та доцентки
Оксани Полякової.
Завершиться тиждень науки
21 травня о 15:20
вебінаром
«Територіальні діалекти української національної мови: місце і значення сьогодні»,
який проведе кандидатка філологічних наук
Христина Дубик.
Дні науки — це можливість поглибити свої знання в різних галузях, познайомитися з експертами, обмінятися ідеями з колегами та студентами, а також знайти нові напрямки для власних досліджень чи професійного розвитку. Різноманітність форматів — від традиційних наукових дискусій до інноваційних трансформаційних ігор — забезпечує динамічність та захопливість кожного дня.