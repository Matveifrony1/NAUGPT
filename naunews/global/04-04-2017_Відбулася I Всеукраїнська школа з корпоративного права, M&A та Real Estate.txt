Заголовок: Відбулася I Всеукраїнська школа з корпоративного права, M&A та Real Estate
Дата: 04/04/2017
URL: https://nau.edu.ua/ua/news/2017/4/vidbulasya-i-vseukrainska-shkola-z-korporativnogo-prava-m-i-a-ta-real-estate.html
==================================================

1 квітня 2017 року на базі Національного авіаційного університету пройшла I Всеукраїнська школа з корпоративного права, M&A та Real Estate, організаторами якої виступили Координаційна рада молодих юристів України при Міністерстві юстиції України, юридична компанія  «Eterna Law» та Навчально-науковий юридичний інститут Національного авіаційного університету.
У заході взяли участь близько 100 студентів та юристів-практиків  з різних куточків України.
З вітальним словом до учасників правничої школи звернувся Голова Координаційної ради молодих юристів України Андрій Бутенко. Він побажав слухачам плідної роботи та запросив до активної співпраці у проведенні подальших наукових заходів.
Учасники правничої школи отримали можливість не тільки послухати лекції юристів-практиків, а й особисто поспілкуватися з такими експертами у сфері корпоративного права: Станіславом Герасименком, Юрієм Нечаєвим, Андрієм Романчуком, Максимом Услистим, Артемом Кузьменком, Олегом Мальським, Дмитром Гончаренком.
За результатами роботи школи всім учасникам були вручені сертифікати.