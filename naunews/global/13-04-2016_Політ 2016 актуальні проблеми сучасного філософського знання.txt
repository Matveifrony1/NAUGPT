Заголовок: Політ 2016: актуальні проблеми сучасного філософського знання
Дата: 13/04/2016
URL: https://nau.edu.ua/ua/news/2016/4/polit-2016-aktualni-problemi-suchasnogo-filosofskogo-znannya.html
==================================================

7–8 квітня 2016 року в рамках роботи ХVІ Міжнародної науково-практичної конференції молодих учених і студентів «Політ. Сучасні проблеми науки» кафедра філософії Навчально-наукового Гуманітарного інституту провела засідання секції «Актуальні проблеми сучасного філософського знання». Від імені оргкомітету з вітальним словом і побажанням плідної роботи до студентів звернулися професор О. Матюхіна та секретар секції доцент О. Скиба. Учасників конференції поздоровили з виходом до друку збірника тез доповідей, в якому від секції філософії представлені понад 30 публікацій.
Робота конференції проводилася за двома напрямами: «Філософія. Логіка» (керівники: професор О. Матюхіна, доцент О. Сідоркіна) та «Етика. Естетика. Релігієзнавство» (керівники: доценти Л. Мокляк, Н. Сухова). Близько 50 студентів і молодих учених виступили доповідачами заходу, представивши різнобічний теоретичний та презентаційний матеріал.
Конференція завершилася підведенням підсумків та рішенням оргкомітету нагородити за найкращі доповіді. Для відзначення почесними грамотами висунуті наступні кандидатури: за напрямом «Філософія. Логіка» – Н. Дорохова, І. Ковальчук (НАУ, Київ), А. Доля, І. Замрика (НАУ, Київ),   В. Денисюк (НАУ, Київ), Я. Колесник (НАУ, Київ); за напрямом «Етика. Естетика. Релігієзнавство» – Т. Аршулик (НАУ, Київ), Т. Скрипак (НАУ, Київ), О. Білоусова (НАУ, Київ), О. Борисенко (НАУ, Київ), Б. П'ятецька (НАУ, Київ), М. Талавера (НАУ, Київ).
Окремо відзначимо виступ гостя нашої конференції – керівника Наукової школи «Прекрасний світ» Ю. Уварова. Його доповідь пронизана думкою необхідності вироблення людиною екологічного мислення для забезпечення гармонійного співжиття людини і біологічних форм існування, зокрема, тваринного світу. Доповідач на пам'ять про участь в конференції передав кафедрі зворушливий і символічний подарунок, зроблений руками дітей Навчально-реабілітаційного центру «Горлиця» (м. Дніпропетровськ).