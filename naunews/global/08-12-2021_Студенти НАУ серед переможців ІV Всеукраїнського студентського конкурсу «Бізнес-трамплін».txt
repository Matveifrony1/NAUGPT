Заголовок: Студенти НАУ серед переможців ІV Всеукраїнського студентського конкурсу «Бізнес-трамплін»
Дата: 08/12/2021
URL: https://nau.edu.ua/ua/news/2021/12/studenti-nau-sered-peremozhtsiv-iv-vseukrainskogo-studentskogo-konkursu-biznes-tramplin.html
==================================================

Протягом жовтня-листопада на базі Київського національного торговельно-економічного університету проходив ІV Всеукраїнський студентський конкурс бізнес-проектів «Бізнес-трамплін».
Метою конкурсу було посилення розвитку підприємницького духу студентської молоді, заохочення студентів до отримання навичок бізнес-моделювання, а також перевірка бізнес-ідей на реалістичність.
26 листопада відбувся фінал конкурсу, на якому свої проекти захищали 16 команд-фіналістів.
За результатами відбору конкурсної комісії, переможне 1 місце посіли команда студентів спеціальності 076 «Підприємництво, торгівля та біржова діяльність» Факультету економіки та бізнес-адміністрування (ФЕБА) Національного авіаційного університету у складі:
- Штефан Дмитро;
- Дорошук Руслана;
- Ігнатенко Едуард.
Назва проекту: «Шафа майбутнього «Шифоньєр».
Науковим керівником проекту виступила доцент кафедри економіки та бізнес-технологій ФЕБА НАУ Оксана Школенко.
Вітаємо студентів та наукового керівника з перемогою і бажаємо успіхів у подальшій професійній діяльності!