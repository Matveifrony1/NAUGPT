Заголовок:Про засідання Вченої ради університету від 30 січня 2024 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-30-sichnya-2024-roku/
==================================================
Про засідання Вченої ради університету від 30 січня 2024 року
31 січня 2024 року відбулося засідання Вченої ради Національного авіаційного університету.

 

На початку засідання голова Вченої ради Микола КУЛИК урочисто вручив: диплом ІІІ ступеня Української академії друкарства за участь у відкритому конкурсі студентських наукових робіт з поліграфії і видавничої справи «Молодь і поліграфія»: студентці Факультету міжнародних відносин Вороніній Є. С.; диплом ІІІ ступеня Української академії друкарства за участь у відкритому конкурсі студентських наукових робіт з поліграфії і видавничої справи «Молодь і поліграфія»: студентам Факультету міжнародних відносин Гуренок В. С., Денисенку Д. М. (диплом отримав науковий керівник: Олена Матвійчук-Юдіна); диплом ІІІ ступеня Української академії друкарства за участь у відкритому конкурсі студентських наукових робіт з поліграфії і видавничої справи «Молодь і поліграфія»: студентам Факультету міжнародних відносин Гармаш О. А., Курило Д. О. та грамоту Української академії друкарства за участь у відкритому конкурсі студентських наукових робіт з поліграфії і видавничої справи «Молодь і поліграфія»: студентці Факультету міжнародних відносин Демяненко Д. О. (нагороди отримав науковий керівник: Олександр Бобарчук).

На засіданні Вчена рада університету присвоїла вчене звання доцента та висунула кандидатури співробітників університету для обрання членом-кореспондентом Національної академії наук України.

Було представлено до нагородження відомчими заохочувальними відзнаками Міністерства освіти і науки України працівників університету. Також, на засіданні присвоєно звання «Почесний доктор Національного авіаційного університету» Митрополиту Київському і всієї України, Предстоятелю Православної церкви України Блаженнійшому Епіфанію.

Крім того, висунуто кандидатами на призначення академічних стипендій Президента України та Кабінету Міністрів України на ІІ семестр 2023-2024 н. р. студентів університету; встановлено кількість стипендіатів на призначення академічних стипендій імені державних діячів першого українського уряду здобувачам вищої освіти освітнього ступеня «Магістр» на ІІ семестр 2023-2024 н. р.; встановлено загальний ліміт стипендіатів та ліміт стипендіатів, які досягли особливих успіхів у навчанні на ІІ семестр 2023-2024 н.р.; внесено зміни до Правил призначення і виплати стипендії здобувачам вищої освіти у Національному авіаційному університеті.

Вченої радою університету було прийнято рішення про створення студентського конструкторського бюро «Інтелектуальне проектування та обробка інформації» при кафедрі авіаційних комп’ютерно-інтегрованих комплексів Факультету аеронавігації, електроніки та телекомунікацій.

Також, відкрито спеціальність 242 «Туризм і рекреація» / 11.00.02 «Економічна та соціальна географія» для підготовки здобувачів наукового ступеня доктора наук у докторантурі Національного авіаційного університету.

Затверджено: Положення про Факультет кібербезпеки та програмної інженерії Національного авіаційного університету; річний кошторис витрат (бюджету) органів студентського самоврядування Національного авіаційного університету; теми докторських дисертацій та рекомендовано до вступу до докторантури університету. Окрім того, надано право керівництва аспірантами та рекомендовано до друку: монографію, навчальний посібник, підручник та науковий журнал.