Заголовок: Секційне засідання: «Стан та перспективи розвитку авіації та космонавтики в системі міжнародних відносин ХХІ ст.»
Дата: 02/12/2016
URL: https://nau.edu.ua/ua/news/2016/12/sektsiyne-zasidannya-stan-ta-perspektivi-rozvitku-aviatsii-ta-kosmonavtiki-v-sistemi-mizhnarodnih-vidnosin-hhi-st.html
==================================================

29-30 листопада 2016 р. в ННІ Міжнародних відносин під час проведення V Всеукраїнської науково-практичної конференції молодих учених і студентів «Проблеми та перспективи розвитку авіації та космонавтики» відбулося секційне засідання: «Стан та перспективи розвитку авіації та космонавтики в системі міжнародних відносин ХХІ ст.» (голова секції В. Кубальський, д.юр.н., доцент, секретар – З. Пічкурова, к.е.н., доцент).
З вітальним словом до учасників конференції звернулась відповідальна за наукову роботу ННІМВ НАУ проф., д.н.д.у. С. Біла.
З доповідями виступили 22 студенти, що навчаються в ННІМВ. Презентації доповідей відзначалися ґрунтовністю та креативним підходом. Особливий інтерес викликали доповіді, присвячені дослідженню місця та ролі бізнес-авіації на світовому ринку авіаційних послуг – Дмитро Ноздратенко та Ігор Захаров («міжнародні економічні відносини»); аналізу рейтингових оцінок міжнародних авіаційних пасажироперевезень – Дмитро Мажуга («туризм»); визначенню ролі професійної іншомовної комунікації у розвитку космонавтики – Ганна Чулпанова («туризм»). Системні питання правового забезпечення безпеки цивільної авіації дослідили студенти міжнародного права Марина Мацун та Марія Мельниченко. Цікавим був авторський підхід Альони Шаламай («журналістика») щодо перспектив використання українських інфлайт-видань під час здійснення міжнародних авіарейсів.
Учасники не тільки висвітлювали проблемні питання, але й пропонували шляхи їх вирішення.
Загалом, робота секції відзначилася високим рівень підготовки студентів до конференції та актуальністю обговорюваних тем.