Заголовок: Курси підвищення кваліфікації фахівців з авіаційного паливозабезпечення
Дата: 06/02/2019
URL: https://nau.edu.ua/ua/news/2019/2/kursi-pidvishchennya-kvalifikatsii-fahivtsiv-z-aviatsiynogo-palivozabezpechennya.html
==================================================

Інститутом неперервної освіти у Харкові проведено курси підвищення кваліфікації за програмою «Сучасні технології авіаційного паливозабезпечення» на замовлення ТОВ «Нью Системс АМ».  Керівник проекту – Олена Матвєєва, професор кафедри екології Інституту екологічної безпеки НАУ.
Слухачі курсів – інженерно-технічний склад, лаборанти, техніки, оператори, заправники, які займаються експлуатацією об'єктів авіапаливозабезпечення, підготовкою палива до видачі, забезпеченням заправки повітряних суден в Міжнародному аеропорту «Харків».
Крім засвоєння основної програми, відбулось виїзне заняття на базі паливозаправної служби аеропорту «Харків», під час якого учасники навчання мали змогу реалізувати отримані теоретичні та практичні знання.
Сертифікати про підвищення кваліфікації отримали 10 авіаційних фахівців, які відзначили важливість проведення таких занять, високий науково-педагогічний рівень їх проведення, змістовність та пізнавальність тематичного курсу, наявність актуальних та цікавих відеоматеріалів.
Програма курсів затверджена Державною авіаційною службою України (Сертифікат Державіаслужби GH011). Періодичність навчання регламентована програмою і становить 1 раз на 2 роки.
Організаційно-методичне супроводження курсів здійснювалося фахівцями Навчально-консультативного центру підвищення кваліфікації Інституту неперевної освіти НАУ, тел. (044) 406-70-34, e-mail: kpk@nau.edu.ua.
Запрошуємо до співпраці всіх зацікавлених!