Заголовок: Гостьові лекції від логістичного бізнесу — це гарна традиція   кафедри логістики  НАУ
Дата: 10/04/2024
URL: https://nau.edu.ua/ua/news/2024/4/gostovi-lektsii-vid-logistichnogo-biznesu-—-tse-garna-traditsiya-kafedri-logistiki-nau.html
==================================================

У рамках співпраці кафедри логістики Факультету транспорту, менеджменту і логістики Національного авіаційного університету з бізнес-середовищем минулого тижня в
ідбулися гостьові лекції
від міжнародної логістичної компанії
«DB Schenker»
.
26 березня 2024 року
керівник служби безпеки та правового забезпечення
Михайло Іванченко
прочитав лекцію на тему
«Страхування як бізнес-інструмент управління ризиками у логістиці»
, а
29 березня
керуюча директорка «DB Schenker»
Юлія Аглічанова
висвітлила тему
«Логістика у сучасному світі та твоя особиста роль».
Дякуємо спікерам
за надзвичайно цінні інсайти щодо перспектив розвитку логістики в Україні та глобальних тенденцій цієї сфери, а також за жваве обговорення та вичерпні відповіді на численні запитання студентів і викладачів. Пристрасть і любов до логістики відчувалися в кожному слові та переконливому прикладі!
Близько 200 присутніх
студентів і викладачів свідчить про актуальність порушених тем і неабиякий інтерес студентства до спілкування з представниками бізнесу. Адже, як влучно зауважив Вінстон Черчилль:
«Битви виграють генерали, а війни — логісти»
. Саме тому підготовка висококласних фахівців з логістики є стратегічно важливим завданням для нашої країни, яке можна реалізувати виключно в партнерстві ЗВО та логістичного бізнесу.
Окрема подяка керівництву «DB Schenker Україна»
за анонсовану програму стажування для студентів НАУ — унікальну можливість для майбутніх логістів здобути безцінний практичний досвід у провідній міжнародній компанії.
Чекайте на анонси
нових лекцій від стратегічного партнера кафедри логістики НАУ. Серія гостьових лекцій для тих, хто цікавиться логістикою, планує будувати кар’єру в цій сфері, прагне гарного доходу та можливостей для самореалізації, тільки розпочалася!