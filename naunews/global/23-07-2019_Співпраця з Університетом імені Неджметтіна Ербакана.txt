Заголовок: Співпраця з Університетом імені Неджметтіна Ербакана
Дата: 23/07/2019
URL: https://nau.edu.ua/ua/news/2019/7/spivpratsya-z-universitetom-imeni-nedzhmettina-erbakana.html
==================================================

Ректор Джем Зорлу та начальник відділу міжнародних зв’язків Гьокхан Бозбаш університету ім. Неджметтіна Ербакана (Конья,Туреччина) завітали з офіційним візитом до Національного авіаційного університету.
Гості відвідали навчально-науковий центр «Аерокосмічний центр», що займається розробкою систем координації, збором і обробкою даних із супутників, музей НАУ та Авіаційний навчальний ангар.
Ректор Володимир Ісаєнко презентував діяльність університету  та напрямки співробітництва з міжнародними закладами вищої освіти. Він висловив впевненість, що «співпраця між нашими університетами буде плідною та успішною».
Ректор Чжем Зорлу зазначив, що навчально-практична база НАУ «стане чудовим підґрунтям для отримання турецькими студентами практичних навичок».
Сторони обговорили можливості спільної підготовки фахівців та наукове співробітництво, за результатами зустрічі підписано Меморандум про взаєморозуміння щодо підготовки фахівців авіаційної галузі.