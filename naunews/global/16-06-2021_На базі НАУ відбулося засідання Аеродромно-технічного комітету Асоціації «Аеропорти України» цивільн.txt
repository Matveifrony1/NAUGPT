Заголовок: На базі НАУ відбулося засідання Аеродромно-технічного комітету Асоціації «Аеропорти України» цивільної авіації
Дата: 16/06/2021
URL: https://nau.edu.ua/ua/news/2021/6/na-bazi-nau-vidbulosya-zasidannya-aerodromno-tehnichnogo-komitetu-asotsiatsii-aeroporti-ukraini-tsivilnoi-aviatsii.html
==================================================

Сьогодні, в рамках підписаного на початку червня Меморандуму про співпрацю між Національним авіаційним університетом та Асоціацією «Аеропорти України» цивільної авіації (далі – Асоціація), у Актовій залі НАУ відбулося засідання Аеродромно-технічного комітету Асоціації.
На засідання комітету було запрошено представників Міністерства інфраструктури України, Міністерства внутрішніх справ, Міністерства оборони України, Державної авіаційної служби України, Державного підприємства обслуговування повітряного руху України «Украерорух», Державного агентства інфраструктурних проектів України, Державної служби України з надзвичайних ситуацій, представники аеропортів, виробників спецтехніки, матеріалів і реагентів та інші почесні гості.
Ректор НАУ Максим Луцький зазначив, що за сприяння Президента України та за дорученням Міністра освіти і науки Сергія Шкарлета, щодо відродження авіаційною галузі, в тому числі, за допомогою підвищення рівня освітньої підготовки, університет й надалі готовий бути дискусійним майданчиком для постійно діючого міжгалузевого діалогу.
«Дякую вам, що ви проводите цей захід саме в НАУ. Наші двері завжди відкриті для вас!» - Сказав Максим Луцький.
Учасники обговорили стан нормативно-правової бази супроводу ремонту та будівництва аеропортів, чинні вимоги до документації для сертифікації аеродромів, вимоги до професійної підготовки та перепідготовки аеродромно-технічного персоналу аеропортів та інше.
До засідання онлайн-включенням долучилися представники Міжнародної ради аеропортів Європи (ACI Europe) та Бошунг Глобал Лтд (Boschung Global Ltd), які поділились європейським досвідом за тематикою засідання.
Захід відбувся за підтримки: ТОВ «ВАТЕК», ТОВ «УНІПРОМ», ТОВ «Тітал», ТОВ «ЕЛАР-ТЕЛЕКОМ», ТОВ «Автомагістраль-Південь», Компанії «ДатаСпектр», ТОВ «Юкойл», «Ді Ар Енержи Груп», ТОВ НВП «ТЕХВЕСТСЕРВІС», ПП «Леант».