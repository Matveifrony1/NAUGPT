Заголовок: Науково-технічна бібліотека поповнилась книжками
Дата: 14/02/2019
URL: https://nau.edu.ua/ua/news/2019/2/naukovo-tehnichna-biblioteka-popovnilas-knizhkami.html
==================================================

Сто книжок подарували співробітники Інституту аеропортів до Міжнародного дня дарування книг Науково-технічній бібліотеці (НТБ). Серед презентів – навчальні посібники, підручники, монографії та журнали з дизайну. Свої видання подарували викладачі університету Андрій Бєлятинський, Лілія Гнатюк, Юрій Дорошенко, Олександр Лапенко та Октябрина Чемакіна.
Директор Інституту Октябрина Чемакіна зазначила, що така акція буде неодноразовою. «І якими б не були технічні можливості інтернету, друкована книжка, особливо коли вона написана викладачем, сприяє творчому розвитку студента. У представлених журналах є типові проекти, які дизайнери зможуть використовувати при створенні власних проектів».