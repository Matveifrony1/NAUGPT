Заголовок: Профорієнтаційна робота – це традиція
Дата: 15/04/2016
URL: https://nau.edu.ua/ua/news/2016/4/proforientaczijna-robota-–-cze-tradicziya.html
==================================================

14 квітня 2016 року співробітники НАУ традиційно продовжили проведення профорієнтаційної роботи для старшокласників ЗНЗ Київщини. Цього разу діяльність одного з кращих авіаційних ВНЗ держави презентували для учнів 9–11 класів на «Ярмарку професій», що його проводив  Рокитнянський районний центр зайнятості.
Організував та забезпечив проведення заходу Інститут доуніверситетської підготовки, залучивши до роботи навчально-наукові підрозділи університету, а саме: НН Гуманітарний інститут, НН Юридичний інститут, кафедру військової підготовки та НН Аерокосмічний інститут.
Понад 200 старшокласників із ЗНЗ міста та району почули щирі слова вітання від імені в. о. ректора НАУ В. Харченка, у яких керівник університету побажав учням вдало завершити навчальний рік, а одинадцятикласникам – поповнити студентські лави нашого вишу під час вступної кампанії–2016. Із газет «Авіатор» та інформаційно-рекламних буклетів ННІ абітурієнти дізналися: про особливості вступу та навчання в НАУ; підготовчі курси та можливість отримання додаткових балів при вступі; другу вищу освіту та навчання на кафедрі військової підготовки; міжнародну діяльність, англомовний проект та організацію студентського дозвілля. Слід зазначити, що перед проведенням «Ярмарка професій» університетські фахівці відвідали та провели ряд зустрічей у школах. По завершенні зустрічей на базі ЗНЗ абітурієнти отримали вичерпні відповіді на свої запитання.
Адміністрація ЗНЗ міста та Рокитнянського РЦЗ висловила щирі слова вдячності керівництву Національного авіаційного університету за традиційну профорієнтаційну роботу високого рівня, яка допомогає абітурієнтам обрати ВНЗ та здобути якісну вищу освіту.
Приємно, що НАУ знову був нагороджений Подякою за одну із кращих його традицій – профорієнтаційну роботу!