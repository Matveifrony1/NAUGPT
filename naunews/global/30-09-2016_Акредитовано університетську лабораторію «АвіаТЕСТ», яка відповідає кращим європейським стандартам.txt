Заголовок: Акредитовано університетську лабораторію «АвіаТЕСТ», яка відповідає кращим європейським стандартам
Дата: 30/09/2016
URL: https://nau.edu.ua/ua/news/2016/9/akreditovano-universitetsku-laboratoriyu-aviatest-yaka-vidpovidae-krashchim-evropeyskim-standartam.html
==================================================

Колектив Випробувальної інтерактивної лабораторії «АвіаТЕСТ» (ВІЛ «АвіаТЕСТ») УкрНДНЦ хіммотології і сертифікації ПММ і ТР радий повідомити, що «АвіаТЕСТ» УкрНДНЦ хіммотології і сертифікації ПММ і ТР Національного авіаційного університету успішно пройшла акредитацію Національним агентством з акредитації України за вимогами ISO/IEC 17025:2006 «Загальні вимоги до компетентності випробувальних (калібрувальних) лабораторій та отримала Атестат про акредитацію.
ВІЛ «АвіаТЕСТ» є наслідувачем і спадкоємцем найкращих традицій, накопичених за довгі роки плідної праці Випробувального центру продукції "УЦАХ-СЕПРО", що функціонує в нашому університеті з 1998 року.
Рівень кваліфікації та компетенція співробітників Лабораторії дозволяє виконувати  науково-дослідні й дослідно-конструкторські роботи за хіммотологічним науковим напрямом, що вивчає фізико-хімічні та експлуатаційні властивості традиційних і альтернативних паливно-мастильних матеріалів і інших експлуатаційних матеріалів для авіаційної техніки, а також оцінку відповідності авіаційних паливно-мастильних матеріалів згідно з вимогами чинних нормативних документів, у тому числі й світового рівня.
На базі Лабораторії проводяться індивідуальні та інтерактивні консультації й конференцій, тренінги науково-практичні семінари (у тому числі з метою підвищення кваліфікації та стажування) з нормативно-законодавчої бази, стандартизації показників якості палив, масел, мастил, технічних рідин і присадок. Також організовуються практики для студентів освітнього рівня "Магістр" та робочі місця для аспірантів кафедри екології Інституту екологічно безпеки.