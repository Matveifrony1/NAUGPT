Заголовок: Школярі завітали до НАУ на екскурсію
Дата: 21/04/2016
URL: https://nau.edu.ua/ua/news/2016/4/shkolyari-zavitali-do-nau-na-ekskursiyu.html
==================================================

19 квітня 2016 р. на запрошення Інституту доуніверситетської підготовки та за ініціативи депутата Верховної Ради України П. Юрчишина, НАУ відвідала екскурсійна група з 48 старшокласників ЗНЗ № 1, № 2, № 4, № 5, Інтернату-гімназії м. Козятина та учнів с. Комсомольське, с. Самгородок Козятинського району Вінницької області. Супроводжували школярів директори навчальних закладів освіти та Л. Крилова – помічник депутата Верховної Ради України П. Юрчишина.
Під час зустрічі керівники навчальних закладів освіти та директор ІДП Н. Муранова обговорили питання щодо подальшого співробітництва НАУ в контексті профорієнтаційної роботи та підписали Угоди про співробітництво з в. о. ректора В. Харченком.
На презентації гості були докладно поінформовані про діяльність одного з найпотужніших авіаційних ВНЗ держави, підготовку до ЗНО на курсах ІДП, особливості вступної кампанії–2016 та перспективи навчання в НАУ. Незабутні враження отримали школярі від запропонованої змістовної та цікавої екскурсійної програми, зокрема відвідування навчальних корпусів, лабораторій та ангару.
Представники НАУ отримали запрошення відвідати ЗНЗ Вінницької області з метою проведення профорієнтаційної роботи в регіоні.