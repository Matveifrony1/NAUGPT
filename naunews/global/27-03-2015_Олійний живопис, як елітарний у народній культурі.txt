Заголовок: Олійний живопис, як елітарний у народній культурі
Дата: 27/03/2015
URL: https://nau.edu.ua/ua/news/2015/3/olijnij-zhivopis-yak-elitarnij-u-narodnij-kulturi.html
==================================================

26 березня 2015 року в рамках І Всеукраїнського «Фестивалю архітектури, дизайну та будівництва - 2015», який проходить в Інституті аеропортів,  відбулась відкрита лекція ст. викладача кафедри основ архітектури та дизайну Ольги Триколенко «Олійний розпис, як елітарний у народній культурі».
Лекція відбулась у Національному музеї українського народного декоративного мистецтва, в якому виставлені роботи Ольги Вікторівни. Одна з її робіт - картина-портрет «Пам’яті Ольги Рапай-Маркіш» була обрана експонатом березня 2015 року. Співробітники музею зазначили, що експонатом місяця завжди обирається шедевральний твір з колекції.
Лекція Ольги Триколенко була присвячена поширенню олійного живопису в Україні, переважно на початку ХІХ ст. (доба Т. Г. Шевченка). В цей час він, як елітарний, проникає і в народне мистецтво. Лекція відбулась у залах музею, слухачі мали можливість ознайомитись з представленими художніми творами видатних українських митців (народними іконами, народним живописом).
Також були розглянуті особливості композиції творів Катерини Білокур - техніка, умовність, стилізація, композиція та зміст творів, інформативність. Лектор рекомендувала подивитися експозицію Національного центру народної культури «Музей Івана Гончара».
Слухачами були студенти Національного авіаційного університету напряму підготовки «Дизайн»  та «Архітектура» та всі бажаючі.