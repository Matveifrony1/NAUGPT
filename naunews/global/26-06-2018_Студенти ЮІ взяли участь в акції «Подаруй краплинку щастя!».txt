Заголовок: Студенти ЮІ взяли участь в акції «Подаруй краплинку щастя!»
Дата: 26/06/2018
URL: https://nau.edu.ua/ua/news/1/6/studenti-yui-vzyali-uchast-v-aktsii-podaruy-kraplinku-shchastya.html
==================================================

У межах благодійної акції «Подаруй краплинку щастя!» 25 червня 2018 року Студентська рада Навчально-наукового юридичного інституту НАУ відвідала Спеціалізований обласний будинок дитини у місті Боярка.
Ініціативна група майбутніх юристів разом із науково-педагогічним складом Інституту протягом травня-червня 2018 року збирали саме потрібне і необхідне для малечі: речі, розвиваючі ігри, канцтовари, засоби гігієни тощо.
Зустрічав студентів дуже дружній та привітний колектив дитячого закладу, який піклується про вихованців та любить кожного з них. Дітлахи теж влаштували гостям теплий і щирий прийом. Вони демонстрували свої таланти.
Сподіваємось, що якомога більше людей будуть проявляти свою активність у допомозі таким діткам. Адже справжні радісні емоції та їх щасливі оченята не можуть залишити нікого байдужим.