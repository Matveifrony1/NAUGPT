Заголовок: Атестація здобувачів вищої освіти  ступеня доктора філософії на Факультеті екологічної безпеки, інженерії та технологій
Дата: 24/09/2024
URL: https://nau.edu.ua/ua/news/2024/9/atestatsiya-zdobuvachiv-vishchoi-osviti-stupenya-doktora-filosofii-na-fakulteti-ekologichnoi-bezpeki-inzhenerii-ta-tehnologiy.html
==================================================

18 вересня 2024 року
на Факультеті екологічної безпеки, інженерії та технологій Національного авіаційного університету відбулася звітна сесія для аспірантів кафедри екології та кафедри хімії і хімічної технології. Здобувачі наукового ступеня доктора філософії (PhD)
представили свої звіти за трьома спеціальностями:
101 «Екологія», 102 «Хімія» та 161 «Хімічна технологія та інженерія».
У засіданнях взяли участь:
аспіранти кафедр екології та хімії і хімічної технології;
наукові керівники аспірантів;
науково-педагогічні працівники кафедр;
гаранти освітньо-наукових програм:
101 «Екологія» — д.т.н., проф., завідувачка кафедри екології
Тамара Дудар;
102 «Хімія» — д.т.н., проф., професор кафедри хімії і хімічної технології
Віталій Чумак;
161 «Хімічні технології та інженерія» — д.т.н., проф., професорка кафедри хімії і хімічної технології
Віра Руденко.
Аспіранти презентували:
результати виконання індивідуального плану підготовки;
прогрес у навчальній та науковій складових;
результати наукової роботи;
опубліковані праці;
апробації та впровадження досліджень.
Представлені дослідження викликали жваву дискусію серед присутніх.
Основні напрямки робіт
включали:
екологізацію управління підприємствами;
сучасні підходи до вирішення проблем поводження з відходами;
підвищення екологічної стійкості об’єктів критичної інфраструктури;
покращення якості повітря в житлових зонах.
За підсумками звітної сесії
затверджено звіти про виконання індивідуальних планів усіх аспірантів та надано рекомендації щодо продовження навчання в аспірантурі НАУ для всіх здобувачів
Факультет вітає здобувачів вищої освіти ступеня доктора філософії (PhD) та їхніх наукових керівників з
успішною атестацією
та бажає подальших успіхів у реалізації поставлених наукових завдань.