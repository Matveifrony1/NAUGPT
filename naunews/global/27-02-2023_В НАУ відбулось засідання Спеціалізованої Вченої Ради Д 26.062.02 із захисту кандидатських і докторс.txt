Заголовок: В НАУ відбулось засідання Спеціалізованої Вченої Ради Д 26.062.02 із захисту кандидатських і докторських дисертацій з економічних профілів
Дата: 27/02/2023
URL: https://nau.edu.ua/ua/news/2023/2/v-nau-vidbulos-zasidannya-spetsializovanoi-vchenoi-radi-d-2606202-iz-zahistu-kandidatskih-i-doktorskih-disertatsiy-z-ekonomichnih-profiliv.html
==================================================

23 лютого 2023 року відбулось чергове засідання Спеціалізованої вченої ради Д 26.062.02, котра працює за науковими профілями: 08.00.03 «Економіка та управління національним господарством»,08.00.04 «Економіка та управління підприємствами (за видами економічної діяльності)»,08.00.08 «Гроші, фінанси і кредит».
Засідання відкрив Голова Ради Смерічевський Сергій Францович, доктор економічних наук, професор, декан факультету економіки та бізнес-адміністрування Національного авіаційного університету.
До розгляду було презентовано наукові здобутки на отримання наукових ступенів:
- доктора економічних наук за спеціальністю 08.00.04 «Економіка і управління підприємствами (за видами економічної діяльності)» - Побереженої Заріни Миколаївни, доцента кафедри економіки та бізнес-технологій ФЕБА. Науковий керівник: Ареф’єва Олена Володимирівна, доктор економічних наук, професор, завідувач кафедри економіки повітряного транспорту ФЕБА. Тема дисертації «Управління формуванням бізнес-моделі авіапідприємств на конкурентних ринках».
- кандидата економічних наук за спеціальністю 08.00.03 «Економіка та управління національним господарством» - Терещенко Ольги Василівни, здобувачки. Науковий керівник: Косова Тетяна Дмитрівна, доктор економічних наук, професор, завідувач кафедри фінансів, обліку та оподаткування ФЕБА. Тема дисертації «Механізми регулювання валютного ринку в умовах відкритості національної економіки».
Члени Ради заслухали доповіді здобувачок та їхніх наукових керівників. Ознайомились із відгуками опонентів, обговорили основні наукові результати.
За результатами розгляду дисертаційних робіт та наукової дискусії Рада надала позитивну оцінку дослідженням здобувачок та рекомендувала присудження наукових ступенів Побережній З.М. і Терещенко О.В.
Результативна робота Спеціалізованої вченої ради Д 26.062.02 доводить актуальність досліджень та перспективи розвитку інтелектуального потенціалу України, економічної відбудови й нарощування наукових здобутків університету!