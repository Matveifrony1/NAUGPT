Заголовок: Підсумки круглого столу: «Авіація та космонавтика у житті В.М. Шмарова. До 75-річчя від дня народження»
Дата: 21/04/2021
URL: https://nau.edu.ua/ua/news/2021/4/pidsumki-kruglogo-stolu-aviatsiya-ta-kosmonavtika-u-zhitti-vm-shmarova-do-75-richchya-vid-dnya-narodzhennya.html
==================================================

15 квітня 2021 року на базі Національного центру аерокосмічної освіти молоді імені О.М. Макарова (м. Дніпро), в рамках XXIII Міжнародної молодіжної науково-практичної конференції «Людина і Космос», пройшов Круглий стіл, присвячений 75-річчю від дня народження Валерія Миколайовича Шмарова: «Авіація і космонавтика в житті В.М. Шмарова».
Захід провели заступник генерального директора з науки та освіти НЦАОМ ім. О.М. Макарова Федоренко І.В. та начальник відділу Центру Стрельцова Т.П.
Учасниками Круглого столу стали колеги і друзі Валерія Шмарова, серед них:
КОВАЛЬ Анатолій Олексійович – директор ДП „Жулянський машинобудівний завод «ВІЗАР» “,
МІТРАХОВ Микола Олександрович – Директор представництва ДП «КБ «Південне» у м. Києві,
ЗІАТДІНОВ Юрій Кашафович -дійсний член аерокосмічної академії України, д.т.н., професор, з 2001 по 2018 роки директор Державного музею авіації ім. О.К. Антонова НАУ, зараз в.о.директора Київського фахового коледжу комп’ютерних технологій та економіки НАУ ,
СИДОРЕНКО Олександр Юрійович -заступник декана АКФ.
Із доповіддю на тему «Навчально-наукова діяльність В.М. Шмарова (2010-2017 рр.)» виступив доцент кафедри Аерокосмічного факультету НАУ Сергій Сергійович Товкач.
Захід відбувався у дистанційному форматі на платформі Zoom.
Учасники Круглого столу вийшли з пропозицією випустити книгу про Валерія Шмарова під назвою «Авіація і космонавтика в житті В.М. Шмарова».
Валерій Миколайович Шмаров – український політичний діяч, міністр оборони України (1994-1996), доктор технічних наук (2006), професор, професор Національного авіаційного університету (2004), директор Аерокосмічного інституту, президент Асоціації підприємств авіапромисловості України «Укравіапром», ініціатор створення самого найбільшого у Східній Європі Музею авіації, який зараз працює в Жулянах.
Валерій Миколайович у 1992-1993 роках брав участь у розробці першої Національної космічної програми України, був першим заступником Генерального директора НКАУ.
Крім цього, чимало свого часу і знань науковець присвятив педагогічній справі, багато працював зі студентами й всіляко розвивав інтерес молоді до космічної та авіаційної галузей.
Валерій Шмаров автор 44-х наукових робіт, 3-х патентів на винаходи і 2-х навчально-методичних посібників.