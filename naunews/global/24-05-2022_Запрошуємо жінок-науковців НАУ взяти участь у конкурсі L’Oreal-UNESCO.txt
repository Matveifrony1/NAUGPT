Заголовок: Запрошуємо жінок-науковців НАУ взяти участь у конкурсі L’Oreal-UNESCO
Дата: 24/05/2022
URL: https://nau.edu.ua/ua/news/2022/5/zaproshuemo-zhinok-naukovtsiv-nau-vzyati-uchast-u-konkursi-l’oreal-unesco.html
==================================================

Секретаріат ЮНЕСКО, під патронатом Директорату науки та інновацій Міністерства освіти і науки України, розпочав приймання номінацій на участь у конкурсі на Міжнародну премію 2023 року у рамках програми L’Oreal-UNESCO «Для жінок у науці» (
Правила і положення програми
).
У 2023 році будуть нагороджуватися п’ять видатних наукових дослідниць у галузі фізичних наук, математики та інформатики. Кожна із п’яти лауреаток отримає нагороду в розмірі 100 000 євро за внесок у наукові дослідження на церемонії, яка відбудеться у березні 2023 року.
Заявки приймаються лише через
онлайн-платформу
. Кінцевий термін подачі номінацій – 31 травня 2022 року.
Зазначена програма є унікальною можливістю підтримки та заохочення українських науковців-жінок, а також просування їхніх досліджень на міжнародному рівні. Крім того, результати попередньої участі українських дослідниць у програмі сприяють укріпленню іміджу України, як держави з великим науковим потенціалом.
За додатковою інформацією звертайтеся:
wis@unesco.org
(в копії:
ap.coppola@unesco.org
).