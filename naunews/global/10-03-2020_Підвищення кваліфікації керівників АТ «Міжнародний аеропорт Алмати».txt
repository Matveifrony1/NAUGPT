Заголовок: Підвищення кваліфікації керівників АТ «Міжнародний аеропорт Алмати»
Дата: 10/03/2020
URL: https://nau.edu.ua/ua/news/2020/berezen/pidvishchennya-kvalifikatsii-kerivnikiv-at-mizhnarodniy-aeroport-almati.html
==================================================

У рамках реалізації стратегічної концепції ІКАО «Жодна країна не залишиться без уваги» Інститут ІКАО провів курс «Система управління безпекою авіації» для керівного складу АТ «Міжнародний аеропорт Алмати». Курс проведено під методичним керівництвом директора Інституту ІКАО Галини Суслової інструктором Дмитром Бугайко.
Слухачі курсу – керівники інспекції з безпеки польотів, служб організації пасажирських та вантажних перевезень, VIP обслуговування, автоматичних систем терміналу,паливно-мастильних матеріалів, пожежно-рятувальної, електротехнічного забезпечення, медичного центру, експлуатаційного та ремонтно-будівельного управління, відділів якості й авіаційної безпеки.
Основними завданнями курсу є забезпечення прийнятного рівня безпеки міжнародного аеропорту та досягнення синергетичного ефекту у процесі впровадження випереджувального управління ризиками на рівні структурних підрозділів.