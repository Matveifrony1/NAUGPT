Заголовок: Надзвичайний та Повноважний Посол Канади в НАУ
Дата: 12/06/2015
URL: https://nau.edu.ua/ua/news/2015/6/nadzvichajnij-ta-povnovazhnij-posol-kanadi-v-nau.html
==================================================

Зал вченої ради займали викладачі, аспіранти та студенти для зустрічі високого гостя, Надзвичайного та Повноважного Посла Канади в Україні – Романа Ващука та його колег: комерційного радника Посольства Клінтона Мартіна, радника з питань розвитку бізнесу Юрія Мардака. Асоціацію аеропортів України представляв Євген Трескунов.
Перед зустріччю зі студентами та викладачами відбулася важлива бесіда Ректора університету М.С. Кулика з делегацією Посольства Канади, на якій були обговорені перспективи науково-технічного розвитку співробітництва та підвищення мобільності студентів, молодих вчених; важлива роль Канади у підтримці України та надання допомоги у боротьбі з російською агресією.
У даний час посольство Канади працює із підприємствами авіаційної та космічної галузі України з метою організації зустрічей із Канадськими компаніями, яких понад 130 буде представлено авіашоу у Франції 15-21 червня, і уряд Канади розробив прекрасну онлайн платформу для організації таких двосторонніх зустрічей у онлайн режимі
http://canadameetingprogramparis2015.converve.com
.
Студенти, аспіранти та викладачі задавали Послу Роману Ващуку і членам делегації найрізноманітніші питання, що стосуються теми освіти, можливості визнання дипломів НАУ в Канаді, співпраці між Канадою та Україною у сфері цивільної авіації та літакобудування. Посол Роман Ващук активно та з інтересом відповідав на поставлені питання, висловлював свою точку зору стосовно розвитку авіації в Україні, зокрема, про підготовку авіаційних фахівців та співпрацю університетів. Вела дискусію Директор Інституту ІКАО, професор Г.А. Суслова українською, англійською та російською мовами.
Проректор з наукової роботи В.П. Харченко представив членам делегації наукові розробки колективу НАУ. Увагу Посла привернули безпілотні летальні апарати, створені в НАУ, які мають практичне значення.