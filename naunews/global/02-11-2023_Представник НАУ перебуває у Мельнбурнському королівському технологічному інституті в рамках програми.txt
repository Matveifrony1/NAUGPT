Заголовок: Представник НАУ перебуває у Мельнбурнському королівському технологічному інституті в рамках програми міжнародного обміну та співпраці
Дата: 02/11/2023
URL: https://nau.edu.ua/ua/news/2023/11/predstavnik-nau-perebuvae-u-melnburnskomu-korolivskomu-tehnologichnomu-instituti-v-ramkah-programi-mizhnarodnogo-obminu-ta-spivpratsi.html
==================================================

Професор кафедри бізнес-аналітики та цифрової економіки факультету економіки та бізнес-адміністрування НАУ Тамара Олешко отримала унікальну можливість для стажування з метою підвищення кваліфікації та обміну досвідом із зарубіжними колегами у Мельнбурнському Королівському Технологічному Інституті в Австралії. Це важливий крок у подальшому розвитку академічної та наукової співпраці між нашими університетами.
Тамара Іванівна виступила з науковою доповіддю в Австралійській академії наук та Інженерній школі Мельнбурнзького технологічного інституту. Доповідь на тему «Моделювання відносин співробітництва на основі теорії неатомних ігор» стала результатом багаторічної співпраці викладачів НАУ та RMTI University в особі старшого лектора з авіації, випускниці НАУ, Геєць Ірини.
Під час свого перебування в Австралії Тамара Іванівна матиме можливість співпрацювати з видатними вченими RMTI University, а також брати участь в наукових дослідженнях та проєктах, які спрямовані на вдосконалення технологій управління в авіаційній галузі. Результати досліджень будуть опубліковані в сумісних наукових публікаціях та як розділ підручника.
Ця ініціатива свідчить про зростаючий інтерес до міжнародного обміну знаннями та досвідом між університетами і допоможе сприяти подальшому розвитку авіаційної освіти та прикладних досліджень як в Україні, так і в Австралії. Наукова діяльність професора НАУ в RMTI University обіцяє стати важливим кроком у розширенні міжнародних зв'язків та співпраці між двома дослідницькими центрами.