Заголовок: Студенти НАУ взяли участь у молодіжному фестивалі «Маркет мов»
Дата: 18/09/2018
URL: https://nau.edu.ua/ua/news/1/9/studenti-nau-vzyali-uchast-u-molodizhnomu-festivali-market-mov.html
==================================================

15 вересня 2018 року студенти Навчально-наукового юридичного інституту разом із відділом по роботі зі студентами, завідувачем кафедри історії та документознавства Навчально-наукового гуманітарного інституту Тюрменко І.І відвідали молодіжний фестиваль «Маркет мов», який відбувся в м. Києві на Хрещатику.
Під час заходу студенти та працівники університету взяли участь у тренінгах, майстер-класах, перегляді фільмів трьома мовами (англійською, французькою, німецькою), різноманітних інтерактивних квестах та церемонії одруження англійською мовою. Також, мали змогу поспілкувалися з представниками Міністерства інформаційної політики України та Міністерства юстиції України.
Подібні заходи сприяють розвитку та популяризації вивчення іноземних мов серед студентства та молоді.