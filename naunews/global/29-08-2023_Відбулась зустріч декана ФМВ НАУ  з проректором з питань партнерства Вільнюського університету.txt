Заголовок: Відбулась зустріч декана ФМВ НАУ  з проректором з питань партнерства Вільнюського університету
Дата: 29/08/2023
URL: https://nau.edu.ua/ua/news/2023/8/vidbulas-zustrich-dekana-fmv-nau-z-prorektorom-z-pitan-partnerstva-vilnyuskogo-universitetu.html
==================================================

Декан факультету міжнародних відносин НАУ Юрій Волошин провів робочу зустріч з проректором з питань партнерства Вільнюського університету Артурасом Васіляускасом та завідувачем відділу міжнародних зв'язків Раймонда Маркевічіне.
Сторони обговорили перспективи розвитку різнобічної співпраці між факультетом міжнародних відносин НАУ та Вільнюським університетом.
Юрій Волошин зазначив, що налагодження співробітництва між університетами сприятиме обміну знаннями та досвідом на міжнародному рівні.
За дорученням ректора НАУ Максима Луцького декан ФМВ НАУ передав для ректора Вільнюського університету Римвідаса Петраускаса макет літака Ан-225 «Мрія».
Проректор з питань партнерства Вільнюського університету Артурас Васіляускас підтримав співпрацю між українським та литовським університетами в навчальному, освітньому та науковому напрямах професійної діяльності.
За результатами зустрічі представники закладів вищої освіти висловили своє зацікавлення в зміцненні взаємодії між закладами вищої освіти України та Литовської Республіки, що розширить можливості для студентів та викладачів і сприятиме взаємному розвитку обох навчальних закладів.