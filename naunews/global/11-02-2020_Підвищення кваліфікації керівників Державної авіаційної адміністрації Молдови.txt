Заголовок: Підвищення кваліфікації керівників Державної авіаційної адміністрації Молдови
Дата: 11/02/2020
URL: https://nau.edu.ua/ua/news/2020/2-lyutiy/pidvishchennya-kvalifikatsii-kerivnikiv-derzhavnoi-aviatsiynoi-administratsii-moldovi.html
==================================================

Керівники управлінь льотної експлуатації ПС, аеропортів, аеронавігації, правового забезпечення, якості, системи управління безпекою на чолі з директором Державної авіаційної адміністрації Республіки Молдова Євгеном Коштеєм пройшли перепідготовку з управління безпекою цивільної авіації в рамках курсу, запропонованого Інститутом ІКАО НАУ. Навчання проведено на запрошення Державної авіаційної адміністрації Республіки Молдова (Autoritatea Aeronautica Civila a Republicii Moldova  (AAFC)) у рамках співпраці між AAFC та Інститутом ІКАО НАУ.
Курс проведено під методичним керівництвом директора Інституту ІКАО Галини Суслової інструктором інституту ІКАО Дмитром Бугайко. Програма курсу висвітлює шляхи імплементації та розвитку Національної програми безпеки авіації, етапи розвитку системи управління цивільною авіацією, законодавчу базу безпеки авіації, методики ідентифікації загроз й управління ризиками та співвіднесення систем безпеки авіаційних організацій з Національною програмою безпекою авіації Республіки Молдова.
Цей курс є наступним впевненим кроком щодо впровадження найкращих світових практик у галузі підготовки та перепідготовки кадрів цивільної авіації та забезпечення високого рівня безпеки авіації Республіки Молдова. Курс підтверджує зростання зацікавленості у перепідготовці за напрямом системи управління безпекою авіації з боку вищих керівників авіаційної галузі після проведення 40 сесії Асамблеї ІКАО.