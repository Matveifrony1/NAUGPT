Заголовок: Інститут ІСАО КАІ провів онлайн-курс з основ авіаційної безпеки
Дата: 25/03/2025
URL: https://nau.edu.ua/ua/news/2025/3/institut-isao-kai-proviv-onlayn-kurs-z-osnov-aviatsiynoi-bezpeki.html
==================================================

21 березня 2025 року
в Інституті ІСАО КАІ успішно відбувся Національний курс під егідою ІСАО
«Первинна підготовка з основ авіаційної безпеки».
Навчання проводили кваліфіковані інструктори з авіаційної безпеки для працівників Комунального підприємства «Міжнародний аеропорт Одеса» та співробітників КАІ.
Мета курсу полягала у
підготовці фахівців з авіаційної безпеки в суб’єктах авіаційної діяльності, формуванні їхніх компетенцій щодо виконання професійних завдань згідно з вимогами чинних нормативно-правових актів у сфері авіаційної безпеки.
Особлива увага приділялася
працівникам, які вперше призначені на роботу в підрозділи авіаційної безпеки, для опанування ними принципів захисту цивільної авіації від актів незаконного втручання, набуття базових знань, формування початкових умінь та навичок щодо здійснення заходів авіаційної безпеки.
Навчання проходило у зручному онлайн-форматі. Після завершення курсу
учасники успішно склали заключний тест та отримали сертифікати
встановленого зразка. Слухачі відзначили високий професіоналізм викладачів та ефективну організацію навчального процесу, залишивши позитивні відгуки про програму.