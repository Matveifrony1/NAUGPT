Заголовок: Урочисте засідання Вченої Ради університету
Дата: 23/10/2019
URL: https://nau.edu.ua/ua/news/2019/10/urochiste-zasidannya-vchenoi-radi-universitetu.html
==================================================

Сьогодні на Урочистому засіданні Вченої Ради університету завідувачу кафедри двигунів внутрішнього згорання та транспорту Жешувського технологічного університету Казиміру Лейді присвоєно звання «Почесний доктор Національного авіаційного університету».
Проректор з міжнародного співробітництва і освіти Олександр Запорожець презентував діяльність завідувача кафедри Жешувського технологічного університету. Ректор Володимир Ісаєнко вручив Казиміру Лейді мантію та диплом «Почесний доктор Національного авіаційного університету».
Почесний доктор НАУ Казимір Лейда звернувся до присутніх з промовою, в якій, зокрема, зауважив: «Я усвідомлюю важливість сьогоднішньої події та хотів би подякувати за таку високу та виняткову відзнаку. Сподіваюсь на подальшу активну науково-дослідну та академічну співпрацю з Національним авіаційним університетом».
Ректор Володимир Ісаєнко зазначив, що долучення професора до авіаційної спільноти та освітянського колективу НАУ є важливим для розвитку університету та підвищення його рейтингів у світовій спільноті. «Розраховуємо, що Казимір Лейда буде активно долучатись до роботи з НАУ й ділитиметься своїм досвідом  з викладачами та студентами нашого університету».