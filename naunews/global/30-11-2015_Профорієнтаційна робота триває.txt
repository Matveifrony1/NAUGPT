Заголовок: Профорієнтаційна робота триває
Дата: 30/11/2015
URL: https://nau.edu.ua/ua/news/2015/11/proforientaczijna-robota-trivae.html
==================================================

Активну  профорієнтаційну роботу провадять викладачі  кафедри іноземних мов і прикладної лінгвістики Навчально-наукового Гуманітарного інституту.
Так, 26 листопада  старший викладач кафедри іноземних мов і прикладної лінгвістики Л. Іщенко провела круглий стіл для учнів старших класів у Мізоцькій спеціалізованій школі-інтернаті для дітей з особливими потребами Рівненської Обласної ради. Лариса Йосипівна вже третій рік поспіль проводить профорієнтаційну роботу у школі і стала бажаною гостею, яка підтримує юні мрії та надає цінні поради для їх здійснення.
22 листопада 2015 року доцент кафедри Василь Кузнєцов провів профорієнтаційну зустріч зі старшокласниками Природничо-наукового ліцею № 145 Печерського району м. Києва. Разом з викладачами кафедри англійської мови ліцею Василь Олексійович організував та провів круглий стіл на тему «Вища освіта: робимо свідомий вибір». Усі охочі висловили думку про переваги та недоліки платного та безкоштовного навчання,  особливості навчання у державному або приватному закладі, престижність університетів тощо.
17 листопада 2015 року викладач кафедри іноземних мов  і прикладної лінгвістики А. Колісниченко відвідала державний навчальний заклад «Київський центр професійно-технічної освіти». Студенти цього навчального закладу ІІІ рівня акредитації отримають кваліфікацію, з якою вони зможуть працювати на різноманітних підприємствах,  або ж продовжити освіту в одному з ВНЗ Києва. Більшість студентів центру мріють отримати повну вищу освіту, тож були зацікавлені у зустрічі з викладачем НАУ. Майбутні абітурієнти  радо прийняли запрошення відвідати наш університет та зробити ще один крок на шляху свого професійного самовизначення.