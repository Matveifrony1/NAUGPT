Заголовок: День відкритих дверей: «Дуже хочу тут навчатися!»
Дата: 21/04/2018
URL: https://nau.edu.ua/ua/news/1/4/den-vidkritih-dverey-duzhe-hochu-tut-vchitisya.html
==================================================

Сьогодні більш як дві тисячі гостей пробували в Національному авіаційному університеті на  Дні відкритих дверей.
21 квітня до НАУ завітали майбутні абітурієнти та їхні батьки, щоб дізнатися про умови вступу та навчання у нашому виші, про актуальні зміни в цьогорічній вступній компанії.
Викладачі та студенти НАУ відповіли на всі запитання, які цікавили гостей. Навчально-наукові інститути влаштували пізнавальні презентаційні майданчики з використанням різних наукових експериментів.
НАУ пропонує навчання професії, яка дуже подобається моїй доньці Олександрі – з організації авіаційних перевезень, - розповідає мешканка Києва Оксана Ясінська. – Ми навмисне приїхали особисто дізнатися про умови вступу до університету і були приємно здивовані доступною вартістю навчання.
Мені сподобався університет, дуже хочу тут навчатися, постарюся підтягнути знання по деяких предметах, щоб вступити на «бюджет», – додає Олександра Ясінська.