Заголовок: Увага, конкурс!
Дата: 22/01/2018
URL: https://nau.edu.ua/ua/news/1/1/uvaga-konkurs.html
==================================================

Редакція газети «Авіатор» за підтримки адміністрації університету дає можливість спробувати себе у журналістиці,  проявити креатив та донести свою думку до багатотисячної аудиторії. Для цього ми и оголошуємо конкурс на кращий матеріал для електронної газети.
Конкурс проводиться у наступних номінаціях:
-          Кращий репортаж
-          Краще інтерв’ю
-          Краща аналітика
-          Кращий матеріал художньо-публіцистичного жанру
Крім того, окремо буде відзначена краща світлина до матеріалу. Переможець буде визначений шляхом підрахування «лайків» на офіційній сторінці НАУ у Facebook, Twitter та Instagram.
До участі у конкурсі запрошуються студенти, аспіранти, викладачі та інші співробітники Національного авіаційного університету. Їхню творчість оцінюватиме компетентне журі у складі представників керівництва, студентського самоврядування та співробітників редакції. А щоб оцінка була максимально об’єктивною, конкурсантам пропонується писати під псевдонімом.
Конкурс проходитиме щомісяця, починаючи з першого числа. Кінець терміну подачі матеріалів – кожне 25 число місяця. Матеріали надсилати на електронну адресу:
KonkursIAV@nau.edu.ua
.
Переможці у номінаціях будуть оголошені на офіційних пабліках у соціальних мережах та нагороджені подарунками і цінними призами. Тоді ж будуть розкриті справжні імена авторів.
Початок першого етапу подачі матеріалів – 1 лютого.
Бажаємо натхнення!