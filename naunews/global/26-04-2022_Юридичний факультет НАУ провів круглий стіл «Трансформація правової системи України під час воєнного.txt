Заголовок: Юридичний факультет НАУ провів круглий стіл «Трансформація правової системи України під час воєнного стану та пандемії COVID-19»
Дата: 26/04/2022
URL: https://nau.edu.ua/ua/news/2022/3/yuridichniy-fakultet-nau-proviv-krugliy-stil-transformatsiya-pravovoi-sistemi-ukraini-pid-chas-voennogo-stanu-ta-pandemii-covid-19.html
==================================================

Нещодавно, на Юридичному факультеті (ЮФ) Національного авіаційного університету відбувся науково-методичний круглий стіл на тему «Трансформація правової системи України під час воєнного стану та пандемії COVID-19».
У роботі наукового заходу взяли участь представники закладів вищої освіти України та Іраку, серед яких:
- Мунеам Таір Фаріс Аль-Зухаірі, начальник коледжа Імама Аль-Кадима Юридичного факультету (м. Багдад), професор кафедри конституційного права, адвокат;
- Анна Гуржій, доцент кафедри адміністративного, фінансового та інформаційного права Факультету міжнародної торгівлі та права Київського національного торговельно-економічного університету, к.ю.н., доцент;
- Іван Піскун, доцент кафедри правового забезпечення гуманітарного інституту Національного університету оборони України імені Івана Черняхівського, к.ю.н., доцент;
- Галина Корчова, доцент кафедри професійної освіти Київського національного університету будівництва і архітектури, кандидат педагогічних наук, доцент;
- Григорій Трофанчук, доцент кафедри конституційного, міжнародного права та публічно-правових дисциплін Київського інституту інтелектуальної власності та права Національного університету «Одеська юридична академія», кандидат історичних наук, доцент;
- Анжела Красницька, професор кафедри правничої лінгвістики Національної академії внутрішніх справ, кандидат юридичних наук, доцент;
- науково-педагогічні працівники, аспіранти та здобувачі вищої освіти ЮФ НАУ.
Під час круглого столу обговорили питання трансформаційних процесів у розвитку публічних галузей права, нові реалії захисту прав і свобод громадян України та зміни рівня правосвідомості громадян під час дії правового режиму воєнного стану, податкові реформи воєнного часу, зміни умов праці публічної адміністрації під час воєнного стану та пандемії COVID-19, роль ICAO у підтримці держав-членів та роль штучного інтелекту й розвиток його правового регулювання в Україні в умовах пандемії COVID-19 тощо.