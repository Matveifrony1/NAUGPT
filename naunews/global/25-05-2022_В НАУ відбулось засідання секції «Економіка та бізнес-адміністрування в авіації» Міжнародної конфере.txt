Заголовок: В НАУ відбулось засідання секції «Економіка та бізнес-адміністрування в авіації» Міжнародної конференції Політ-2022
Дата: 25/05/2022
URL: https://nau.edu.ua/ua/news/2022/5/v-nau-vidbulos-zasidannya-sektsii-ekonomika-ta-biznes-administruvannya-v-aviatsii-mizhnarodnoi-konferentsii-polit-2022.html
==================================================

24 травня на Факультеті економіки та бізнес-адміністрування (ФЕБА) Національного авіаційного університету проведено пленарне засідання секції «Економіка та бізнес-адміністрування в авіації» ХХІІ Міжнародної науково-практичної конференції студентів та молодих вчених «Політ. Сучасні проблеми науки».
Учасників конференції привітали:
- декан ФЕБА НАУ Сергій Смерічевський;
- завідувач кафедри бізнес-аналітики та цифрової економіки факультету Наталія Касьянова;
- доцент кафедри фінансів, обліку та оподаткування факультету Олена Рибак.
Впродовж засідання, про організацію наукових досліджень студентів і молодих вчених присутнім розповіла заступник декана ФЕБА Ольга Вовк. Також, в.о. голови Студентської ради факультету Мілена Ткачук ознайомила учасників з органами студентського самоврядування й ініціативами, що розкривають можливості для проведення і реалізації наукових досліджень.
Наукові здобутки було презентовано за такими напрямками:
- актуальні проблеми управління економікою в умовах цифрової трансформації;
- авіаційна галузь в категоріях фінансів, обліку, економіки та маркетингу.