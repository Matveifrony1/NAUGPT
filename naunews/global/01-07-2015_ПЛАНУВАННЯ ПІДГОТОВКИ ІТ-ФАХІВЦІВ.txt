Заголовок: ПЛАНУВАННЯ ПІДГОТОВКИ ІТ-ФАХІВЦІВ
Дата: 01/07/2015
URL: https://nau.edu.ua/ua/news/2015/7/planuvannya-pidgotovki-it-faxivcziv.html
==================================================

16 червня 2015 р. завідувач кафедри інженерії програмного забезпечення Інституту комп’ютерних інформаційних технологій  (ІКІТ) М. Сидоров та відповідальна за навчально-організаційну діяльність ІКІТ О. Дубчак взяли участь у засіданні круглого столу з обговорення  принципів формування державного замовлення у розрізі ВНЗ України за ІТ- спеціальностями на 2015–2016 н.р.
У важливій фаховій дискусії щодо створення уніфікованої методології такого розподілу з урахуванням потреб роботодавців, розміщення продуктивних сил в регіоні та безпосередньої якості підготовки спеціалістів за оцінками роботодавців узяли участь представники органів державної влади, провідних ВНЗ та IТ-компаній України, ключові експерти та представники центральних органів виконавчої влади.
Захід відбувся у Володимирській залі готелю «Хрещатик» за сприяння Асоціації «Інформаційні технології України»