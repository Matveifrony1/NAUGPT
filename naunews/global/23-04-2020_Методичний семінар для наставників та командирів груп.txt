Заголовок: Методичний семінар для наставників та командирів груп
Дата: 23/04/2020
URL: https://nau.edu.ua/ua/news/2020/kopiya-berezen/mizhnarodna-konferentsiya-mova-ta-kultura-v-prostori-novitnih-tehnologiy-problemi-suchasnoi-komunikatsii/metodichniy-seminar-dlya-nastavnikiv-ta-komandiriv-grup.html
==================================================

Юридичний факультет в режимі відеоконференції провів методичний семінар «Національно-патріотичне виховання – одне з пріоритетних завдань виховної роботи ЮФ». У заході взяли участь наставники і командири груп факультету та представники  КНУ імені Тараса Шевченка.
Вітаючи учасників, декан ЮФ Ірина Сопілко зазначила, що на факультеті велика увага приділяється формуванню у майбутніх юристів патріотизму, готовності до виконання громадянського і конституційного обов’язку із захисту національних інтересів, цілісності, незалежності України.
Під час семінару наставники поділилися досвідом проведення національно-патріотичних заходів: круглих столів, конкурсів, виставок, тематичних бесід,  екскурсій до визначних місць українського народу. За результатами семінару учасники розробили шляхи удосконалення форм і методів національно-патріотичного виховання студентства, які сприятимуть формуванню у майбутніх юристів національної свідомості та почуття патріотизму.