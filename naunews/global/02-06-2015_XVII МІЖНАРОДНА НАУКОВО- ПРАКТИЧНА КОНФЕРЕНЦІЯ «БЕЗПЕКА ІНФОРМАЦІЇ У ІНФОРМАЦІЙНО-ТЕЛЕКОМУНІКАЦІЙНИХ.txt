Заголовок: XVII МІЖНАРОДНА НАУКОВО- ПРАКТИЧНА КОНФЕРЕНЦІЯ «БЕЗПЕКА ІНФОРМАЦІЇ У ІНФОРМАЦІЙНО-ТЕЛЕКОМУНІКАЦІЙНИХ СИСТЕМАХ»
Дата: 02/06/2015
URL: https://nau.edu.ua/ua/news/2015/6/xvii-mizhnarodna-naukovo-praktichna-konferencziya-bezpeka-informaczii-u.html
==================================================

26-28 травня 2015 р. в с-к «Пуща-Озерна» відбулася щорічна МНПК «Безпека інформації в інформаційно-телекомунікаційних системах», яку проводила Державна служба спеціального зв’язку та захисту інформації України. Інститут комп’ютерних інформаційних технологій НАУ традиційно виступив співорганізатором конференції.
Відбулися засідання секцій, семінарів та круглих столів, участь у яких взяли науково-педагогічні працівники  ІКІТ:
О. Юдін, Р. Зюбіна, Ю. Бойко - доповідь «Методи стиску інформаційних потоків в системах підтримки прийняття рішень»;
О. Юдін, С. Бучик - доповідь «Класифікатор загроз державним інформаційним ресурсам: нормативно – правове, організаційне, інженерно-технічне спрямування»;
С. Лобода - доповідь «Педагогічні умови організації процесу самостійної роботи студентів спеціальностей сфери захисту інформації».
Учасники конференції визначили, що державна стратегія має ґрунтуватися на розумінні інформаційної безпеки як безперервно функціонуючого гнучкого комплексу нормативно-правових, економічних, технічних та програмних заходів, здатного контролювати та своєчасно реагувати на інциденти, одночасно дотримуючись вимог міжнародного співтовариства.