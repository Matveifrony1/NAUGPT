Заголовок: Виставка «Збережемо планету разом»
Дата: 09/10/2020
URL: https://nau.edu.ua/ua/news/2020/zhovten/vistavka-zberezhemo-planetu-razom.html
==================================================

В університеті проведено виставку творчих робіт співробітників та членів їх сімей «Збережемо планету разом», організовану профспілковим комітетом НАУ. Захід відбувся у відповідності до вимог роботи в умовах адаптивного карантину.
Виставку, в якій взяли участь більше 20 співробітників та майже 30 дітей, відкрив голова профкому Володимир Гребенніков. В експозиції були представлені різножанрові роботи: картини, малюнки, вишиванки, вироби з керамічної флористики, поробки тощо. Роботи конкурсантів вразили талановитістю і креативністю. Всім учасникам після завершення  виставки профком вручив заохочувальні подарунки, а кращі роботи були відзначені грамотами.
Профком планує  проводити такі заходи і в подальшому та запрошує до участі наших талановитих колег.