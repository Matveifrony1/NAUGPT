Заголовок: Про засідання Вченої ради університету від 01 липня 2020 року
Дата: 02/07/2020
URL: https://nau.edu.ua/ua/news/2020/lipen/pro-zasidannya-vchenoi-radi-universitetu-vid-01-lipnya-2020-roku.html
==================================================

01 липня 2020 року у Національному авіаційному університеті відбулося дистанційне засідання Вченої ради університету за допомогою платформи Google Meet.
Вченою радою університету внесено зміни до організаційної структури Національного авіаційного університету, а саме внесено зміни до структури кількох факультетів, інститутів та департаментів університету. Крім того, створено Департамент з науково-технічної діяльності, Департамент соціально-гуманітарної діяльності, Департамент господарської та експлуатаційної діяльності, Департамент з міжнародної діяльності, Департамент управління та контролю.
Вчена рада затвердила організаційну структуру університету, в якій для кожного відділу, служби та центру була визначена чітка підпорядкованість певному департаменту.
Вчена рада університету затвердила навчальні та робочі навчальні плани зі спеціальностей, за якими здійснюється підготовка здобувачів вищої освіти за освітнім ступенем «Магістр» денної форми навчання у Національному авіаційному університеті; встановила обсяги річного навчального навантаження і основних видів навчальної, наукової, методичної та організаційної роботи науково-педагогічних працівників університету на 2020-2021 навчальний рік. Також було затверджено перелік освітньо-професійних програм.
На засіданні встановлено загальний ліміт стипендіатів та ліміт стипендіатів, які досягли особливих успіхів у навчанні на І семестр 2020-2021 н. р.; затверджено кандидатури студентів на призначення академічних стипендій Президента України, Кабінету Міністрів України на І семестр 2020-2021 н. р. та Верховної ради України на 2020-2021 н. р., встановлено кількість стипендіатів на призначення академічних стипендій імені державних діячів першого українського уряду здобувачам вищої освіти освітнього ступеня «Магістр» на І семестр 2020-2021 н. р., а також затверджено кандидатури студентів на здобуття гранту Благодійної організації Президентський фонд Леоніда Кучми «Україна» на 2020-2021 н. р.
Внесено зміни до Правил прийому у 2020 році, окрім того, затверджено теми дисертацій, рекомендовано до друку низку навчальних посібників, монографій, збірників наукових праць та наукових журналів університету, внесено зміни до складу редакційної колегії збірника наукових праць.