Заголовок: НАУ ініціює створення в Києві спільної міжвузівської платформи для реалізації мистецьких проєктів за напрямом підготовки «Дизайн»
Дата: 09/02/2024
URL: https://nau.edu.ua/ua/news/2024/2/nau-initsiyue-stvorennya-v-kievi-spilnoi-mizhvuzivskoi-platformi-dlya-realizatsii-mistetskih-proektiv-za-napryamom-pidgotovki-dizayn.html
==================================================

Започаткована Президентом, Урядом і зарубіжними партнерами робота над проєктами післявоєнного відновлення істотно актуалізувала творчий пошук у дизайнерському середовищі, особливо потребу в створенні нових об’єктів з високим рівнем забезпечення естетично-культурних і матеріальних потреб сучасного суспільства.
У цьому зв’язку команда Факультету наземних споруд і аеродромів на чолі з в.о. декана
Октябриною Чемакіною
ініціювала підписання партнерських угод з провідними профільними закладами вищої освіти Києва з метою створення єдиної платформи для реалізації наукових, культурно-мистецьких, освітніх та соціально-культурних проектів в галузі культури та мистецтв з напряму підготовки «Дизайн». Зокрема, програмою взаємовигідного співробітництва, яку безпосередньо підготувала кандидат архітектури, доцент кафедри дизайну ФНСА
Лілія Гнатюк
, передбачається розгортання партнерських відносин у науково-дослідній, науково-освітній та архітектурно-мистецькій сферах, в також сприяння розвитку науково-творчого потенціалу, реалізації науково-освітніх проєктів, продуктивній комунікації науковців, освітян й інших діячів архітектурно-мистецької царини.
Станом на сьогодні голова комісії з реорганізації НАУ, в.о. ректора
Володимир Шульга
підписав п’ять відповідних угод, а саме з Національною академією образотворчого мистецтва і архітектури, Національною академією мистецтв України, Київського столичного університету ім.Б.Гринченка, Київською державною академією декоративно-прикладного мистецтва і дизайну ім. М.Бойчука, НДІ українознавства МОН України.
Характеризуючи новий напрям співпраці, започаткований колективом ФНСА,
керівник НАУ зазначив
: «Реалізація цієї ініціативи створює необхідну синергію і можливості для партнерства провідних київських закладів вищої освіти, які здійснюють підготовку фахівців у сфері архітектури та дизайну. Наша команда налаштована всебічно сприяти розвитку дизайнерських проєктів, спрямованих на оновлення художньо-естетичного образу об’єктів повоєнної України на основі найкращих європейських стандартів і практик».