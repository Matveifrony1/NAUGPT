Заголовок: Студентка Юридичного факультету НАУ – взяла участь у відкритому івенті «Gov Club: нова ера»
Дата: 14/02/2023
URL: https://nau.edu.ua/ua/news/2023/2/studentka-yuridichnogo-fakultetu-nau-–-vzyala-uchast-u-vidkritomu-iventi-gov-club-nova-era.html
==================================================

9 лютого 2023 року студентка групи ПР-204Б Юридичного факультету НАУ Анжеліка Левченко відвідала відкритий івент «Gov Club: нова ера», участь у якому взяло понад 100 учасників із різних куточків України.
Gov Club – це сучасний простір взаємодії фахівців з державного управління та бізнесу для реформації державної влади.
Спікери івенту:
- Анастасія Бондар - заступник Міністра з питань цифрового розвитку, цифрових трансформацій і цифровізації Міністерства культури та інформаційної політики України;
- Денис Шугалій - заступник Голови Фонду державного майна України з питань цифрового розвитку, цифрових трансформацій і цифровізації;
- Віталій Лавров - заступник Міністра молоді та спорту України з питань цифрового розвитку, цифрових трансформацій і цифровізації.
Доповідачі розповіли про свій професійний шлях, задачі та виклики, що стоять перед ними як CDTO на державній службі, надали поради та поділились інсайтами й своїм практичним досвідом.
«Наша задача - показати, що нові люди приносять у держсектор нову енергію, скіли та збагачують його масштабом своїх особистостей. Ми дуже натхненні таким інтересом й тому відновлюємо наші івенти на регулярній основі. У лютому-березні розпочинаємо зразу декілька курсів: Школа CDTO; Авторський комунікаційний курс Лесі Башняк; Government Course; Курс для студентів про state building. Тож запрошуємо усіх охочих долучитися до запланованих заходів та працювати на розвиток державної служби України», підбиваючи підсумки заходу зазначили спікери.
Детальну інформацію про діяльність Gov Club та заплановані івенти можна дізнатися за
посиланням
.