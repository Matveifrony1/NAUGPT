Заголовок: Перший Всеукраїнський студентський турнір з судових дебатів
Дата: 04/12/2018
URL: https://nau.edu.ua/ua/news/1/12/pershiy-vseukrainskiy-studentskiy-turnir-z-sudovih-debativ.html
==================================================

Команда студентів НАУ перемогла у Всеукраїнському студентському турнірі з судових дебатів у справах адміністративної юрисдикції, що відбувся в судових залах Касаційного адміністративного суду Верховного Суду.
За перемогу змагалися 5 команд: «PRO BONO» (Львівський торговельно-економічний університет); «Феміда» (Донецький національний університет імені Василя Стуса); «HONESTAS LEGALIS» (Національний авіаційний університет); «SERVI LEGIS» (Запорізький національний університет); «KNTEU Generation» (Київський національний торговельно-економічний університет).
Журі у складі: Михайла Смоковича (голова журі, голова Касаційного адміністративного суду у складі Верховного Суду), Ірини Сопілко (заступник голови журі, директор Навчально-наукового юридичного інституту Національного авіаційного університету), Віктора Базова (науковий консультант Касаційного адміністративного суду у складі Верховного Суду), Валерія Журавля (суддя Київського окружного адміністративного суду), Валерія Колпакова (завідувач кафедри адміністративного та господарського права Запорізького національного університету) визначили переможця та призерів Турніру.
Урочисте нагородження переможців здійснювали заступник голови оргкомітету, ректор Національного авіаційного університету Володимир Ісаєнко та голова журі – голова Касаційного адміністративного суду у складі Верховного Суду Михайло Смокович.
Дипломом І ступеня, кубком та цінними подарунками нагороджена команда Юридичного інституту Національного авіаційного університету – «HONESTAS LEGALIS».
Дипломом ІІ ступеня нагороджена команда Юридичного факультету Запорізького національного університету – «SERVI LEGIS».
Дипломом ІІІ ступеня нагороджена команда Донецького національного університету імені Василя Стуса – «Феміда».