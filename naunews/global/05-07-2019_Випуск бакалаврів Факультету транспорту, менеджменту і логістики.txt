Заголовок: Випуск бакалаврів Факультету транспорту, менеджменту і логістики
Дата: 05/07/2019
URL: https://nau.edu.ua/ua/news/2019/7/vipusk-bakalavriv-fakultetu-transportu-menedzhmentu-i-logistiki.html
==================================================

Відбулося урочисте вручення дипломів випускникам Факультету транспорту, менеджменту і логістики. Дипломи отримали 130 випускників (20 з відзнакою) освітнього ступеня «Бакалавр» за напрямами підготовки: «Транспортні технології (за видами транспорту)», «Менеджмент».
З вітальним словом до випускників звернувся проректор з навчальної роботи Артур Гудманян та декан факультету Оксана Ільєнко. До привітань долучилися завідувач кафедри логістики Марія Григорак, завідувач кафедри менеджменту зовнішньоекономічної діяльності підприємств Оксана Кириленко.
Кращих студентів за успіхи в навчанні, активну участь у громадському і культурному житті нагородили Грамотами Національного авіаційного університету.
Вітаємо випускників та бажаємо успіху в професійній діяльності!