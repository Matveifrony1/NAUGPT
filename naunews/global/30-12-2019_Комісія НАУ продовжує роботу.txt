Заголовок: Комісія НАУ продовжує роботу
Дата: 30/12/2019
URL: https://nau.edu.ua/ua/news/1/12/komisiya-nau-prodovzhue-robotu.html
==================================================

Сьогодні відбулось чергове засідання робочої комісії університету з встановлення обставин виникнення  займання у гуртожитку № 8 Студмістечка НАУ за участі студентів, які виявили бажання  бути присутніми.
На засіданні заслухано Акт про пожежу, складений начальником служби пожежної безпеки НАУ та внесено зауваження до нього. Також комісія ознайомилась з Актом про пожежу, наданим Солом’янським районним управлінням Головного управління ДСНС України в місті Києві. Ймовірна причина пожежі, вказана в Акті ДСНС: «потрапляння малокалорійного джерела запалення (недопалку) на горючі матеріали».
Члени комісії взяли активну участь в обговоренні конкретних заходів з посилення пожежної безпеки у приміщеннях та гуртожитках університету, їх належного забезпечення протипожежними засобами, організації дієвого контролю та оперативного реагування на порушення пожежної безпеки. Зокрема, рекомендовано планувати та проводити теоретичні та практичні навчання зі студентами, мешканцями гуртожитків. Наголошено також на спільній корпоративній відповідальності  як студентів, так і співробітників за безпеку життєдіяльності, зокрема, пожежну безпеку в НАУ.
Комісія продовжить свою роботу 03 січня 2020 року