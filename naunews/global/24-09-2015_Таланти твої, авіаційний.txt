Заголовок: Таланти твої, авіаційний
Дата: 24/09/2015
URL: https://nau.edu.ua/ua/news/2015/9/talanti-tvoi-aviaczijnij.html
==================================================

У Центрі культури та мистецтв Національного авіаційного університету стартував новий сезон. На початку кожного навчального року його відкриває яскравий шоу-концерт «НАУ має таланти». Ось і нинішньої осені понад 50 студентів університету брали участь у кастингу, який і визначив 14 учасників концерту.
Нинішнього сезону склад журі виявився чи не найвідомішим за всі шість років фестивалю. Це – учасники телевізійних конкурсних шоу-програм:
Крістіна Понунаєва - учасниця команди КВК «Збірна білявок України», учасниця телевізійної Вищої української ліги КВК (м. Київ), учасниця телевізійної Вищої ліги КВК (м. Москва) у складі команди «Інтер ЮА», акторка скечкома «Країна У»,
Анастасія Прохоренко (студентка НАУ), переможниця творчого конкурсу «НАУ має талант 2014», фіналістка 7 сезону телевізійного проекту «Україна має талант»,
Роман Веремейчик – фіналіст телевізійного шоу «Х-Фактор»,
Олександр Борисенко – фіналіст телевізійного проекту «Фабрика зірок», телеведучий.
Після перегляду виступів та отримання оцінок на сцену запросили в.о. проректора з науково-педагогічної та виховної роботи Тетяну Калиту. Вона привітала учасників та студентів з відкриттям сезону та оголосила переможця.
Дипломи переможців та подарунки від ППОСА НАУ та AGENT CLOTHING отримали:
1 місце: Аріна Фурмулі (ІМВ), східні танці;
2 місце: гурт «2 дні», ГМІ, ІЕБ, АКІ, ІІДС;
3 місце: Наталя Зозуля (АКІ), гімнастика
Вітаємо переможців!
До зустрічі 14 жовтня на фестивалі гумору «Кубок КВК НАУ».