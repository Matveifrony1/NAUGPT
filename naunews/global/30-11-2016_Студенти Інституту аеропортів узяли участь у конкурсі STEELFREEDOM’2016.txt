Заголовок: Студенти Інституту аеропортів узяли участь у конкурсі STEELFREEDOM’2016
Дата: 30/11/2016
URL: https://nau.edu.ua/ua/news/2016/11/studenti-institutu-aeroportiv-uzyali-uchast-u-konkursi-steelfreedom’2016.html
==================================================

26 листопада 2016 р. в комплексі Торгово-промислової палати України «Chamber Plaza» відбувся фінал Національного архітектурного студентського конкурсу STEELFREEDOM’2016.
Організатори надали можливість усім бажаючим ознайомитися з 49 конкурсними роботами напівфіналістів та фіналістів; відвідати лекції членів журі: заслужений архітектор України Сергія Целовальника; директора архітектурного бюро «Archimatika» Олександра Попова; керівник майстерні «АрхОбраз» Олексія Образцова; а також представників Українського центру сталевого будівництва (УЦСБ) - керівника Інженерного центру Артема Білика, керівника Комітету з вогнезахисту сталевих конструкцій Костянтина Калафата; провідного інженера-конструктора Ельвіри Ковалевської.
Під час фіналу серед гостей були й представники Навчально-наукового інституту аеропортів НАУ – завідувач кафедри містобудування Галина Агєєва, доцент кафедри архітектури Марія Тимошенко, старший викладач кафедри архітектури Олександр Пивоваров, студенти 4 та 5 курсів напрямку підготовки «Архітектура», для яких вже стало традицією брати участь в конкурсі STEELFREEDOM.
Студенти ННІАП НАУ змогли долучитися до вирішення практичних завдань, розширили знання щодо використання сталевих конструкцій для реалізації неординарних архітектурних рішень та спробували  попрацювати у команді однодумців.
І головне,  напівфіналісти конкурсу – Олександр Матюха, Олена Тельнюк,  Анастасія Метьолкіна, Владислав Шереметьєв, Барбара Дробот  - отримали досвід та зовнішню незалежну оцінку своїх проектних рішень багатоповерхового офісно-торгівельного комплексу з паркінгом у Києві.