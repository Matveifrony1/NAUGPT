Заголовок: Студенти ФМВ НАУ провели благодійний конкурс для  поранених військовослужбовців
Дата: 15/02/2023
URL: https://nau.edu.ua/ua/news/2023/2/studenti-fmv-nau-proveli-blagodiyniy-konkurs-dlya-poranenih-viyskovosluzhbovtsiv.html
==================================================

Факультет міжнародних відносин НАУ з нагоди Дня Святого Валентина організував конкурс тематичних листівок захисникам: «Закохані в Україну".
До участі у конкурсі долучилися студенти, які виготовили різноманітні листівки для військовослужбовців ЗСУ.
Перемогу в конкурсі здобула робота, виконана студентками третього курсу, спеціальності «Міжнародне право» Валерією Ситніковою та Іриною Керекешею. Листівки надруковано тиражем 200 штук та підписано викладачами та працівниками факультету.
Своєю чергою студент другого курсу, спеціальності «Журналістика» Даниїл Наконечний написав відкритого листа військовим, у якому подякував Героям за їх вклад у мирне майбутнє.
Крім того, за добу студентським активом було зібрано 10121 грн. на придбання смаколиків для поранених військовослужбовців, які перебувають у Київській міській клінічній лікарні №8.
На зібрані кошти було придбано: 80 кг яблук, 37 кг мандарин, 41 кг лимонів та
190 плиток чорного шоколаду. Залишок зібраних коштів студенти від імені факультету переказали на збір тепловізора для ЗСУ.
Військовослужбовці були надзвичайно вдячні за увагу та турботу.
Ми пишаємося нашою молоддю!