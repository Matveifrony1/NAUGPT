Заголовок: Вітаємо з перемогою у Всеукраїнському конкурсі з психології
Дата: 04/04/2016
URL: https://nau.edu.ua/ua/news/2016/4/vitaemo-z-peremogoyu-u-vseukrainskomu-konkursi-z-psixologii.html
==================================================

25 березня 2016 року у Південноукраїнському національному педагогічному університеті імені К.Д. Ушинського (м. Одеса) відбувся II етап Всеукраїнського конкурсу студентських робіт у галузі «Педагогічна та вікова психологія».
За результатами підсумкової науково-практичної конференції диплом ІІ ступеня отримала Ірина Поломарчук, студентка 5 курсу кафедри авіаційної психології  Навчально-наукового Гуманітарного інституту. Наукову роботу «Зв’язок мотивації до навчання з індивідуальними особливостями когнітивної сфери студентів за напрямом «Аеронавігація»», що принесла перемогу, було виконано під керівництвом завідувача кафедри авіаційної психології Олександра Віталійовича Петренка.
Викладачі та студенти кафедри авіаційної психології вітають переможницю та її наукового керівника і бажають нових успіхів та звершень!