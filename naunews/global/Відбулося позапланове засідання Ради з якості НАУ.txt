Заголовок:Відбулося позапланове засідання Ради з якості НАУ

Дата: ----------
URL: https://nau.edu.ua/ua/news/2024/5/vidbulosya-pozaplanove-zasidannya-radi-z-yakosti-nau.html
==================================================
Відбулося позапланове засідання Ради з якості НАУ
В понеділок 20 травня 2024 року відбулося позапланове засідання Ради з якості освітньої діяльності та якості вищої освіти Національного авіаційного університету, присвячене питанням академічної доброчесності.

Участь у засіданні взяли в.о. голови Ради з якості ‒ проректор з навчальної роботи Анатолій Полухін, проректори, керівники навчальних структурних підрозділів університету та представники органів  студентського самоврядування, всього 30 з 44 членів Ради з якості.

На порядку денному було питання Про розгляд Повідомлення про факт порушення академічної доброчесності під час підготовки та захисту випускницею НАУ магістерської дипломної роботи у 2020 році.

Службове розслідування було проведено в чіткій відповідності до визначеної чинним законодавством процедури та стало одним з перших подібних процесів, проведених в закладах вищої освіти України. Заслухавши звіти Експертної ради при випусковій кафедрі та Комісії з академічної доброчесності НАУ, Рада з якості прийняла відповідне рішення для розгляду та затвердження Вченою радою університету.

На завершення засідання секретар Ради з якості – начальник відділу моніторингу якості вищої освіти Андрій Гізун нагадав про посилення вимог щодо перевірки кваліфікаційних робіт на наявність ознак плагіату та необхідність дотримання всіх процедур, визначених Порядком перевірки академічних та наукових текстів на плагіат.