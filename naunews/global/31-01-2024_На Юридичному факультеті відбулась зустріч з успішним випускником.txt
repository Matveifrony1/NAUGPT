Заголовок: На Юридичному факультеті відбулась зустріч з успішним випускником
Дата: 31/01/2024
URL: https://nau.edu.ua/ua/news/2024/1/na-yuridichnomu-fakulteti-vidbulas-zustrich-z-uspishnim-vipusknikom.html
==================================================

На Юридичному факультеті  велику увагу приділяють співпраці з роботодавцями та випускниками. Це допомагає оперативно реагувати на потреби ринку праці і забезпечувати працевлаштування студентів.
26 січня
в.о. декана Юридичного факультету
Ірина Сопілко
зустрілася з випускником 2009 року
Віктором Бережником
, який зараз обіймає посаду прокурора третього відділу управління процесуального керівництва досудовим розслідуванням та підтримання публічного обвинувачення Департаменту нагляду за додержанням законів Національною поліцією України та органами, які ведуть боротьбу з організованою злочинністю Офісу Генерального прокурора.
Під час зустрічі сторони домовились налагодити співпрацю з обласними прокуратурами для проходження практики студентами спеціальностей 081 «Право» та 262  «Правоохоронна діяльність».
Також, в рамках вивчення навчальної дисципліни «Прокуратура України» Віктор Бережник провів зустріч зі студентами спеціальності 262 «Правоохоронна діяльність», а саме з групою ПР-107Б, де розповів про свою роботу в органах прокуратури та поділився порадами щодо досягнення успіху в професії.
Юридичний факультет запрошує своїх випускників до подальших зустрічей!