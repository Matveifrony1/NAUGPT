Заголовок:Про засідання Вченої ради університету від 25 січня 2023 року
Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-25-sichnya-2023-roku/
==================================================
Про засідання Вченої ради університету від 25 січня 2023 року
25 січня 2023 року відбулось засідання Вченої ради Національного авіаційного університету.

 

На засіданні Вчена рада університету присвоїла вчені звання професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Також було висунуто кандидатури на призначення стипендії Кабінету Міністрів України за видатні заслуги у сфері вищої освіти та нагородження відзнаками Міністерства освіти і науки України.

Членами Вченої ради внесено зміни до структури університету, встановлено ліміти стипендіатів, які досягли особливих успіхів у навчанні на січень-червень 2023 року та внесено зміни до Правил призначення і виплати стипендії здобувачам вищої освіти у Національному авіаційному університеті.

Також за поданням Стипендіальної комісії університету затверджено кандидатури студентів на призначення академічних стипендій Президента України, Кабінету Міністрів України на ІІ семестр 2022-2023 н. р. та встановлено кількість стипендіатів на призначення академічних стипендій імені державних діячів першого українського уряду здобувачам вищої освіти освітнього ступеня «Магістр» на ІІ семестр 2022-2023 н. р.

Також на засіданні затверджено низку положень, створено разові спеціалізовані вчені ради для проведення захисту дисертації здобувачів освітньо-наукового ступеня доктора філософії.

Окрім того, рекомендовано до друку монографію та науковий журнал.