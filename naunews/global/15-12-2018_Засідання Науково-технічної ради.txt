Заголовок: Засідання Науково-технічної ради
Дата: 15/12/2018
URL: https://nau.edu.ua/ua/news/1/12/zasidannya-naukovo-tehnichnoi-radi.html
==================================================

На засіданні Науково-технічної ради НАУ розглянуто проміжні звіти щодо виконання молодіжних НДР, що фінансувалися за рахунок видатків загального фонду державного бюджету у 2018 році. Засідання під головуванням Володимира Харченка відбулось 14 грудня 2018 року.
Результати виконання «Квантово-криптографічні методи захисту критичної інформаційної структури держави» представлені науковим керівником Сергієм Гнатюком з використання інноваційних методів репрезентації отриманих результатів. Дана робота присвячена розробленню проекту квантово-криптографічних методів забезпечення стійкості кутритових протоколів і систем, а також побудова тритових генераторів псевдовипадкових послідовностей та оцінювання їх статистичної стійкості.
Результати виконання «Нові реформульовані авіаційні палива з вітчизняної відновлюваної сировини та типові технології їх отримання» представлені науковим керівником Анною Яковлєвою. Метою даної роботи є  розроблення й виробництво, з метою подальшого використання, реформульованих авіаційних палив  з вітчизняної відновлювальної сировини.
За результатами розгляду представлених результатів досліджень встановлено, що роботи виконані у повному обсязі і отримані результати відповідають вимогам технічного завдання, календарного плану, вимогам МОН України і рекомендовані до впровадження.