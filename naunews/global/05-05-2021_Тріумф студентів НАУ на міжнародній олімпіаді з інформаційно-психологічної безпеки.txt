Заголовок: Тріумф студентів НАУ на міжнародній олімпіаді з інформаційно-психологічної безпеки
Дата: 05/05/2021
URL: https://nau.edu.ua/ua/news/2021/5/triumf-studentiv-nau-na-mizhnarodniy-olimpiadi-z-informatsiyno-psihologichnoi-bezpeki.html
==================================================

29 квітня 2021 року на базі Чернігівської політехніки проходила вже традиційна Міжнародна олімпіада з інформаційно-психологічної безпеки, у якій брали участь команди з 14 університетів України, Польщі, Грузії та Казахстану.
Другий рік поспіль цей захід проходив онлайн.
Національний авіаційний університет був представлений командою «NAU CyberTeam», яка складалась із трьох студентів - Андрія Руденко, Вікторії Погорілої та Богдана Горбаха (науковий керівник заст. декана ФККПІ, д.т.н., доцент Гнатюк С.О.)
За результатами індивідуального змагання, на якому учасники презентували власні наукові дослідження, Вікторія Погоріла зайняла переможне перше місце, а Андрій Руденко - третє!
В командних змаганнях команда «NAU CyberTeam» здобула «бронзу»!
Вітаємо юних науковців з черговою перемогою у міжнародних кібербезпекових змаганнях, бажаємо подальших успіхів і натхнення!