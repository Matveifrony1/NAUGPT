Заголовок: Майстер-старт у майбутнє
Дата: 09/06/2017
URL: https://nau.edu.ua/ua/news/2017/6/mayster-start-u-maybutne.html
==================================================

3 червня 2017 року відбулася виставка-презентація Навчально-наукового гуманітарного інституту в рамках Дня відкритих дверей НАУ. В холі першого корпусу представники інституту щиро вітали майбутніх абітурієнтів, надавали їм консультації та пропонували рекламно-інформаційні буклети. Після виставки-презентації було проведено два майстер-класи в рамках Літньої школи 2017, де майбутні студенти мали змогу поставити запитання щодо навчальної і виховної складової освітнього процесу, умов проживання в гуртожитку, студентського дозвілля тощо.
Під час майстер-класів панував тепла атмосфера і відчуття єдиної родини – родини НАУ. Висловлюємо щиру вдячність співробітникам та студентам НН ГМІ, які гідно представили наукові та творчі досягнення нашого інституту. Маємо надію, що наш навчальний заклад стане альма-матер для більшості присутніх на Дні відкритих дверей, адже навчання в Національному авіаційному університеті – це якість, престиж і впевненість у майбутньому!