Заголовок: Хмарні сервіси в освіті
Дата: 21/10/2015
URL: https://nau.edu.ua/ua/news/2015/10/xmarni-servisi-v-osviti.html
==================================================

16 жовтня 2015 року доцент кафедри педагогіки та психології професійної освіти  Навчально-наукового Гуманітарного інституту Олена Добротвор ознайомилась з прикладами впровадження українськими педагогами передових сучасних технологій у навчально-виховний процес. На Фестивалі педагогічних ідей в рамках Всеукраїнського проекту «Хмарні сервіси в освіті» за підтримки компанії Microsoft учасники з різних регіонів України підтвердили практичну значущість програми Office 365 як для викладачів, так і для учнів, надійність і зручність функціоналу, потужний потенціал для організації самостійного роботи та розвитку комунікативних здібностей тих, хто навчається. Обмін досвідом відбувся у майстер-класах від учителів, адміністраторів, учнів з демонстрацією прикладів.
Керівник відділу Майкрософт Україна по роботі з закладами освіти і науки Ольга Свириденко та керівник програми «Партнерство у навчанні» Роман Рудюк зазначили, що освіта є пріоритетним напрямком корпорації та привітали українських користувачів Office 365, які є частиною великої спільноти з 127 країн світу.