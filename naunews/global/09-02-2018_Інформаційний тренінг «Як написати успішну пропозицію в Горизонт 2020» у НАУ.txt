Заголовок: Інформаційний тренінг «Як написати успішну пропозицію в Горизонт 2020» у НАУ
Дата: 09/02/2018
URL: https://nau.edu.ua/ua/news/1/2/informatsiyniy-trening-yak-napisati-uspishnu-propozitsiyu-v-gorizont-2020-u-nau.html
==================================================

14 лютого 2018 року від 12:30 до 17:00 на базі Національного авіаційного університету в аудиторії 8-го корпусу № 8.101 відбудеться Інформаційний тренінг «Як написати успішну пропозицію в Горизонт 2020».
Повний текст анонсу з посиланням на реєстрацію, програмою заходу і карту розташування можна знайти
тут
.
Метою тренінгу є висвітлення найважливіших запитань, які виникають в учасників при підготовці та написанні проектної пропозиції за викликами Програми Горизонт 2020.
Під час тренінгу учасники матимуть змогу дізнатися про особливості форми проектної заявки Н2020, а саме, структуру пропозиції, які частини ідеї варто розкрити при її написанні: вплив проекту; головна концепція; налаштування змісту проекту (включаючи робочі пакети з завданнями та підзадачами діяльності); визначення структури управління проектом (роль координатора, керівників робочих груп тощо); бюджет проекту, а також поставити спікерам запитання.