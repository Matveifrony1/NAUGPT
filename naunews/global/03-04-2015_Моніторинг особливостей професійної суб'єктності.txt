Заголовок: Моніторинг особливостей професійної суб'єктності
Дата: 03/04/2015
URL: https://nau.edu.ua/ua/news/2015/4/monitoring-osoblivostej-profesijnoi-subektnosti.html
==================================================

2 квітня 2015 року на кафедрі педагогіки та психології професійної освіти Гуманітарного інституту відбувся науково-практичний семінар за результатами проекту: «Моніторинг успіхів студентів практичних психологів та перспективи їх подальшого професійного розвитку для формування професійної суб’єктності», науковим керівником якого є Е. Лузік (д-р пед. наук. проф., зав. каф.) та виконавцями – Л. Прудка (к. пед. наук), В. Фурман (к. пс. наук). Метою наукового проекту був моніторинг особливостей професійної суб'єктності студентів-практичних психологів для їх особистісного та професійного розвитку. Семінар відбувся на високому науковому рівні та у дискусійному форматі.
За результатами проекту дійшли висновку, що поряд із формуванням у студентів відповідних здібностей, професійно значущих якостей особливої уваги набуває розвиток їх творчості. Особистісні якості становлять фундамент професійної діяльності практичного психолога. У зв'язку з цим важливого значення набувають суб'єктні характеристики майбутнього практичного психолога: внутрішня учбово-професійна мотивація, мотивація досягнення, сенсожиттєві орієнтації, самоактуалізація, інтернальність, відповідальність тощо.
Таким чином, професійна суб'єктність майбутніх практичних психологів зумовлює необхідність пошуку відповідних психолого-педагогічних умов для її формування.