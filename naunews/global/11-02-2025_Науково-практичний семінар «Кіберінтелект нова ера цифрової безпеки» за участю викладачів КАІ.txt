Заголовок: Науково-практичний семінар «Кіберінтелект: нова ера цифрової безпеки» за участю викладачів КАІ
Дата: 11/02/2025
URL: https://nau.edu.ua/ua/news/2025/2/naukovo-praktichniy-seminar-kiberintelekt-nova-era-tsifrovoi-bezpeki-za-uchastyu-vikladachiv-kai.html
==================================================

5 лютого 2025 року
викладачі кафедри конституційного і адміністративного права Факультету права та міжнародних відносин ДУ «КАІ» взяли участь у науково-практичному семінарі
«Кіберінтелект: нова ера цифрової безпеки»
, організованому спільно з Центром кіберінтелекту та інновацій у сфері безпеки, Радою Національної Безпеки та Оборони (РНБО), кафедрою кібербезпеки та інформаційних технологій Університету митної справи та фінансів.
Захід зібрав лідерів, науковців, політичних діячів, представників промисловості для обговорення правових, технологічних та етичних проблем впровадження передових підходів до цифрової безпеки.
Центральною темою семінару стала
технологія нейромеж
, яка використовує штучний інтелект для покращення прогнозування та нейтралізації загроз.
Учасники мали можливість ознайомитись з кількома
ключовими аспектами:
сучасними методами прогнозування та нейтралізації загроз за допомогою штучного інтелекту. Експерти продемонстрували як системи, що базуються на AI, можуть передбачати кібератаки до їхнього виникнення, запропонувши проактивні рішення замість традиційних реактивних моделей;
реальними кейсами застосування кіберінтелекту для захисту даних. Представлено практичні приклади успішного впровадження технологій нейромеж у таких сферах як фінансовий сектор, медицина та оборона;
новітніми підходами до управління безпековими системами. Визначено нові рамки для управління складними безпековими екосистемами з урахуванням інтегрування алгоритмів машинного навчання з людськими процесами прийняття рішень.
сратегічними ініціативами Центру кіберінтелекту та інновацій у сфері безпеки. Центральне місце займатимуть дослідження в галузі нейромереж та інших інноваційних технологій, спрямованих на підвищення стійкості цифрового простору, а також розробки нормативно-правових актів що їх регулюють.
До панельних обговорень
долучилися і міжнародні експерти
, які висвітлили актуальні питання трансграничної кіберкримінальності, захисту приватності та етичні виклики, пов'язані з виникненням нових технологій.
Із заключним словом виступив доцент кафедри конституційного і адміністративного права, президент ГО «Асоціація «Метавсесвіт Україна»», завідувач науковою лабораторією теорії цифрової трансформації і права наукового центру цифрової трансформації і права Державної наукової установи «Інститут інформації, безпеки і права Національної академії правових наук України», PhD
Олексій Костенко
, який наголосив на важливостіпосилення інновацій у сфері цифрової стійкості та забезпечення правових і етичних гарантій, а також представив до уваги наукової спільности колективну монографію «Цифрова трансформація в Україні: Штучний інтелект, Метавсесвіт та Суспільство 5.0», в якій висвітлюються основні проблеми цифрової трансформації сучасного українського суспільства.