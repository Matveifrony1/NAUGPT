Заголовок: День відкритих дверей Юридичного факультету
Дата: 16/03/2019
URL: https://nau.edu.ua/ua/news/2019/3/den-vidkritih-dverey-u-yuridichnomu-fakulteti.html
==================================================

Сьогодні у Юридичному факультеті відбувся День відкритих дверей. Декан Юридичного факультету Ірина Сопілко надала консультації майбутнім абітурієнтам щодо особливостей вступу та умов навчання на факультеті, основних напрямків, за якими здійснюється підготовка студентів-юристів, можливостей навчання за англомовним проектом тощо.
Згодом усіх бажаючих запросили до навчальної Зали судових засідань, де студенти під керівництвом доцента кафедри кримінального права і процесу Юлії Ланцедової провели судові дебати з розгляду кримінальної справи. Після судового засідання абітурієнти мали змогу відчути себе криміналістами в навчально-науковій криміналістичній лабораторії. Завідувач криміналістичної лабораторії Лілія Грекова та студенти факультету розповіли старшокласникам про судову балістику – розділ криміналістичної техніки, який вивчає вогнепальну зброю в контексті розслідування злочинів, боєприпаси та сліди їх дії. Вони надали консультацію і практичну допомогу по дактилоскопічній експертизі (зняття відбитків пальців) та складанню фотороботу.
На завершення викладачі та студенти Юридичного факультету побажали абітурієнтам успіхів при складанні ЗНО, наполегливості у досягненні омріяного і висловили сподівання, що невдовзі побачать їх серед наших студентів.