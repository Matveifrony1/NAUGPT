Заголовок: Ми – частина авіаційної родини НАУ
Дата: 10/09/2015
URL: https://nau.edu.ua/ua/news/2015/9/mi-–-chastina-aviaczijnoi-rodini-nau.html
==================================================

8 вересня 2015 року у актовій залі Національного авіаційного університету відбулася лекція директора Навчально-наукового Гуманітарного інституту для студентів І курсу А. Гудманяна. Вона почалася теплими привітаннями слів студентів-першокурсників з початком навчання і найщиріших побажань активного, здорового, творчого життя в стінах одного з провідних ВНЗ України. Директор інституту підкреслив, що «ми з надією дивимося на молодь, яка вільна, якій зрозумілі європейські цінності, яка знає смак свободи». Слухаючи лекцію, переглядаючи слайди, фото- та відео- матеріали, студенти змогли пересвідчитися в потужності НАУ, вивчити розміщення корпусів, гуртожитків, бібліотек, спорткомплексу та інших об’єктів університету.
А. Гудманян також детально зупинився на досягненнях науково-педагогічних працівників і студентів  Гуманітарного інституту НАУ у науковій, навчальній і виховній роботі, участі в олімпіадах, фестивалях  «Студвесна», ««Березневі паростки» тощо.
Представляючи наставників академічних груп і методистів за напрямами підготовки інституту, директор надав новоствореним академічним групам можливість проявити себе гучними гаслами, що встановило в аудиторії атмосферу згуртованості та довіри.
Підбиваючи підсумки, А. Гудманян побажав першокурсникам успіхів у навчанні та висловив сподівання, що гасло університету «Жити! Творити! Перемагати!» стане їх студентським кредо. Завершилась лекція колективним виконанням гімну усіх студентів та урочистим фотографуванням груп І курсу.