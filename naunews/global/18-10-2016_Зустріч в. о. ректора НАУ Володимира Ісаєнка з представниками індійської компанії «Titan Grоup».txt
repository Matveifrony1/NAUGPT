Заголовок: Зустріч в. о. ректора НАУ Володимира Ісаєнка з представниками індійської компанії «Titan Grоup»
Дата: 18/10/2016
URL: https://nau.edu.ua/ua/news/2016/10/zustrich-v-o-rektora-nau-volodimira-isaenka-z-predstavnikami-indiyskoi-kompanii-titan-group.html
==================================================

14 жовтня 2016 року відбулася зустріч в. о. ректора  Володимира Ісаєнка з представниками компанії «Titan Grоup» (Індія) С. Рао, В. Среенівасулу та директором українського офісу цієї компанії О. Чечелем.
Мета візиту – проведення переговорів про співпрацю, ознайомлення з науково-технічною базою університету та підписання Протоколу про наміри.
У зустрічі також взяли участь директор ННАКІ Валерій Шмаров, директор ННІАН Валерій Чепіженко, заступник начальника відділу міжнародних зв’язків Світлана Богданенко.
Представники компанії відвідали музей НАУ, навчальний ангар, науково-дослідницькі аудиторії, Центр безпілотної авіації «Віраж». Особливий інтерес гостей викликали представлені директором ННІАП Октябриною Чемакіною студентські проекти в галузі архітектури, дизайну та будівництва аеропортів, оскільки компанія «Titan Grоup» спеціалізується на будівництві аеропортів, виготовленні літаків і гелікоптерів. Директор музею Юрій Зіатдінов організував для індійської делегації цікаву ознайомлювальну екскурсію Державним музеєм авіації.
Учасники зустрічі підтримали пропозицію в. о. ректора Володимира Ісаєнка щодо створення робочої групи, яка має вирішувати питання подальшої співпраці та стажування студентів.