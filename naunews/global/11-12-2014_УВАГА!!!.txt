Заголовок: УВАГА!!!
Дата: 11/12/2014
URL: https://nau.edu.ua/ua/news/2014/12/kolesnikov-fund-in-nau.html
==================================================

11.12.2014 р. Національний авіаційний університет спільно з «Фондом Бориса Колеснікова» в рамках Всеукраїнського благодійного проекту «Авіатор» проводить флешмоб серед студентів, який буде зареєстровано у «Книзі рекордів України».
Флешмоб має на меті символічно представити Україну як розвинуту авіаційну країну, зокрема популяризувати діяльність провідних авіаційних ВНЗ країни – Національного авіаційного університету та Національного аерокосмічного університету ім. М. Є. Жуковського «Харківський авіаційний інститут».
Суть заходу полягає у встановленні рекорду України з проведення наймасштабнішого флешмобу з побудови «живих» літаків. Студенти Національного авіаційного університету (Київ) та Національного аерокосмічного університету ім. М. Є. Жуковського «Харківський авіаційний інститут» (Харків) одночасно вишикуються у формі 2-х літаків.
План заходів:
12:00 – 12:30
Збір учасників флешмобу на площі біля ЦКМ
12:30 – 14:00
Генеральна репетиція флешмобу
14:00 – 14:30
Офіційна частина:
Виступ представників фонду;
Виступ ректорату;
Виступ представника Національного Реєстру Рекордів;
Тестові прямі включення НАУ – ХАІ
14:30 – 15:00
Побудова фігури, фіксація рекорду України
15:00 – 15:30
Підбиття підсумків, вручення сертифіката про фіксацію рекорду
Опис фігури та її розміри:
Довжина по фюзеляжу – 22 м
Розмах крил – 18 м
Загальна площа – 170 кв. м
Національним авіаційним університетом буде організована онлайн інтернет-трансляція флешмобу з полікоптера, розробленого та побудованого фахівцями Науково-виробничого центру безпілотної авіації «Віраж».
Крім того, всіх учасників та гостей пригостять гарячими кавою та чаєм.
Запрошуємо усіх бажаючих до участі!