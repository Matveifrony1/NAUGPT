Заголовок: НАУ ПІДПИСАВ УГОДУ З ПОЗНАНЬСЬКОЮ ПОЛІТЕХНІКОЮ
Дата: 07/04/2017
URL: https://nau.edu.ua/ua/news/2017/4/nau-pidpisav-ugodu-z-poznanskoyu-politehnikoyu.html
==================================================

7 квітня у рамках українсько-польських днів освіти, науки та інновацій продовжується форум ректорів вищих технічних навчальних закладів України та республіки Польща. Спільні українсько-польські засідання та освітні зустрічі - це один з найбільш масштабних освітніх заходів.
У цей же день в.о.ректора НАУ Володимир Ісаєнко і ректор Познаньського політехнічного університету Томаш Лодиговський підписали договір про співпрацю. Познаньська політехніка - один з найсильніших технічних ВНЗ Польщи, він входить до топ-1000 вищих навчальних закладів світу. Університет готує, зокрема, фахівців авіаційної галузі, тому закордонні колеги зацікавлені у тісній співпраці з українськими науковцями та викладачами. Тому вже у червні делегація викладачів та науковців Національного авіаційного університеру зможе відвідати Познань і більш детально обговорити з колегами умови подальшої співпраці.