Заголовок: В Національному авіаційному університеті 21 квітня 2021 року відбулося дистанційне засідання Вченої ради університету за допомогою платформи Google Meet
Дата: 23/04/2021
URL: https://nau.edu.ua/ua/news/2021/4/v-natsionalnomu-aviatsiynomu-universiteti-21-kvitnya-2021-roku-vidbulosya-distantsiyne-zasidannya-vchenoi-radi-universitetu-za-dopomogoyu-platformi-google-meet.html
==================================================

На засіданні Вченої ради університету заслухано та затверджено звіт виконуючого обов’язки проректора з наукової роботи О. Радченка про наукову діяльність університету у 2020 році. Наукову діяльність університету, здійснену в 2020 році визнано задовільною.
Також було заслухано доповідь начальника Льотної академії НАУ О. Чумака про заходи щодо святкування 70-річчя Льотної академії Національного авіаційного університету.
Вченою радою університету внесено зміни до організаційної структури Національного авіаційного університету, а також скорочено кількість кафедр та лабораторій на деяких факультетах.
Затверджено новий перелік освітньо-професійних програм та навчальних планів на їх основі зі спеціальностей, за якими здійснюється підготовка здобувачів вищої освіти за освітніми ступенями у Національному авіаційному університеті.
Також рішенням Вченої ради було започатковано програму тестування для визначення рівня володіння англійською мовою за загальноєвропейською системою CEFR на базі навчально-методичного центру «Aviation English» Інституту ІКАО.
Вченою радою університету затверджено Положення про Раду з якості освітньої діяльності та якості вищої освіти Національного авіаційного університету, Положення про Раду роботодавців Національного авіаційного університету, Положення про порядок тестування для визначення рівня володіння англійською мовою за загальноєвропейською системою CEFR.
Відповідно до «Порядку проведення експерименту з присудження ступеня доктора філософії», затвердженого Постановою Кабінету Міністрів України від 06.03.2019 р. № 167 та Порядку захисту дисертації та присудження ступеня доктора філософії у Національному авіаційному університеті було прийнято рішення про проведення попередньої експертизи дисертації здобувача освітньо-наукового ступеня доктора філософії та про створення разових спеціалізованих вчених рад для проведення захисту дисертацій здобувачів освітньо-наукового ступеня доктора філософії.
Окрім того, рекомендовано до друку низку навчальних посібників, наукових журналів та збірників наукових праць.
Рішення Вченої ради університету введено в дію відповідними наказами.