Заголовок: Про посилення карантинних заходів
Дата: 23/02/2021
URL: https://nau.edu.ua/ua/news/2021/2/pro-posilennya-karantinnih-zahodiv.html
==================================================

Відповідно до постанов Кабінету Міністрів України від 09.12.2020 р. №1236 «Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби СОVID-19, спричиненої коронавірусом SARS-СоV-2», від 17.02.2021 р. №104 «Про внесення змін до деяких актів Кабінету Міністрів України», листів Міністерства освіти і науки України від 14.05.2020 р. №1/9-249, від 12.10.2020 р. №1/9-576, від 15.12.2020 р. №1/9-688, листа Державної авіаційної cлужби України від 29.10.2020 р. №13.1/13.2-283-20 та в зв’язку зі складною епідемічною ситуацією
НАКАЗУЮ:
1. Підготовку здобувачів вищої освіти в університеті за всіма формами (денна, вечірня, заочна) та видами навчання (навчальні заняття, практична підготовка, контрольні заходи) здійснювати з 01.03.2021 р. до 30.04.2021 р. включно в дистанційному режимі відповідно до графіка навчального процесу.
Практичну підготовку (учбово-тренувальні польоти) здобувачів вищої освіти за спеціалізацією 272.02 «Льотна експлуатація повітряних суден» здійснювати із суворим дотриманням протиепідемічних заходів на аеродромі та на борту літака з обов’язковим контролем стану здоров’я здобувачів вищої освіти та пілотів-інструкторів напередодні та в день польотів.
2. Заборонити з 24.02.2021 р. до 30.04.2021 р.:
2.1. Розміщення відвідувачів у закладах громадського харчування на відстані меншій, ніж 2 метри за сусідніми столиками та більш як чотири особи за одним столом (без урахування дітей віком до 18 років), за умови, що відвідувачі заходять до закладу і пересуваються по ньому з вдягненими засобами індивідуального захисту, зокрема респіраторами або захисними масками, що закривають ніс та рот, у тому числі виготовленими самостійно (крім часу сидіння за столом для приймання їжі та/або напоїв).
2.2. Проведення масових заходів за участю більше однієї особи на 4 кв. метри площі будівлі або наповненістю залів понад 50 відсотків місць у кожному окремому залі.
2.3. Діяльність спортивних залів, які не забезпечують можливість обмежити кількість відвідувачів у залі з розрахунку одна особа на 10 кв. метрів загальної площі приміщення.
3. Наказ в.о. ректора від 18.12.2020 р. №558/од «Про посилення карантинних заходів» вважати таким, що втратив чинність.
4. Наказ довести до відома здобувачів вищої освіти та працівників університету.
5. Контроль за виконанням наказу покласти на проректорів за напрямками діяльності.
Ректор                                                                                                                    Максим ЛУЦЬКИЙ