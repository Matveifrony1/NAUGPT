Заголовок: Випуск магістрів НН ІМВ 2107
Дата: 02/03/2017
URL: https://nau.edu.ua/ua/news/2017/3/vipusk-magistriv-nn-imv-2107.html
==================================================

1 березня  2017 року в  Навчально-науковому  інституті  Міжнародних відносин НАУ відбулось урочисте вручення дипломів про повну вищу освіту, що підтверджують кваліфікацію магістра  за спеціальностями: «Міжнародні економічні відносини»; «Міжнародний бізнес»; «Міжнародне право»; «Журналістика»; «Туризмознавство» ; «Міжнародна  інформація». Дипломи отримали 39  випускників, з них 15   –  з відзнакою. Найкращих студентів було відзначено почесними грамотами Національного авіаційного університети та Інституту міжнародних відносин.
Слова привітання випускникам у цей святковий день висловила  директор інституту Алла  Фоменко, яка побажала дипломованим магістрам носити це звання з гордістю, і надалі підвищувати свій професійний рівень  та працювати з натхненням і задоволенням. Вручення дипломів супроводжувалося теплими словами завідувачів кафедр, які сердечно привітали випускників та побажали їм вірити у власні сили, боротися за своє майбутнє, втілювати  мрії в життя.  Хвилиною  мовчання присутні  вшанували пам'ять завідувача кафедри  міжнародного права Володимира Антипенка.
Крім дипломів,  випускники отримали і свої перші фахові  звання.  Протягом навчання  студенти продемонстрували високу наполегливість у вивченні дисциплін, здійснили суттєві наукові розробки під час підготовки магістерських дипломних робіт, які є корисними для їх використання у практиці державного управління, отримали схвальні відгуки під час проходження виробничої практики.   Це визнання досягнуто завдяки високому професіоналізму педагогічного колективу та  прагненню зберегти кращі традиції нашого навчального закладу.
Випускники гостро відчули рубіж свого життя – розлуку з Alma Mater і початок самостійного плавання по хвилях моря житейського. Вони висловили глибоку подяку і шану всьому колективу інституту за те, що виплекали їх, немов паростки і дали надійний грунт для подальшого зміцнення та зростання.
Нам залишається вірити в те, що випускники дійсно пам’ятатимуть рідний університет в  якому провели своїх п’ять з половиною найдивовижніших років життя!  Успіхів їм, нових досягнень, щасливої життєвої дороги !