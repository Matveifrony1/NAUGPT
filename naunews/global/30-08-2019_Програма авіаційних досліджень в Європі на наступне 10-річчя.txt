Заголовок: Програма авіаційних досліджень в Європі на наступне 10-річчя
Дата: 30/08/2019
URL: https://nau.edu.ua/ua/news/2019/8/programa-aviatsiynih-doslidzhen-v-evropi-na-nastupne-10-richchya.html
==================================================

Європейська Комісія веде активну підготовку до старту наступної Рамкової програми з досліджень та інновацій, яка матиме назву Horizon Europe і почнеться з 2021 року.
Зокрема, в рамках цієї програми планується нове спільне технологічне партнерство з авіаційних досліджень та інновацій Clean Aviation Partnership, що буде наслідувати діючу зараз програму Clean Sky 2.
Нещодавно науковий комітет CleanSky2 оприлюднив
Програму авіаційних досліджень в Європі на наступне десятиріччя
. Фактично цим документом визначені магістральні напрямки європейських досліджень в авіаційній галузі на найближче майбутнє. Можна з великою вірогідністю стверджувати, що напрямки з цього документу в тій чи іншій формі стануть темами для проектів Clean Aviation Partnership.
Тому, якщо вас та ваші підрозділи або команди може зацікавити участь у майбутніх проектах Clean Aviation Partnership, рекомендуємо: уважно почитати програму; визначитись, чи беруть ваші підрозділи або команди участь у дослідженнях у напрямках, що відповідають цьому документу; можливо, навіть, дещо відкоригувати програми ваших досліджень, щоб відповідати магістральним напрямам Європи.
У будь-якому разі, документ дає досить зрозумілу картину того, куди розвиватиметься європейська авіація у найближчі роки.
Сподіваюсь, таке розуміння допоможе більш активній участі українських інституцій та компаній в майбутніх проектах, що фінансуються Єврокомісією спільно з провідними авіаційними компаніями ЄС.