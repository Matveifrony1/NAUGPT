Заголовок: В НАУ відбувся День професій
Дата: 13/02/2023
URL: https://nau.edu.ua/ua/news/2023/2/v-nau-vidbuvsya-den-profesiy.html
==================================================

09 лютого 2023 року в Національному авіаційному університеті для майбутніх абітурієнтів відбувся профорієнтаційний захід «День професій в НАУ».
Організатори заходу – Навчально-науковий інститут розвитку освіти під керівництвом Галини Лазарєвої, заслуженого працівника освіти України, спільно з Факультетом транспорту, менеджменту і логістики Національного авіаційного університету.
Спікери заходу виступили – Кириленко Оксана, д.е.н., професор, завідувач кафедри менеджменту зовнішньоекономічної діяльності підприємств; Смерічевська Світлана, д.е.н., професор кафедри логістики; Ліскович Назарій, к.е.н., доцент кафедри менеджменту зовнішньоекономічної діяльності підприємств; Литвиненко Сергій, к.е.н, доцент кафедри організації авіаційних перевезень; Чайка Наталія, к.іст.н., доцент, доцент кафедри організації авіаційних робіт та послуг; Швець Аліна, студентка магістратури кафедри логістики ФТМЛ НАУ.
Доповідачі розповіли про професії, міжнародне партнерство та працевлаштування студентів-випускників тощо.
Модератор зустрічі Петровська Тетяна, к.пед.н., директор Центру допрофесійної підготовки та обдарованої учнівської молоді ННІРО НАУ, розповіла про переваги університету та запросила майбутніх абітурієнтів до участі в інформаційно-профорієнтаційних заходах, на навчання на підготовчих курсах до вступу в НАУ та на наступний День відкритих дверей – 23 лютого 2023 року.
Інформаційне забезпечення Дня професій здійснювала Бруяка Ольга, к.т.н., доцент, завідувач кафедри базових і спеціальних дисциплін ННІРО НАУ.
До участі у заході долучилися учасники із м. Києва, Донецької, Запорізької, Кіровоградської, Київської, Херсонської областей, коледжі і ліцей НАУ. Активними учасниками стали учні Кашперівського ліцею Тетіївської міської ради Білоцерківського району Київської області.
Щиро дякуємо всім учасникам Дня професій! До зустрічі в Національному авіаційному університеті!
Слава українському народу!
ННІРО
Youtube