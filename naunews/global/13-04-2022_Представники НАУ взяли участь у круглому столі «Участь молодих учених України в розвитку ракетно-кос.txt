Заголовок: Представники НАУ взяли участь у круглому столі «Участь молодих учених України в розвитку ракетно-космічної галузі в умовах війни»
Дата: 13/04/2022
URL: https://nau.edu.ua/ua/news/2022/3/predstavniki-nau-vzyali-uchast-u-kruglomu-stoli-uchast-molodih-uchenih-ukraini-v-rozvitku-raketno-kosmichnoi-galuzi-v-umovah-viyni.html
==================================================

З нагоди 25-ї річниці першого польоту космонавта України Леоніда Каденюка, Міжнародного дня польоту людини в космос та Дня працівників ракетно-космічної галузі України, 12 квітня було проведено круглий стіл «Участь молодих учених України в розвитку ракетно-космічної галузі в умовах війни».
Організатором заходу виступила Рада молодих учених при Міністерстві освіти і науки України, а його модератором стала заступник Голови Ради, професор кафедри бізнес-аналітики та цифрової економіки Факультету економіки та бізнес-адміністрування (ФЕБА) Національного авіаційного університету Анастасія Сімахова.
З вітальним словом до присутніх звернулися:
- Міністр освіти і науки України Сергій Шкарлет;
- народні депутати України Сергій Тарута та Андрій Ніколаєнко;
- голова РМУ при МОН Олеся Ващук;
- голова УМАКО «Сузір’я» Олег Петров;
- голова Громадської ради Державного космічного агентства України Едуард Кузнєцов.
Під час круглого столу цікаву доповідь представили:
- Роман Одарченко, доктор технічних наук, професор, завідувач кафедри телекомунікаційних та радіоелектронних систем Факультету аеронавігації, електроніки та телекомунікацій НАУ;
- Ольга Вовк, доктор економічних наук, професорка кафедри економіки повітряного транспорту, заступник декана Факультету економіки та бізнес-адміністрування НАУ.
Також, молоді вчені обговорили роль і пріоритети розвитку ракетно-космічної галузі в процесах відбудови наукового потенціалу України.