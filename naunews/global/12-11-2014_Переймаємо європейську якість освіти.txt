Заголовок: Переймаємо європейську якість освіти
Дата: 12/11/2014
URL: https://nau.edu.ua/ua/news/2014/11/perejmaemo-evropejsku-yakist-osvit.html
==================================================

3-7 листопада 2014 року старший викладач кафедри соціології Гуманітарного інституту Неля Грищенко стала учасником всеукраїнського тренінгового курсу для молодіжних тренерів. Тренінг відбувся у м. Львові в межах Рамкової програми співробітництва у сфері молодіжної політики на 2014-2015 роки між Україною та Радою Європи і проходив на основі посібника «Компас» щодо освіти  з прав людини та вирішення конфліктів. Співорганізаторами тренінгового курсу є Департамент молоді ради Європи та Міністерство молоді та спорту України у співпраці з громадською організацією «Центр громадської адвокатури».
Програма курсу передбачала підвищити спроможність учасників планувати, розвивати, впроваджувати та здійснювати оцінку освітніх заходів з прав людини за участю молоді на основі посібника «Компас» та підходів трансформації конфліктів.
Майстер-класи дозволили учасникам обговорити суперечливі питання, спровокували гарячі дискусії, що стосуються виникнення стереотипів, проблем освіти з прав людини в Україні, конфліктів в житті людини,  планування освітніх програм тощо.