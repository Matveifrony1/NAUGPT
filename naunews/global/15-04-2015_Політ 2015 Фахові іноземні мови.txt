Заголовок: Політ 2015: Фахові іноземні мови
Дата: 15/04/2015
URL: https://nau.edu.ua/ua/news/2015/4/polit-2015-faxovi-inozemni-movi.html
==================================================

9 квітня 2015 року на кафедрі іноземних мов за фахом Гуманітарного інституту відбулося засідання секції «Фахові іноземні мови» в рамках щорічної Міжнародної науково-практичної конференції молодих вчених та студентів «Політ. Сучасні проблеми науки».
Участь у засіданні брали кращі студенти Аерокосмічного інституту, Інститутів інформаційно-комп’ютерних технологій та економіки і менеджменту. На секції були представлені доповіді у супроводі презентацій, які відрізнялися оригінальністю, інноваційністю та глибиною поглядів на проблеми сучасної науки та технології. Учасники обговорювали налаштування надзвукових сенсорів на автоматизованих лініях виробництва, способи дослідження ринку фінансів, франчайзингові підприємства тощо. Дякуємо за участь усім учасникам та чекаємо зустрічі наступного року!