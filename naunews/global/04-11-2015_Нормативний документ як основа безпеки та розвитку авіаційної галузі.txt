Заголовок: Нормативний документ як основа безпеки та розвитку авіаційної галузі
Дата: 04/11/2015
URL: https://nau.edu.ua/ua/news/2015/11/normativnij-dokument-yak-osnova-bezpeki-ta-rozvitku-aviaczijnoi-galuzi.html
==================================================

28 жовтня 2015 року в рамках ІV Всеукраїнської науково-практичної конференції молодих учених і студентів з міжнародною участю «Проблеми та перспективи розвитку авіації та космонавтики» на кафедрі англійської філології і перекладу Навчально-наукового Гуманітарного інституту пройшло засідання секції «Нормативна база міжнародних організацій цивільної авіації у термінологічній та перекладацькій парадигмах». Саме нормативні документи регулюють усі напрями діяльності в галузі цивільної авіації та безпосередньо пов’язані з актуальними питаннями безпеки. Тому учасники особливу увагу приділили термінологічній складовій текстів документів міжнародних організацій цивільної авіації, стратегіям і проблемам їхнього відтворення українською мовою.