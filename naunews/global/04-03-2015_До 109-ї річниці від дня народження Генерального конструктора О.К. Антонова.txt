Заголовок: До 109-ї річниці від дня народження Генерального конструктора О.К. Антонова
Дата: 04/03/2015
URL: https://nau.edu.ua/ua/news/2015/3/do-109-i-richniczi-vid-dnya-narodzhennya-generalnogo-konstruktora-ok-antonova.html
==================================================

26 лютого 2015 року в залі засідань вченої ради Національного авіаційного університету був проведений круглий стіл Аерокосмічного інституту НАУ, присвячений 109-й річниці від дня народження Генерального конструктора О.К. Антонова та 50-річчю першого польоту літака АН-22 «Антей», створення якого являло собою якісно новий крок в розвитку авіаційної техніки.
В зустрічі зі студентами брали участь: Герой Радянського Союзу, заслужений льотчик-випробувач СРСР Ю.В. Курлін – випускник механічного факультету Київського інституту цивільного повітряного флоту (1956 р.); А.О. Антонова – донька О.К. Антонова, професор кафедри вищої математики НАУ; провідний інженер льотно-випробувальної і доводочної бази С.С. Галка; генеральний директор корпорації «Укравіаремонт»,  конструктор безпілотних літальних апаратів вертикального злету та посадки Ю.Т. Лещенко.
Засідання круглого столу провів доцент кафедри машинознавства Л. Братіца.