Заголовок: Урочисте закриття Літньої школи–2018
Дата: 13/06/2018
URL: https://nau.edu.ua/ua/news/1/6/u-nau-vidbulosya-urochiste-zakrittya-litnoi-shkoli-2018.html
==================================================

13 червня 2018 р. у святковій атмосфері актової зали Національного авіаційного університету відбулися урочистості з нагоди закриття Літньої школи–2018 для учнів навчальних закладів освіти України.
Загальновідомо, що НАУ є майданчиком для розвитку творчої особистості, роботі у команді, участі та співучасті у цікавих заходах за інтересами для школярів. Проект надав можливість сформувати колектив однодумців викладач-учень, отримали навички самостійної роботи, підвищити інтерес до отримання вищої освіти та мотивацію до навчання саме в НАУ.
Насиченим був і формат Літньої школи: олімпіади з шкільних предметів, цікаві лекції, майстер-класи, екскурсії до Музею історії НАУ, навчального ангару, Державного музею авіації, День відкритих дверей, Пробне ЗНО, тренінги, вікторини, наукові квести.
Серед запрошених на урочистості були учасники профорієнтаційного та освітнього проекту «Літня школа–2018», батьки, представники ректорату, директори навчально-наукових інститутів, завідувачі кафедр та викладачі університету.
Насичена програма заходу виправдала його мету – підвищила якість і рівень знань і вмінь учасників із предметів шкільного циклу, перевірила їх готовність до загальнонаціонального ЗНО, надала допомогу у професійному самовизначенні та творчій самореалізації особистості саме у середовищі вищої школи.
Організатором і координатором літньої школи був Навчально-науковий інститут неперервної освіти, а модератор проекту – директор ННІНО Н. Муранова.
У проекті брали участь 123 майбутніх випускника, які приїхали до університету зі всіх куточків нашої держави. Вони успішно завершили навчання у 10 класі та вирішили спробувати себе вже у якості «майже студентів».
З вітальним словом до присутніх звернулися: від імені ректора В. Ісаєнка проректор з молодіжної політики та інноваційного навчання О. Вовк; завідувач кафедри управління професійною освітою О. Дікова-Фаворська; заступник директора ННІАЕТ Р. Одарченко та директор ННІНО Н. Муранова, які побажали молоді, щоб отримані у стінах НАУ знання та досвід стали запорукою їх подальших вагомих здобутків, допомогли досягти омріяних вершин у майбутній професійній діяльності.
Відкрили свято талановиті художні колективи ЦДЮТ Солом’янського району м. Києва та виконавці вокальної студії академічного співу ЦКМ НАУ С.Токар та Д. Вахнован, які виконали пісні «Україна це ми» і «Мова єднання».
Слухачі школи С. Білостоцька та М. Онищук від імені всіх учасників проекту подякувати оргкомітету ННІНО, професорам, доцентам, викладачам, науковцям та студентам НАУ за професіоналізм та насичену цікаву програму, зазначивши, що Літня школа була для них не лише відпочинком та новим спілкуванням в НАУ, а й активною формою занять різного формату. На їх думку, слухачі школи стали свідками моделювання нового освітнього процесу: профільне навчання в університеті; народження наукового співтовариства молоді; розкриття її талантів, здібностей, творчого потенціалу, підвищення рівеня знань із шкільних предметів, а головне – всі вони знайшли нових друзів.
Учасники освітнього профорієнтаційного проекту отримали сертифікати, а переможцям Літньої школи було вручено подяки ректора НАУ за призові місця у предметних олімпіадах та за результатами конкурсів та вікторин: «Кращий знавець української мови», «Кращий знавець української літератури», «Скарби світової філософської мудрості», «Кращий знавець фізики» та літературно-мовної вікторини.
Студентська рада ННІНО на чолі із В. Шевченко запросили слухачів у парк «Відрадний» на пікнік для неформального спілкування, що залишило приємні враження.
Тож будемо сподіватися, що ці незабутні для абітурієнтів дні перебування у НАУ, справді допоможуть їм зробити правильний подальший вибір у майбутньому та поповнять достойні лави студентів саме нашого престижного вишу!