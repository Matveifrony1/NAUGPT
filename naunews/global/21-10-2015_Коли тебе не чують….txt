Заголовок: Коли тебе не чують…
Дата: 21/10/2015
URL: https://nau.edu.ua/ua/news/2015/10/koli-tebe-ne-chuyut….html
==================================================

17-18 жовтня 2015 року старший викладач кафедри соціології та політології Навчально-наукового Гуманітарного інституту Н. Грищенко  у рамках проведення кампаній з рівності та недискримінації в Україні взяла участь у тренінговому курсі «Коли тебе не чують: як протидіяти дискримінації методами правозахисного акціонізму», який проводився за сприянням Center for Civil Liberties, Коаліції з протидії дискримінації в Україні, групи громадського спостереження  ОЗОН та Human Rights Agenda.
Модераторами тренінгу були Максим Єлігулашвілі (Розуміємо права людини, УГСПЛ) та Ярослав Минкін (СТАН). Участь у роботі взяли як представники вишів (Київ, Житомир, Івано-Франківськ, Вінниця), так і представники неурядових громадських організацій (Київ, Житомир, Івано-Франківськ, Вінниця, Одеса, Суми, Донецьк та Маріуполь).
Учасники ознайомилися з побудовою кампаній на захист суспільних інтересів з використанням мистецьких засобів, а також перейшли від ідеї до практики, провівши акцію на захист прав переселених з Донецька студентів-іноземців.