Заголовок: Правильний вибір професії – запорука життєвого успіху!
Дата: 13/03/2015
URL: https://nau.edu.ua/ua/news/2015/3/pravilnij-vibir-profesii-–-zaporuka-zhittevogo-uspixu.html
==================================================

11 березня 2015 року старший викладач кафедри англійської філології і перекладу Гуманітарного інституту О. Линтвар відвідала спеціалізовану школу імені Д. Луценка № 197 з поглибленим вивченням англійської мови. Мета зустрічі - ознайомлення учнів 10-11 класів із основними напрямами підготовки Гуманітарного інституту, ключовими дисциплінами, технічними можливостями та інноваційними методиками, що запроваджуються представниками кафедри для того, щоб студенти, які прагнуть оволодіти перекладацькими навичками, могли реалізувати свій потенціал і здобуті знання у професійній діяльності. Учні з цікавістю поставилися до проведеного заходу. Вони поставили чимало запитання, на які отримали вичерпні відповіді. Вручені учням рекламні буклети містять необхідну інформацію, включаючи контактні дані, що не дозволить абітурієнтам загубитися у вирі пропозицій від представників інших ВНЗ за даним напрямом підготовки.