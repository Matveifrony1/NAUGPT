Заголовок: Перемога команди НАУ у Чемпіонаті України  зі спортивного більярду
Дата: 19/11/2018
URL: https://nau.edu.ua/ua/news/1/11/peremoga-komandi-nau-u-chempionati-ukraini-zi-sportivnogo-bilyardu.html
==================================================

Команда НАУ здобула 1-е місце у Відкритому особисто-командному Чемпіонаті України серед науково-педагогічних працівників ВНЗ зі спортивного більярду «Вільна піраміда», який відбувся 16–18 листопада 2018 року у НСОЦ Національного авіаційного університету.
Організатор Чемпіонату – Федерація спортивного більярду України. Участь у змаганні взяли 62 учасники, які представляли 33 вищі освітні заклади з восьми країн, серед яких: Болгарія, Іспанія, Молдова та ін.
Церемонію відкриття Чемпіонату розпочали ректор Національного авіаційного університету Володимир Ісаєнко, президент Федерації спортивного більярду України Ігор Масол, заступник голови Комітету з фізичного виховання та спорту МОН України Володимир Артамонов і модератор змагань, директор Федерації спортивного більярду України з розвитку більярдного спорту у Вищих навчальних закладах України Олександр Безносюк, побажавши учасникам нових спортивних звершень та наснаги до перемоги.
У турнірі «БІЛІЯ» перемогу здобули: 1-е місце – Олександр Крейдун (Національний університет оборони України імені Івана Черняховського); 2-е місце – Тарас Ключніков (Національний авіаційний університет); 3-е місце – Дмитро Михайлов (Новокаховський гуманітарний інститут Відкритий міжнародний університет розвитку людини «Україна»).
В особистому заліку: 1-е місце – Дмитро Михайлов (Новокаховський гуманітарний інститут Відкритий міжнародний університет розвитку людини «Україна»); 2-е місце – Олександр Крейдун (Національний університет оборони України імені Івана Черняховського); 3-е місце розділили Андрій Гудзь (Національна академія державного управління при Президентові України) і Павло Пасічник (Київський національний університет будівництва і архітектури).
А в командному заліку перемогла команда Національного авіаційного університету (Іван Дудник, Тарас Ключніков, Віталій Котелянець, Ігор Іванченко, Тетяна Гаман, Олександр Желепа); 2-е місце у команди Полтавського національного технічного університет імені Юрія Кондратюка; 3-е місце здобула команда Київського національного університету імені Тараса Шевченка.
Щиро вітаємо нашу команду з перемогою!