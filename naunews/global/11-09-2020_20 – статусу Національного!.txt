Заголовок: 20 – статусу Національного!
Дата: 11/09/2020
URL: https://nau.edu.ua/ua/news/2020/veresen/20-–-statusu-natsionalnogo.html
==================================================

Сьогодні визначний день для спільноти Національного авіаційного університету – двадцять років як наш університет здобув одну з найпочесніших державних відзнак – отримав статус Національного!
Бути національним закладом вищої освіти – це не лише привілей, а й висока відповідальність. Це означає відповідати критеріям патріотизму, відданості своїй державі й своєму народові. Це – працювати, не покладаючи рук, готуючи для суспільства висококваліфіковані кадри, виховуючи у студентів вірність Україні, готовність примножувати її успіхи й славу. Бути національним – це розвивати інтелектуальний потенціал нації, реалізовувати ідею національного відродження України.
За цей час в НАУ створено Інститут ІКАО, що співпрацює з Міжнародною організацією цивільної авіації у сфері підготовки та перепідготовки авіаційних фахівців. Втілюється в життя державний інвестиційний проєкт  «Міжнародний центр підготовки пілотів Національного авіаційного університету». Розвивається співпраця з нашими міжнародними партнерами – реалізуються наукові проєкти у спільному Китайсько-українського інституту аерокосмічних технологій (CUAT), впроваджується дуальна освіта з університетами Європи й світу. Нашим науковцям доручено виконання державних замовлень, а молоде покоління науковців щороку отримує іменні стипендії Президента України та Верховної Ради України. Наші обдаровані студенти – переможці всеукраїнських конкурсів та стипендіати українських та міжнародних фондів. Це результат нашої спільної роботи! Адже Національний авіаційний університет – це кожен з нас і ми єдині у бажанні зробити наш університет ще кращим!
Хочу побажати університетській спільноті бути гідними високого знання національного університету, розвивати його освітній та науковий          потенціал, примножувати традиції провідного закладу освіти, підніматися сходинками українських та міжнародних рейтингів.
Нехай не міліє джерело ваших освітніх та наукових ідей, хай буде затишно у стінах Альма Матер.
Щиро,
Володимир Ісаєнко