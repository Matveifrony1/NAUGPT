Заголовок: Студентське дозвілля
Дата: 15/05/2015
URL: https://nau.edu.ua/ua/news/2015/5/studentske-dozvillya.html
==================================================

26-27 квітня 2015 року викладач кафедри української мови та культури Гуманітарного інституту А. Терефера організувала для студентів другого курсу ІКІТ поїздку на Міжнародний фестиваль кінно-трюкового мистецтва «Кентаври – 2015». Захід проходив у парку культури «Київська Русь». Учасники фестивалю продемонстрували глядачам комплекс дивовижних каскадерських трюків, відбулися змагання з джигітування та віртуозної їзди в упряжках. Фестиваль об’єднав найкращих професійних вершників України, які представляють нашу країну на міжнародних змаганнях та беруть участь у світових шоу-програмах.
Студенти, окрім перегляду фестивальної шоу-програми, взяли активну участь у майстер-класі з виготовлення ляльок-мотанок, каталися верхи на конях, стріляли з середньовічних видів зброї, а також побували у музеї історичних костюмів. Після активно проведеного дозвілля всі задоволені повернулися до навчання.