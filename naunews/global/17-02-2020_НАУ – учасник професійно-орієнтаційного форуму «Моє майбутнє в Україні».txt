Заголовок: НАУ – учасник професійно-орієнтаційного форуму «Моє майбутнє в Україні»
Дата: 17/02/2020
URL: https://nau.edu.ua/ua/news/2020/2-lyutiy/nau-–-uchasnik-profesiyno-orientatsiynogo-forumu-moe-maybutne-v-ukraini.html
==================================================

Представники НАУ взяли участь у професійно-орієнтаційному форумі «Моє майбутнє в Україні»на запрошення партнера – відділу освіти Білоцерківської районної державної адміністрації. Модератор участі у форумі – Навчально-науковий інститут інноваційних освітніх технологій (ННІОТ).
Понад 500 учнів випускних класів Білоцерківського районувзяли участь у зустрічіз науковцями шести провідних ЗВОта п’яти професійно-технічних навчальних закладів України на базі опорного закладу освіти «Шкарівський академічний ліцей-центр позашкільної освіти» Київської області.
Участь у роботі форуму та презентації університету взяли: заступник директора ННІІОТ Оксана Поліщук; професор кафедри конституційного і адміністративного права ЮФ Степан Гончарук; доцент кафедри організації авіаційних перевезень ФТМЛ Тамара Дерев’янко; старший викладач кафедри екології ФЕБІТ Ігор Горбач; провідний фахівець Центру обдарованої учнівської молоді ННІІОТ Олена Губрій, від ФАЕТ – доценти Олександр Кривоносенко та Сергій Єгоров, викладачі Сергій Мігель, Володимир Калініченко. Директор Центру допрофесійної підготовки ННІІОТ Тетяна Петровська виступила з презентацією «НАУ – твоя мрія!», в якій змістовно висвітлила усі напрями діяльності університету та впровадження нових проєктів і програм для розвитку студентів та учнів старших класів.
Абітурієнти ознайомились зі специфікою та особливостями навчання на факультетах та кафедрах НАУ, із переліком спеціальностей (освітніх програм), із умовами навчання на підготовчому відділенні, англомовному проєктіта кафедрі військової підготовки. Учні були детально проінформовані про особливості вступної кампанії-2020, Правила вступу до НАУ, підготовку до ЗНО-2020, а також запрошені до участі у профорієнтаційних заходах (проєктах) задля здійснення правильного вибору майбутньої професії. Всіх учасників форуму запросили до НАУ на Дні відкритих дверей, що відбудуться 29 лютого, 14 квітня, 12 червня 2020 року.
Надзвичайний інтерес у школярів викликали майстер-класи «Хімічний ілюзіон» (Сергій Примаченко, кафедра хімії і хімічної технології ФЕБІТ) та «Робототехніка та інтернет речей» (Олександр Стрижаков,студент ІІ курсу ФАЕТ).
Начальник відділу освіти Білоцерківської районної державної адміністрації Вікторія Бабенко вручила Подяку НАУ за реалізацію державної політики в сфері освіти, сприяння впровадження професійно-орієнтаційної роботи серед учнівської молоді, співпрацю щодо забезпечення науково-дослідницької діяльності, сприяння створення умов для інтелектуального, духовного, творчого розвитку, професійного самовизначення учнів закладів освіти району.