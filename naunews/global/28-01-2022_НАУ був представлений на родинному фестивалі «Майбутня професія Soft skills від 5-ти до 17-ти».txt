Заголовок: НАУ був представлений на родинному фестивалі «Майбутня професія: Soft skills від 5-ти до 17-ти»
Дата: 28/01/2022
URL: https://nau.edu.ua/ua/news/2022/1/nau-buv-predstavleniy-na-rodinnomu-festivali-maybutnya-profesiya-soft-skills-vid-5-ti-do-17-ti.html
==================================================

22 січня за запрошенням Виконавчого органу Київської міської ради Департаменту освіти і науки Київського палацу дітей та юнацтва викладачі кафедри педагогіки та психології професійної освіти разом зі студентами спеціальності 053 «Психологія» освітньо-професійної програми «Практична психологія» Факультету лінгвістики та соціальних комунікацій (ФЛСК) Національного авіаційного університету взяли участь у традиційному родинному фестивалі Family Space «Майбутня професія: Soft skills від 5-ти до 17-ти».
Фестиваль проводився за підтримки:
- Національного технічного університету України «Київський політехнічний інститут ім. Ігоря Сікорського»;
- Національного педагогічного університету імені М.П. Драгоманова;
- Київського університету імені Б. Грінченка;
- Національної психологічної асоціації;
- Київського міського центру зайнятості;
- Київського міського будинку учителя.
На заході, у розрізі профорієнтаційної роботи, було представлено спеціальності ФЛСК НАУ та авторські методики викладачів кафедри педагогіки та психології професійної освіти факультету, а саме:
- Асоціативні коучингові карти (автор Е. Главінська, О. Главінська);
- Склянка з емоціями (адаптація Е. Главінської);
- техніка фото-терапії «Мрія» (атор О. Дацун);
- Каракулі (адаптація О. Дацун);
- Коробка з бажаннями.
Робота за даними методиками є ресурсною та мотиваційною, а також несе в собі асоціативну ідею авіаційної галузі.