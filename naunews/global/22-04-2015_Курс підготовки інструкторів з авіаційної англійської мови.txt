Заголовок: Курс підготовки інструкторів з авіаційної англійської мови
Дата: 22/04/2015
URL: https://nau.edu.ua/ua/news/2015/4/kurs-pidgotovki-instruktoriv-z-aviaczijnoi-anglijskoi-movi.html
==================================================

З 23 березня по 10 квітня 2015 року на базі Інститут ІКАО в навчально-методичному центрі «Aviation English» пройшов курс підготовки інструкторів з авіаційної англійської мови. У курсі взяли участь представники авіакомпанії «Українські вертольоти», а також представники мовних шкіл Львова та Кривого Рогу. По закінченні курсу всі учасники отримали сертифікати, що дають їм право проводити підготовку з авіаційної англійської мови. Слухачі відзначили високий професійний рівень інструкторів Інституту ІСАО і творчий підхід до проведення курсу.
Навчання викладачів, які в подальшому проводять підготовку та перепідготовку авіаційного персоналу, та рейтерів/екзаменаторів, що оцінюють мовну компетенцію пілотів і авіадиспетчерів є невід’ємною складовою процесу забезпечення безпеки авіації. За 10 років існування Інституту ІСАО багато пілотів українських та іноземних авіакомпаній пройшли підготовку та склали екзамен на здобуття рівня володіння англійською мовою за шкалою ІСАО.