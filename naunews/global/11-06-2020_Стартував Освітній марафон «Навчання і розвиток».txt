Заголовок: Стартував Освітній марафон «Навчання і розвиток»
Дата: 11/06/2020
URL: https://nau.edu.ua/ua/news/2020/cherven/startuvav-osvitniy-marafon-navchannya-i-rozvitok.html
==================================================

Освітній марафон «Навчання і розвиток» для учнів 9-11 класів закладів загальної середньої, позашкільної, професійно-технічної освіти, вихованців гуртків та учнів-членів МАН України стартував в онлайн-режимі. Марафон проходить в межах реалізації програми «Обдарована особистість» і триватиме до 30 червня 2020 року. Організатор і координатор марафону – Інститут інноваційних освітніх технологій НАУ. Керівник проєкту – директор інституту Наталія Муранова.
Мета проєкту – підвищення якості рівня знань і вмінь учнів навчальних закладів освіти з предметів шкільного циклу, перевірка їх готовності до загальнонаціонального ЗНО-2021, надання їм допомоги в професійному самовизначенні; здійснення допрофесійного консультування в середовищі вищої школи; розвиток професійних здібностей та наукових інтересів; залучення учнівської молоді до науково-дослідницької роботи.
Викладачі й науковці НАУ підготували учасникам програму, що передбачає практичні й лекційні заняття зі шкільних предметів, їх поглиблене вивчення; підготовку до загальнодержавного ЗНО; наукові лекції; День відкритих дверей НАУ; написання пробного ЗНО; тренінги з підготовки до ЗНО; Дні науки; віртуальні екскурсії, літературно-мистецьке свято, зустрічі з творчими людьми, науково-практичні конференції тощо.
Усі заходи проєкту є безкоштовними. Ознайомитися з програмою марафону можна за
посиланням.
Запрошуємо долучитися до заходів за інтересами!