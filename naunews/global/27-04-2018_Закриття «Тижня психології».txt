Заголовок: Закриття «Тижня психології»
Дата: 27/04/2018
URL: https://nau.edu.ua/ua/news/1/4/zakrittya-tizhnya-psihologii.html
==================================================

26 квітня відбулося закриття освітнього проекту «Тиждень психології в НАУ», чудовим організатором якого була кафедра педагогіки і психології професійної освіти Навчально-наукового гуманітарного інституту НАУ. Завершальним етапом низки заходів став психологічний квест у якому взяли участь майбутні практичні психологи – студенти І-ІІІ курсів.
Квест – це гра, в ході якої в різних точках на території університету треба було виконати те чи інше завдання. Кожна з команд знаходила необхідну «точку» з модератором, який і ставив завдання. Зокрема, треба було: переробити сучасні пісні під психологічний мотив; протанцювати танець чотирьох типів темпераментів (студенти складали танець, який характеризував сангвініка, холерика, меланхоліка, флегматика); отримавши напрями психології – ідентифікувати з науковцями, які ці напрями досліджували тощо. Команди виконували всі завдання почергово.
Фінішною точкою став майданчик біля літака перед центральним входом до НАУ. Студенти написали на гелевих кульках свої побажання і разом із викладачами кафедри, представниками дирекції відпустили їх у вільний політ.
Додамо, що підготовка до тижня психології тривала впродовж двох місяців. Адже потрібно було запросити гостей, організувати конференцію в Київському Національному університеті ім. Т. Шевченка, підготувати студентів до різноманітних тренінгів тощо.