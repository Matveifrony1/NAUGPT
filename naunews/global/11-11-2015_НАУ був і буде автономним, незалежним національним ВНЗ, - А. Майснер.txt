Заголовок: "НАУ був і буде автономним, незалежним національним ВНЗ", - А. Майснер
Дата: 11/11/2015
URL: https://nau.edu.ua/ua/news/2015/11/nau-buv-i-bude-avtonomnim-nezalezhnim-naczionalnim-vnz-a-majsner.html
==================================================

6 листопада 2015 року, відбулась спроба захоплення організованою групою осіб державної установи, якою є НАУ, на підставі неправомочних документів і спроби повернути до керівництва одіозного в минулому М.Луцького та його поплічників. Ці незаконні дії були рішуче припинені керівництвом МОН України, членами Наглядової ради НАУ та в.о. ректора НАУ професором В.Харченком із залученням правоохоронних органів в інтересах студентів, трудового колективу та держави. Після цього організована група осіб на чолі із М.Луцьким розпочала черговий етап дискредитаційної кампанії проти НАУ в соціальних мережах, розповсюджуючи видумані ними чутки про нібито приїзд керівника НТУ на територію НАУ та його плани об'єднання двох навчальних закладів. В.о. першого проректора НАУ Андрій Майснер від імені НАУ категорично спростував цю інформацію та пов'язав спробу захоплення НАУ із цією "спробою залякати колектив НАУ". Андрій Майснер зазначив: "Це агонія організованого угрупування, яке майже десятиріччя знекровлювало національний університет. Це особи з жахливого минулого, а нам разом із усім професійним колективом НАУ треба будувати нову славетну історію Університету. Що ми вже й почали робити."