Заголовок: Децентралізація публічного адміністрування в умовах інтеграції України до європейської спільноти
Дата: 19/10/2015
URL: https://nau.edu.ua/ua/news/2015/10/deczentralizacziya-publichnogo-administruvannya-v-umovax-integraczii-ukraini-do-evropejskoi-spilnoti.html
==================================================

15 жовтня 2015 року кафедрою конституційного і адміністративного права Навчально-наукового Юридичного інституту проведено науково-практичний семінар на тему: «Децентралізація публічного адміністрування в умовах інтеграції України до європейської спільноти».
У роботі науково-практичного семінару прийняли участь такі науково-педагогічні працівники та практикуючі юристи провідних вищих навчальних закладів і правозахисних організацій: зав. кафедри адміністративно-правових дисциплін Національної академії прокуратури України, д.ю.н., доцент А. Галай; зав. кафедри комерційного права Київського національного торгівельно-економічного університету, д.ю.н., старший науковий співробітник Т. Гуржій; доцент кафедри комерційного права Київського національного торгівельно-економічного університету, к.ю.н. Н. Каменська; начальник відділу науково-дослідної лабораторії проблем правового забезпечення діяльності органів внутрішніх справ ДНДІ МВС України, к.ю.н. – А. Буличев; викладач кафедри загальноюридичних дисциплін Інституту кримінально-виконавчої служби Державної пенітенціарної служби України, к.ю.н -. І. Пивовар; адвокат, к.ю.н. – Б. Даниленко; студенти Київського національного торгівельно-економічного університету та Інституту кримінально-виконавчої служби Державної пенітенціарної служби України.
Учасники семінару обговорили питання, присвячені: основним конституційним засадам децентралізації державної влади, а також реформуванню публічної адміністрації в Україні в умовах її поступової інтеграції до Європейського Союзу; реформуванню державної служби відповідно до європейських стандартів у контексті нового Закону України «Про державну службу», а також фінансово-правовим аспектам децентралізаційних процесів українського законодавства.
Під час підбиття підсумків роботи констатовано, що процес децентралізації публічного адміністрування в умовах інтеграції України до світової спільноти спрямований на забезпечення розширення повноважень органів місцевого самоврядування з метою забезпечення стабільного і сталого розвитку регіонів, ефективного вирішення питань місцевого значення і основою для цього повинна стати розпочата конституційна реформа.