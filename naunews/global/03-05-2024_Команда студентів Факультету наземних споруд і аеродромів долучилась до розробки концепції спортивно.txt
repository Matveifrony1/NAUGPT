Заголовок: Команда студентів Факультету наземних споруд і аеродромів долучилась до розробки концепції спортивно-реабілітаційного центру для військовослужбовців в конкурсі з відновлення України
Дата: 03/05/2024
URL: https://nau.edu.ua/ua/news/2024/5/komanda-studentiv-fakultetu-nazemnih-sporud-i-aerodromiv-doluchilas-do-rozrobki-kontseptsii-sportivno-reabilitatsiynogo-tsentru-dlya-viyskovosluzhbovtsiv-v-konkursi-z-vidnovlennya-ukraini.html
==================================================

Студенти-дизайнери
Ксенія Журавльова, Анна Луценко
та
Ольга Бондар
під керівництвом доцентки кафедри комп’ютерних технологій дизайну і графіки
Лілії Гнатюк
розробили проєкт
«Дерево життя»
(«Life tree») для міста Авангард Одеського району Одеської області.
Ідея концепції
спортивно-реабілітаційного центру полягає у створенні універсального середовища для рекреації військовослужбовців та їхніх родин, враховуючи потреби та особливості цільової аудиторії, а також перспективи розвитку громади. Концепція «Дерево Життя» символізує ріст, стійкість та відродження, що асоціюється із силою, витривалістю військових та їхньою адаптацією до цивільного життя.
Центр має стати місцем сили
, де військовослужбовці можуть знайти підтримку та ресурси для відновлення та розвитку після викликів служби. Образ дерева також асоціюється з поняттям «сім'я», що сприяє моральній та фізичній реабілітації цільової аудиторії.
Основними складовими центру є
медико-діагностичне відділення, спортивний корпус, житловий блок, відділення фізичної терапії різних видів та психологічної підтримки. Функціональна насиченість кожного блоку дає можливість реалізувати проект поетапно, у три черги. Враховуючи безпекові виклики, передбачено облаштування взаємопов’язаної системи укриттів із окремим виходом за межі жовтих ліній.
Використання енергоефективних технологій
, таких як енергозберігаюче освітлення, ізоляція та відновлювані джерела енергії, допоможе знизити експлуатаційні витрати центру та зменшити вплив на екологію. Крім того, застосування енергоефективних будівельних матеріалів сприятиме покращенню здоров'я користувачів та допоможе відновленню їхніх фізичних і психологічних сил.
Простір організовано
згідно з вимогами універсального дизайну. Створення родинного затишку через використання екологічно чистих матеріалів, організацію місць для спілкування, соціальної реабілітації, занять різними видами спорту та широкого спектру терапій.
Спортивно-реабілітаційний центр
має стати осередком сталого розвитку громади
, соціальної стійкості та інтеграції суспільства.