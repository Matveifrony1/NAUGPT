Заголовок: Розмежування компетенції щодо розгляду спорів у господарському та адміністративному судочинстві
Дата: 26/10/2015
URL: https://nau.edu.ua/ua/news/2015/10/rozmezhuvannya-kompetenczii.html
==================================================

22 жовтня 2015 року відбулася зустріч студентів 4 курсу Навчально-наукового Юридичного інституту із суддею, речником Київського апеляційного адміністративного суду Євгеном Мєзєнцевим та керівником апарату суду Іриною Черпак.
Мета - висвітлити проблеми судової практики щодо розмежування компетенції розгляду спорів з питань підвідомчості та підсудності в господарських та адміністративних судах України.
Євген Мєзєнцев розповів про досвід розгляду спорів у Німеччині, Фінляндії, Франції. Були наведені конкретні приклади судової практики (з посиланням на постанови Пленуму Вищого господарського суду України та Вищого адміністративного суду України) при вирішенні проблем судової практики щодо підвідомчості та підсудності спорів суду.
Ірина Черпак ознайомила студентів зі структурою Київського апеляційного адміністративного суду та розповіла про принципи судочинства та механізм функціонування судочинства України в цілому.
Представники судової гілки влади запросили студентів до співпраці, зокрема до участі в круглих столах, які проходять у Київському апеляційному адміністративному суді, та у стажуванні.