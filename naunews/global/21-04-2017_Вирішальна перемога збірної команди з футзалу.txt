Заголовок: Вирішальна перемога збірної команди з футзалу
Дата: 21/04/2017
URL: https://nau.edu.ua/ua/news/2017/4/virishalna-peremoga-zbirnoi-komandi-z-futzalu.html
==================================================

18 квітня 2017 року в оновленому залі № 1 спорткомплексу Національного авіаційного університету відбулася зустріч з футзалу між збірними командами «Авіатор» НАУ та Київського національного університету ім. Т.Г. Шевченка.
Ці дві команди мали однакову кількість очок у турнірній таблиці, і саме результат зустрічі між ними вирішував подальшу долю виступів команд у вищій лізі студентського чемпіонату.
Перший тайм для збірної команди «Авіатор» був досить невдалим і завершився з рахунком 0:2 на користь команди КНУ. Але це не зломило наших хлопців, які у другому таймі продемонстрували самовідданість і велике бажання перемогти у цій зустрічі. Вже у середині другого тайму вони не тільки зрівняли рахунок, але і змінили його на свою користь (4:2). Гравці збірної команди КНУ вже були не в змозі зупинити напористість нашої збірної. Матч закінчився з рахунком 6 : 3 на користь студентів НАУ.
Вітаємо тренера старшого викладача кафедри фізичного виховання та спортивної підготовки НН ГМІ – І. Дейнеку, гравців команди, а також вболівальників з вдалим виступом нашої збірної та бажаємо наступних перемог!