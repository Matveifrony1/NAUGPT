Заголовок:Про засідання Вченої ради університету від 28 листопада 2018 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-28-listopada-2018-roku/
==================================================
Про засідання Вченої ради університету від 28 листопада 2018 року
28 листопада 2018 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО відзначив кращих співробітників університету та вручив нагороди.

Нагрудний знак «Ветеран Національного авіаційного університету» вручено:

ЄФИМЦЮ Валентину Микитовичу – доценту кафедри комп’ютерних систем та мереж Навчально-наукового інституту комп’ютерних інформаційних технологій, кандидату технічних наук, доценту;

СІДЛЯРЕНКО Ганні Олексіївні – завідувачу лабораторії, лікарю-лаборанту Авіаційного медичного центру;

СМИКОВСЬКІЙ Тетяні Михайлівні – старшому лаборанту кафедри механіки Навчально-наукового аерокосмічного інституту.

Нагрудний знак «За сумлінну працю» Національного авіаційного університету вручено:

АБЛЕСІМОВУ Олександру Костянтиновичу – професору кафедри авіаційних комп’ютерно-інтегрованих комплексів Навчально-наукового інституту інформаційно-діагностичних систем, кандидату технічних наук, професору;

БАЛАШОВІЙ Марії Олексіївні – працівниці Інституту інформатики Національного авіаційного університету 1969-2005 років;

КВАСНІКОВУ Володимиру Павловичу – завідувачу кафедри комп’ютерних електротехнічних систем та технологій Навчально-наукового інституту інформаційно-діагностичних систем, доктору технічних наук, професору;

КРАВЧЕНКО Світлані Святославівні – методисту вищої категорії сектору післядипломного навчання навчально-методичного відділу Навчально-наукового інституту неперервної освіти.

Грамоту Національного авіаційного університету вручено:

МИХАЛКУ Миколі Валентиновичу – начальнику виробничо-ремонтної служби;

МІКОСЯНЧИК Оксані Олександрівні – доценту кафедри цивільної та промислової безпеки Навчально-наукового інституту екологічної безпеки, доктору технічних наук, доценту.

«Подяка ректора» Національного авіаційного університету вручена:

ІВАНОВІЙ Ірині В’ячеславівні – доценту кафедри технологій управління Навчально-наукового інституту неперервної освіти, кандидату економічних наук, доценту;

КЛІПІ Антоніні Миколаївні – доценту кафедри аерокосмічних систем управління Навчально-наукового інституту аеронавігації, електроніки та телекомунікацій, кандидату технічних наук, доценту;

КЛЮЧНІКОВУ Тарасу Миколайовичу – тренеру-викладачу спортивного більярду Навчально-спортивного оздоровчого центру;

ЛАРІОНОВУ Олексію Володимировичу – начальнику навчального центру авіаційних тренажерів Навчально-наукового інституту аеронавігації, електроніки та телекомунікацій.

На засіданні Вченої ради університету розглядалося питання про представлення до присвоєння почесного звання «Заслужений діяч науки і техніки України» КАЗАКУ Василю Миколайовичу – професору кафедри автоматизації та енергоменеджменту Навчально-наукового аерокосмічного інституту, доктору технічних наук, професору. Також представлено до нагородження нагрудним знаком Міністерства освіти і науки України «За наукові та освітні досягнення» БОЙЧЕНКА Сергія Валерійовича – директора Навчально-наукового інституту екологічної безпеки, доктора технічних наук, професора.

Вчена рада Національного авіаційного університету присвоїла вчене звання професора по кафедрі конституційного і адміністративного права ПИВОВАРУ Юрію Ігоровичу – завідувачу кафедри конституційного і адміністративного права Навчально-наукового юридичного інституту, кандидату юридичних наук, доценту.

На засіданні Вченої ради слухали доповідь директора Навчально-наукового інституту аеропортів О. В. Чемакіної про наукову та мистецьку діяльність Навчально-наукового інституту аеропортів.

Вчена рада університету ухвалила нову редакцію Статуту Національного авіаційного університету та внесла проект цього документу на погодження Конференції трудового колективу університету; погоджено передачу Кременчуцького льотного коледжу Національного авіаційного університету до сфери управління Міністерства внутрішніх справ України, а також затверджено Положення про систему забезпечення якості вищої освіти та освітньої діяльності Національного авіаційного університету, Політику в сфері якості Національного авіаційного університету.

Слухалося також питання про внесення змін до організаційної структури Національного авіаційного університету.

Окрім того, затверджено матеріали ліцензійних та акредитаційних справ про розширення провадження освітньої діяльності у сфері вищої освіти щодо підготовки здобувачів, затверджено теми докторських дисертацій, рекомендовано до друку низку наукових журналів, монографій та збірників наукових праць.