Заголовок: Студентки ФЛСК – переможниці стипендіальної програми «Завтра.UA»
Дата: 31/05/2019
URL: https://nau.edu.ua/ua/news/2019/5/studentkuflsk.html
==================================================

Студентки Факультету лінгвістики та соціальних комунікацій (ФЛСК) спеціальності «Переклад» Марина Гензель та Катерина Акастьолова стали стипендіатами стипендіальної програми з підтримки талановитої молоді Фонду Віктора Пінчука «Завтра.UA».
Марина Гензель презентувала роботу «Самоосвіта студента-філолога як особистісний освітній ресурс» (науковий керівник – доцент кафедри англійської філології і перекладу ФЛСК Марина Рудіна), а Катерина Акастьолова – конкурсну роботу «Моделювання практичного застосунку знань студентами-перекладачами» (науковий керівник – доцент кафедри англійської філології і перекладу ФЛСК Ірина Струк).
У конкурсі взяли участь 576 студентів з 97 закладів вищої освіти України. За результатами конкурсного відбору 100 учасників стали стипендіатами. Окрім наукової роботи оцінювались рівень фахових знань, лідерські якості та комунікаційні здібності конкурсантів.
Вітаємо студенток та бажаємо подальших наукових досягнень!