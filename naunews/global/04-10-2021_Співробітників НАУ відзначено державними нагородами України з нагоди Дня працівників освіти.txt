Заголовок: Співробітників НАУ відзначено державними нагородами України з нагоди Дня працівників освіти
Дата: 04/10/2021
URL: https://nau.edu.ua/ua/news/2021/10/spivrobitnikiv-nau-vidznacheno-derzhavnimi-nagorodami-ukraini-z-nagodi-dnya-pratsivnikiv-osviti.html
==================================================

01 жовтня Указом Президента України з нагоди Дня працівників освіти було присвоєно державні нагороди найкращим представникам освітньої сфери.
Серед відзначених за значний особистий внесок у розвиток національної освіти, підготовку кваліфікованих фахівців, багаторічну плідну педагогічну діяльність та високий професіоналізм були й співробітники Національного авіаційного університету.
Орденом княгині Ольги ІІІ ступеня нагороджено:
Лузік Ельвіру Василівну, завідувачку кафедри педагогіки та психології професійної освіти Факультету лінгвістики та соціальних комунікацій НАУ.
Звання «Заслужений діяч науки і техніки України» присвоєно:
Корченку Олександру Григоровичу, завідувачу кафедри безпеки інформаційних технологій Факультету кібербезпеки, комп'ютерної та програмної інженерії НАУ.
Званням «Заслужений працівник освіти України» відзначено:
Андрусевича Анатолія Олександровича, начальника відокремленого структурного підрозділу «Криворізький фаховий коледж» НАУ.
Щиро вітаємо колег та бажаємо подальших звершень.