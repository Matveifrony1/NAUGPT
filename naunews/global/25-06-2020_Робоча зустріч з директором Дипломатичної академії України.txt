Заголовок: Робоча зустріч з директором Дипломатичної академії України
Дата: 25/06/2020
URL: https://nau.edu.ua/ua/news/2020/cherven/robocha-zustrich-z-direktorom-diplomatichnoi-akademii-ukraini.html
==================================================

Декан Факультету міжнародних відносин Юрій Волошин зустрівся з  директором Дипломатичної Академії України імені Геннадія Удовенка при Міністерстві закордонних справ Сергієм Корсунським.
Директор Академії Сергій Корсунський, нещодавно призначений Надзвичайним і Повноважним Послом України в Японії, висловив щирі сподівання на плідну співпрацю, визначивши серед головних напрямів співпраці – сприяння підвищенню якості підготовки студентів-міжнародників для роботи на дипломатичній службі та актуалізації набутих знань на практиці.
Сторони обговорили форми співпраці, зокрема,  обмін науковцями, експертами у сферах, що становлять спільний інтерес; проведення майстер-класів, обмін навчальними матеріалами, реалізацію спільних проєктів; організацію зустрічей, заходів та семінарів; участь студентів факультету у просвітницьких та навчально-наукових заходах, що проводитиме Академія. Окрему увагу під час зустрічі було приділено розвитку кафедри сходознавства ФМВ та актуальність вивчення східних мов (турецька, японська, арабська, китайська) на факультеті, активізації та розширення співробітництва факультету з університетами Туреччини та Японії.
У ході візиту обговорено робочий проєкт меморандуму про співпрацю між двома закладами та визначено шляхи майбутньої взаємодії.