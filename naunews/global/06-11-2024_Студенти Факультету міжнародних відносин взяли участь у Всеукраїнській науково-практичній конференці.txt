Заголовок: Студенти Факультету міжнародних відносин взяли участь у Всеукраїнській науково-практичній конференції «Модель Організації Об’єднаних Націй UkraineMUN»
Дата: 06/11/2024
URL: https://nau.edu.ua/ua/news/2024/11/studenti-fakultetu-mizhnarodnih-vidnosin-vzyali-uchast-u-vseukrainskiy-naukovo-praktichniy-konferentsii-model-organizatsii-ob’ednanih-natsiy-ukrainemun.html
==================================================

Студенти спеціальностей «Міжнародні відносини, суспільні комунікації та регіональні студії» та «Міжнародне право» ФМВ взяли участь у Всеукраїнській науково-практичній конференції
«Модель Організації Об’єднаних Націй UkraineMUN».
Організатор заходу — Громадська організація «Prosvita» спільно з NMUN Club Києво-Могилянської Академії.
Ця масштабна подія зібрала учасників з усієї країни і надала можливість зануритися у світ міжнародної політики.
Студенти виконували роль делегатів Великої Британії
у різних комітетах ООН, що відтворювалися під час конференції.
UkraineMUN запропонувала
дев’ять різних комітетів
, серед яких три Ради Безпеки: звичайна, історична та кризова. Перший комітет Генеральної Асамблеї ООН з питань роззброєння та міжнародної безпеки (DISEC) проходив у Кракові англійською мовою. Інші два комітети — Програма ООН з навколишнього середовища (UNEP) та Управління ООН з наркотиків і злочинності (UNODC) — провели засідання онлайн.
Протягом конференції
студенти ФМВ активно дискутували, обговорюючи актуальні глобальні проблеми, та брали участь у
лекціях від політиків і дипломатів під час перерв між засіданнями. Цей досвід не лише розширив їхні знання, але й надав можливість здобути практичні навички в дипломатії та міжнародних відносинах.
За результатами конференції
студенти були нагороджені сертифікатами
, що підтверджують їх високі досягнення. Вітаємо наших студентів з успішною участю у UkraineMUN!