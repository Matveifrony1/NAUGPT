Заголовок: Удосконалення пожежної безпеки в НАУ
Дата: 30/09/2020
URL: https://nau.edu.ua/ua/news/2020/veresen/udoskonalennya-pozhezhnoi-bezpeki-v-nau.html
==================================================

В університеті продовжується системна робота з покращення протипожежної безпеки. Наказом ректора «Про внесення змін до структури Національного авіаційного  університету» до структури НАУ введено відділ цивільного захисту, пожежної та екологічної безпеки.
Об’єднання функцій у рамках єдиного відділу забезпечує відповідність його діяльності вимогам Кодексу цивільного захисту України, а головне – дозволяє сконцентрувати обмежені трудові, матеріальні та фінансові ресурси на виконання завдань із забезпечення цивільного захисту, техногенної, пожежної та екологічної  безпеки.
На виконання вимог Кодексу, наказом «Про встановлення протипожежного режиму та призначення відповідальних за пожежну безпеку» також затверджено Інструкцію про заходи пожежної безпеки в університеті  та Плани евакуації на випадок пожежі.
Також наказом «Про заходи з цивільного захисту, техногенної і пожежної безпеки в Студентському містечку та Авіаційному медичному центрі НАУ» чітко визначено обов’язки посадових осіб щодо забезпечення пожежної безпеки. Призначено відповідальних за пожежну безпеку окремих навчальних корпусів, гуртожитків, інших будівель, споруд та приміщень, а також відповідальних за утримання й експлуатацію засобів протипожежного захисту. Затверджено плани евакуації та порядку оповіщення учасників навчального процесу, визначено дії співробітників університету у разі виникнення пожежної небезпеки.