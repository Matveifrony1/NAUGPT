Заголовок: Доцент Факультету лінгвістики та соціальних комунікацій НАУ взяла участь у заході «Європейські цінності та культурна дипломатія. Війна»
Дата: 27/05/2022
URL: https://nau.edu.ua/ua/news/2022/5/dotsent-fakultetu-lingvistiki-ta-sotsialnih-komunikatsiy-nau-vzyala-uchast-u-zahodi-evropeyski-tsinnosti-ta-kulturna-diplomatiya-viyna.html
==================================================

24 травня, за підтримки Фонду Ганнса Зайделя в Україні та Федерального міністерства закордонних справ Федеративної Республіки Німеччина, відбулися зустрічі в рамках проєкту «Європейські цінності та культурна дипломатія: молодіжні зустрічі».
Організатором заходу стало Наукове товариство історії дипломатії та міжнародних відносин (Голова та куратор проєкту Ірина Матяш).
Спікерами проєкту виступили:
- Борис Гуменюк, Надзвичайний і Повноважний Посол України в Республіці Кіпр (2003–2007 рр., 2012–2019 рр.), ректор Дипломатичної академії при МЗС України (1996–2003 рр.), Надзвичайний і Повноважний Посол, доктор історичних наук, професор;
- Володимир Хандогій, в.о. Постійного представника України при ООН (1994 р.), в.о. Міністра закордонних справ України (2009 р.), Надзвичайний і Повноважний Посол, президент Української асоціації зовнішньої політики;
- Юрій Піжук, голова Профспілки працівників державних установ України, голова Пінічно-Східного Європейського округу федерації профспілок громадського обслуговування, державний службовець третього рангу, поет, волонтер.
Серед інших запрошений, у заході взяла участь доцент кафедри історії та документознавства Факультету лінгвістики та соціальних комунікацій (ФЛСК) Національного авіаційного університету Тетяна Клиніна.