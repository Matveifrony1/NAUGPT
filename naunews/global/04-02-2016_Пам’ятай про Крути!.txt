Заголовок: Пам’ятай про Крути!
Дата: 04/02/2016
URL: https://nau.edu.ua/ua/news/2016/2/pam’yataj-pro-kruti.html
==================================================

3 лютого 2016 року наставники кафедри кримінального права і процесу Навчально-наукового Юридичного інституту провели годину корпоративної культури, присвячену подвигу героїв-студентів у бою під Крутами.
Про цю героїчну й водночас трагічну подію громадяни України повинні згадувати та пам’ятати завжди. Адже саме вона знаменувала початок нової епохи національного пробудження українців, усвідомлення нашого права жити на власній землі та святого обов’язку - боронити її. Визначально, що ця жертовна любов зародилася в серцях молодих людей, найкращих представників українського студентства.
Майбутні правники разом із науково-педагогічними працівниками згадали історичні сторінки бою під Крутами, а також переглянули документальний фільм та вшанували пам'ять полеглих героїв хвилиною мовчання.
Національно-патріотичні заходи збагачують студентів патріотичним духом та вкотре засвідчують, що молоде покоління пишається своїми Героями, а пам’ять про них, як і їхня велична слава – невмируща. Вічна їм слава!