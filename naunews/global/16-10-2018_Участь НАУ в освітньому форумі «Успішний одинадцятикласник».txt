Заголовок: Участь НАУ в освітньому форумі «Успішний одинадцятикласник»
Дата: 16/10/2018
URL: https://nau.edu.ua/ua/news/1/10/uchast-nau-v-osvitnomu-forumi-uspishniy-odinadtsyatiklasnik.html
==================================================

13 жовтня 2018 року Навчально-науковий інститут неперервної освіти Національного авіаційного університету разом із Навчально-науковим інститутом аеронавігації, електроніки та телекомунікацій був запрошений Всеукраїнською компанією ZNOUA до участі в освітньому форумі «Успішний одинадцятикласник», що відбувся у Міжнародному виставковому центрі. Участь НАУстала можливою завдяки результатам проведеного соціологічного опитування випускників м. Києва та регіонів України, які вибрали НАУ як один з 15-ти кращих закладів вищої освіти.
Відвідали форум майже 800 майбутніх абітурієнтів, їх батьків та вчителів. Нагальні питання, що турбували старшокласників – це правила прийому до НАУ, перебіг цьогорічної вступної кампанії в університеті (кількість місць державного замовлення, особливості нарахування балів та коефіцієнтів, вартість навчання за кошти фізичних та юридичних осіб, пільги при вступі), наявність військової кафедри, перелік спеціальностей та освітні програми, організація дозвілля та студентського самоврядування, міжнародні студентські програми та проекти, наукова діяльність, проходження практики та стажування, працевлаштування та міжнародні програма обміну студентами. Неабияке зацікавлення мала інформація про англомовний проект університету та можливість якісної підготовки до загальнодержавного ЗНО на підготовчому відділенні, участі у Всеукраїнських учнівських олімпіадах та діяльність Асоціації обдарованої учнівської молоді НАУ.
По завершенні освітнього форуму, для присутніх провели майстер-класи та семінари на теми: «Ефективна підготовка до ЗНО-2019: план дій», «ЗВО України: вступна кампанія», «Поради студентам. Тонкощі пошуку роботи. Погляд роботодавця», «Панельна дискусія із представниками ІТ та дизайну», «Освіта за кордоном: можливості, гранти та важливість іноземної мови», «Тенденції ринку праці: що справді потрібно роботодавцям?», «Робота не за фахом. Перекваліфікація та самоосвіта. Поради для самостійних».
Старшокласники отримали запрошення на освітні та профорієнтаційні проекти НАУ: Дні відкритих дверей, Пробне ЗНО, Всеукраїнські олімпіади, цікаві майстер-класи та тренінгові програми.