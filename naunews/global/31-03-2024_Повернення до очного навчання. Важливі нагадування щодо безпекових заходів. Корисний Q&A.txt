Заголовок: Повернення до очного навчання. Важливі нагадування щодо безпекових заходів. Корисний Q&A
Дата: 31/03/2024
URL: https://nau.edu.ua/ua/news/2024/3/povernennya-do-ochnogo-navchannya-vazhlivi-nagaduvannya-shchodo-bezpekovih-zahodiv-korisniy-qanda.html
==================================================

З першого квітня частина студентів Національного авіаційного університету повертається до формату очного навчання. Які саме курси і як буде відбуватися освітній процес в
університеті —
раніше писали в новині (+ відповідний Наказ).
По коледжах НАУ — обов'язково надамо інформацію щодо формату навчання, буде апдейт!
В цій загальній комунікації зібрали для вас важливу інформацію за тематичними блоками, у
зручному форматі Q&A
(питання — відповіді), а також корисні покликання. Не зайвим буде нагадати всім про безпекові заходи напередодні повернення. Комунікації по безпекових заходах вводимо в постійну рубрику, будемо і надалі в різних форматах (тексти, відео, корисна інфографіка) висвітлювати цю тему.
Контекст
В Україні, у кожному її регіоні та місті складається дуже непроста ситуація через постійні ризики та небезпеку. В нашій країні триває війна, і вона не десь там далеко... Проте наше життя триває, і держава вживає всіх можливих заходів для забезпечення безпеки громадян. В Києві продовжують працювати офлайн дитячі садки, школи, коледжі, компанії, підприємства та виробництва — кожен з нас намагається робити все можливе і, навіть, неможливе задля спільної Перемоги.
За рішенням на державному рівні та міської влади навчальний процес в Києві не припиняється через війну. Це зроблено для того, щоб не зупиняти розвиток економіки та забезпечити країну кваліфікованими кадрами в різних галузях, зокрема в оборонній промисловості. Дистанційне навчання, хоча й є вимушеним кроком, але не може повністю замінити традиційне очне навчання, оскільки призводить до великих освітніх втрат.
В НАУ вжито всіх необхідних заходів безпеки, щоб навчальний процес міг продовжуватися в умовах воєнного стану максимально безпечно для викладачів та студентів, співробітників ЗВО.
Хочемо зауважити, що в НАУ рішення щодо дистанційного формату навчання у лютому-березні було ухвалено не через небезпеку та ризики (вони для всіх жителів Києва однакові), а через проблеми з опаленням.
Відповідальність
Повнолітні особи
, а саме такими є наші студенти (здобувачі вищої освіти), несуть повну відповідальність за свої рішення, вчинки та дії. Кожного здобувача вищої освіти керівництво закладу / відповідальні особи зобов'язані ознайомити з правилами та інструкціями, провести теоретичну та практичну підготовку щодо дій у разі оголошення сигналу «Повітряна тривога» під час їхнього перебування на території Університету, в навчальних корпусах та гуртожитках
під особистий підпис у спеціальному журналі інструктажів.
Неповнолітніми є учні наших коледжів.
Відповідальність за них під час перебування на території навчальних закладів несуть викладачі / куратори груп / керівництво. У разі оголошення сигналу«Повітряна тривога» викладачі мають супроводжувати неповнолітніх осіб до і під час перебування в укриттях.
Шановні студенти, якщо вас просять підписати будь-які заяви на кшталт наведеного нижче зразка, ви не маєте цього робити! Ці зразки — некоректні, застарілі (
діяли до листопада 2023 року
), зараз їх не введено в дію жодним Наказом та / або Розпорядженням!
Щодо організації освітнього процесу у корпусі 8А (висотка)
Керівництвом Факультету лінгвістики та соціальних комунікацій
організовано та забезпечено перенесення навчальних занять в аудиторії
, що розміщені
не вище 8-го поверху
в межах наявного аудиторного фонду Університету. Про що буде додатково проведено інформування керівників структурних підрозділів, викладачів та студентів Факультету.
Укриття
Усі організації, заклади та установи освіти зобов’язані облаштувати безпечні укриття для студентів, викладачів та співробітників. У Національному авіаційному університеті також є мережа захисних споруд. Як ви знаєте,
групою ініціативних студентів за підтримки адміністрації Університету та дружніх організацій активно ведуться ремонтні роботи та облаштування укриття в першому корпусі
, старт цій великій та важливій справі — покладений, приєднуйтесь до ініціативної групи і продовжимо!
На головній сторінці сайту є
Мапа укриттів НАУ: перелік об'єктів з можливістю використання для укриття та
актуальна
площа кожного укриття в кв. м.
Їхня місткість (кількість людей) розраховується відповідно до чинних нормативів, що визначають необхідну площу на одну особу —
тут детальніше
. Аналогічним чином місткість укриттів визначається у дитячих садочках, школах та інших закладах освіти.
Скільки укриттів є в Національному авіаційному університеті?
Згідно з переліком, в НАУ є 14 об’єктів, які можуть використовуватися для укриття студентів, викладачів та співробітників.
Де розташовані ці укриття?
Укриття розташовані в різних корпусах та гуртожитках НАУ, а також є підземний перехід на вул. Борщагівській біля станції швидкісного трамваю. Збережіть в свій смартфон картинку з сайту, щоб вона завжди була під рукою і нагадувала, де саме ви можете знайти укриття у разі сигналу повітряної тривоги. Не нехтуйте своєю безпекою!
Чи всі укриття відповідають стандартам цивільного захисту?
Лише два укриття —
у гуртожитках №12 та №13
— мають статус «захисних споруд цивільного захисту» і відповідають затвердженим стандартам. Решта 12 укриттів мають статус «найпростіших укриттів».
Чи безпечно перебувати в цих найпростіших укриттях?
Так, усі укриття НАУ відповідають рекомендаціям ДСНС щодо створення безпечних умов і мають акти обстеження, підписані працівниками ДСНС.
Де мають розташовуватися ці укриття на території університету?
В: Укриття рекомендовано розміщувати у підвальних, підземних або цокольних поверхах будівель. За певних умов можливе розміщення на першому поверсі. Вони мають бути в межах основної будівлі або поблизу неї (бажано до 100 м).
Розподіл укриттів для студентів, викладачів та співробітників під час оголошення сигналу повітряної тривоги під час навчання
Такий розподіл обумовленийкількістю студентів, що навчаються у відповідних корпусах, рекомендаціями, встановленими ДСНС нормами щодо місткості, комфортним перерозподілом між укриттями та відстанню від корпусів до укриттів.
Корпус №1
— у підвальному приміщенні цього корпусу або центру харчування.
Корпус №2
— у підвальному приміщенні центру харчування.
Корпус №3
— у підвальному приміщенні цього корпусу.
Корпус №4
— у підвальному приміщенні цього корпусу.
Корпус №5
— у підвальному приміщенні корпусу №3.
Корпус №6
— у підвальному приміщенні центру харчування.
Корпус №7
— у напівпідвальному приміщенні цього корпусу.
Корпус №8
— у підвальному приміщенні корпусу №8а (висотка).
Корпус №8а
— у підвальному приміщенні цього корпусу.
Корпус №9
— у підвальному приміщенні Центру культури та мистецтв.
Корпус №10
— у підвальному приміщенні Центру культури та мистецтв.
Корпус №11
— у підвальному приміщенні центру харчування.
Корпус №12
— у підвальному приміщенні цього корпусу або центру харчування.
Корпус №13
— у підвальному приміщенні центру харчування.
Науково-технічна бібліотека
— у підвальному приміщенні корпусу №8а.
Авіаційний медичний центр
— у підвальному приміщенні центру.
Центр харчування
— у підвальному приміщенні центру харчування.
Центр спортивної та фізичної підготовки
— у підвальних приміщеннях Центру культури та мистецтв або корпусу №8а.
Центр культури та мистецтв
— у підвальному приміщенні центру.
Будівля служби головного механіка
— у підвальному приміщенні корпусу №7.
Укриття для студентів, які проживають у гуртожитках:
Гуртожиток №1
— у підвальному приміщенні гуртожитку №1.
Гуртожитки №3, 6
— у підвальних приміщеннях корпусу №3 або центру харчування.
Гуртожитки №4, 5
— у підвальних приміщеннях корпусу №4 або центру харчування.
Гуртожитки №7, 9, 11, 13
— у підвальному приміщенні гуртожитків №10, 12.
Гуртожиток №8
— у підвальному приміщенні гуртожитку №8.
Гуртожитки №10, 12
— у підвальних приміщеннях цих гуртожитків.
Алгоритм дій при оголошенні сигналу «Повітряна тривога»
Детальніше —
за покликанням
. Будь ласка, вивчіть уважно, а ми зібрали для вас ключову інформацію:
Що робити, якщо оголошено повітряну тривогу під час занять?
Викладач негайно припиняє заняття. Під його керівництвом студенти групою організовано рухаються до найближчого укриття встановленим маршрутом, дотримуючись правил поведінки.
Що робити, якщо оголошено повітряну тривогу під час дистанційного заняття?
У разі отримання такого сигналу викладач припиняє заняття і рекомендує студентам рухатись до найближчих укриттів за місцем їх перебування.
Що робити в укритті під час повітряної тривоги?
В укритті слід виконувати вимоги коменданта укриття, дотримуватись тиші та правил поведінки. Група розміщується компактно, викладач перевіряє присутність студентів.
Що робити після відбою повітряної тривоги?
Якщо час дозволяє, заняття продовжується в тій самій аудиторії. При нестачі часу викладач визначає порядок дій і завершує заняття. Можливе перенесення на інший час.
Як бути, якщо сталися удари після виходу з укриття?
Комендант укриття інформує керівництво та евакуює людей через аварійні виходи. Керівники організовують рятувальні дії, виклик екстрених служб та збір усіх на майданчику.
Додатково! Корисні покликання — для ознайомлення, в першу чергу, викладачам та співробітникам НАУ. Студентам теж буде корисно!:
Інструкція щодо дій персоналу у разі виникнення надзвичайних ситуацій