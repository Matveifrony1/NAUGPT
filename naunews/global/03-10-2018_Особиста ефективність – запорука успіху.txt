Заголовок: Особиста ефективність – запорука успіху
Дата: 03/10/2018
URL: https://nau.edu.ua/ua/news/1/10/osobista-efektivnist-–-zaporuka-uspihu.html
==================================================

26 вересня 2018 року магістранти-практиканти Бойко І., Купцова І. та Ткаченко А. разом з доцентом кафедри англійської філології і перекладу НН ГМІ Рудіною М.В. та академічною групою ФЛ-201 (куратор – Гастинщикова Л.О.) стали учасниками воркшопу «Про особисту ефективність». Захід провела Марина Дворник – кандидат психологічних наук, психотерапевт, експерт-психолог у проектах ЗМІ, авторка монографії «Прокрастинація у конструюванні особистісного майбутнього».
У ході цікавої та інформативної лекції студенти дізналися, що змушує людей відкладати справи на потім, які існують біологічні причини прокрастинації, зрозуміли, якою є природа суперечливих бажань, що призводять до відкладання справ на потім, довідалися про різні тактики, які допоможуть вибудувати стратегію своєї ефективності таким чином, щоб не втрачати можливості зробити багато важливих справ, але при цьому мати час на  повноцінний відпочинок, а також застосували на практиці техніки протидії зволіканню виконувати поставлені завдання.