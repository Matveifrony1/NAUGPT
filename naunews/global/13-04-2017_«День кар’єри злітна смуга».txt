Заголовок: «День кар’єри: злітна смуга»
Дата: 13/04/2017
URL: https://nau.edu.ua/ua/news/2017/4/den-kar’eri-zlitna-smuga.html
==================================================

12 квітня 2017 року в Національному авіаційному університеті з нагоди Дня авіації та космонавтики пройшов «День кар’єри: злітна смуга». Його організували та провели сектор працевлаштування Навчально-наукового інституту неперервної освіти та Студентське кадрове агентство ППОСА НАУ.
Як зазначив у своєму виступі керівник сектору Сергій Степура, участь у заході беруть роботодавці – авіаційної логістичної, туристичної та ряду інших галузей. Тут, у приміщенні приймальної комісії, у 8 корпусі НАУ, учасники презентують свої компанії, надаючи інформацію про відкриті вакансії, програми стажування та практик, вони також проводять попередні співбесіди.
Про високий рівень заходу свідчить навіть сам перелік компаній-учасниць.
- Авіакомпанії: ДАП «Україна», Міжнародні авіалінії України, Українські вертольоти, АК «Буковина» та інші;
- компанії з наземного обслуговування: Інтеравіа, Аерохендлінг, Українська хендлінгова компанія, Трансавіахендлінг та інші;
- міжнародні аеропорти «Бориспіль», «Київ» (Жуляни) та інші;
- туристичні оператори та агенції: Travel Professional Group, Style Avia, Pilot, American Travel Service, НАУтур – Авіакаса НАУ та інші;
- графічний дизайнер – Minde Supports;
- Інтернет провайдер «Павутина»;
- компанії GDS та ASS: Galileo Travelport, Global Bilgi, ТЕСТ.
Компанії охоче надавали потрібну інформацію студентам, молодим фахівцям, випускникам усіх структурних підрозділів НАУ, які відвідали цей захід.
Роботодавцям він дозволить провести цільовий набір співробітників та сформувати перспективний кадровий резерв. А відвідувачам, зрозуміло, знайти роботу до душі.
Слід зазначити, що такі, як цей заходи, є зараз і ще більше будуть у майбутньому такими чинниками, які впливатимуть на вибір абітурієнтів на користь навчання в НАУ. Адже розмова віч-на-віч з представниками стількох роботодавців у одному місці, без сумніву підвищує шанс молодих фахівців знайти престижну роботу і реалізувати свою фахову підготовку, здобуту у відомому виші країни - Національному авіаційному університеті. Адже є очевидним, що краще вступати до такого вишу, де дбають про працевлаштування своїх випускників, аніж до такого, де цього не роблять.
Вичерпнішу інформацію можна отримати за такими адресами:
#злітнасмуга
#ІПН
#ННІНО
#ППОСА
#НАУ
#NAUwork
#NAU
https://youtu.be/1DOJXamdI04
https://youtu.be/PIshC2M6xOM