Заголовок: Тренінг «Східно-європейський ринок освітніх послуг в умовах глобалізації»
Дата: 13/11/2019
URL: https://nau.edu.ua/ua/news/2019/11/trening-shidno-evropeyskiy-rinok-osvitnih-poslug-v-umovah-globalizatsii.html
==================================================

Керівник Громадської організації «Східно-європейська наукова група» (Республіка Польща) Валерій Окулич-Козарин  провів тренінг для студентів та викладачів кафедри міжнародної економіки Факультету економіки та бізнес-адміністрування НАУ «Східно-європейський ринок освітніх послуг в умовах глобалізації».
Під час зустрічі обговорено вектори розвитку сучасних освітніх технологій у передових університетах США, Китаю та Польщі. Зокрема, європейський вектор соціально-економічного розвитку України зумовлює необхідність адаптації вітчизняної освітньої сфери до стандартів Європейського Союзу. Важливим є забезпечення високої якості й доступності освітніх послуг, оптимізація структури освітньої діяльності на регіональних ринках освітніх послуг із потребами регіону в спеціалістах відповідної освіти й кваліфікації.
Валерій Окулич-Козарин наголосив на тому, що «активна громадська діяльність та постійне самовдосконалення сьогодні створюють підґрунтя для успіху у бізнес-проектах у майбутньому, а цілеспрямованість і креативне мислення формують з людини лідера».