Заголовок: Освіта в сфері прав людини
Дата: 07/07/2015
URL: https://nau.edu.ua/ua/news/2015/7/osvita-v-sferi-prav-lyudini.html
==================================================

2-3 липня 2015 року викладачі кафедри української мови та культури Гуманітарного інституту взяли участь у роботі семінару, присвяченого питанням гендерної рівності. Захід проходив у рамках масштабного проекту «Посилення комплексного гендерного підходу в контексті конфлікту в Україні». Проект координувався ОБСЄ в Україні. Організація надає Україні підтримку в утвердженні гендерної рівності, поліпшенні законодавчої бази у сфері протидії насильству в сім’ї тощо. У роботі семінару взяли участь викладачі, які впроваджують або мають намір впровадити гендерно-орієнтовані навчальні курси. Особлива увага приділялася практикам щодо впровадження гендерного підходу в навчанні майбутніх журналістів.
Згідно з програмою семінару відбулися панельні дискусії, презентація навчального посібника, майстер-класи від педагогів та практиків.
Завдяки участі у заході викладачі ознайомилися з навчально-методичним забезпеченням гендерно-спрямованих курсів, набули нових знань та навичок у підходах руйнування стереотипів.