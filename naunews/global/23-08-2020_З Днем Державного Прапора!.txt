Заголовок: З Днем Державного Прапора!
Дата: 23/08/2020
URL: https://nau.edu.ua/ua/news/2020/serpen/z-dnem-derzhavnogo-prapora.html
==================================================

Жовто-блакитний стяг – це символ свободи і величі нашого народу, нашої української держави. Під цими кольорами захищали українські землі Данило Галицький і запорізькі козаки, під жовто-блакитними знаменами відстоювали незалежність юнаки під Крутами й бійці Небесної сотні. І сьогодні на сході України жовто-блакитний прапор майорить над позиціями мужніх українських синів і доньок, що, не шкодуючи життя, ведуть запеклу боротьбу з агресором.
За роки визвольних змагань український прапор став символом непоборності патріотичного духу українців, символом віри у майбутнє України – заможної держави, у якій під мирним безхмарним блакитним небом колосяться безкраї пшеничні лани.
Я хочу, щоб у цей святковий день кожен  українець, де б він не був,  з гордістю підняв державний прапор. Щоб кожен усвідомив свою відповідальність за власну країну, за її незалежне майбутнє й процвітання.
Хай вистачає вам сил віддано служити Україні, своїм навчанням, своєю натхненою працею примножувати її здобутки. Миру і злагоди вашим родинам, заможності і статків у ваших оселях.
Слава Україні!
Щиро,
Володимир Ісаєнко