Заголовок: Симпозіум «Комунікативний фактор у сучасних міжнародних відносинах»
Дата: 30/09/2020
URL: https://nau.edu.ua/ua/news/2020/veresen/simpozium-komunikativniy-faktor-u-suchasnih-mizhnarodnih-vidnosinah.html
==================================================

Факультет міжнародних відносин  провів в онлайн-форматі міжнародний симпозіум «Комунікативний фактор у сучасних міжнародних відносинах» у рамках IХ Всесвітнього конгресу «Авіація у ХХІ столітті». Робочі мови – українська та англійська.
У симпозіумі взяти участь науковці зарубіжних та вітчизняних університетів та установ-партнерів: Інституту імені Юнуса Емре (Турція), Средиземноморського університету Албанії (Албанія), Ерзинджанського Університету ім. Біналі Йилдирима (Турція), Global Fellowship Initiative The Geneva Centre for Security Policy (Швейцарія), Університету політичних і економічних європейських знань «К. Стере» (Молдова), Київського національного університету імені Тараса Шевченка та ін.
Робота симпозіуму проходила за секційними напрямами: міжнародне економічне співробітництво України у авіаційній та космічній сферах; трансформація журналістики та реклами в контексті інформатизації світу; авіація та космонавтика в епоху турбулентності: міжнародно-правова відповідь; авіація і туризм; міжнародні відносини в умовах глобальних викликів сучасності; мультимедійні технології та системи. Цього року з метою більш широкого просування результатів досліджень і наукових розробок на секціях ФМВ були організовані постерні сесії. Така форма представлення результатів досліджень сприяла більш швидкому та повному поширенню науково-технічної інформації. За результатами роботи секцій ФМВ підготовлено 23 англомовні статті, зокрема, три статті – у журналах, що індексуються у науко-метричній базі SCOPUS.