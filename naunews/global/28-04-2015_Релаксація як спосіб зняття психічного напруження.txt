Заголовок: Релаксація як спосіб зняття психічного напруження
Дата: 28/04/2015
URL: https://nau.edu.ua/ua/news/2015/4/relaksacziya-yak-sposib-znyattya-psixichnogo-napruzhennya.html
==================================================

24 квітня 2015 року завідувач лабораторії психології професійної діяльності Гуманітарного інституту Лілія Прудка провела майстер-клас для студентів НАУ на тему: «Релаксація як спосіб зняття психічного напруження»
Його мета - застосування техніки релаксації в освітній діяльності, як спосіб зняття напруження.
Навчившись ефективно розслаблятися і активізуватися, ми можемо повніше використовувати час, відведений для відпочинку, швидше відновлювати розтрачені сили, краще налаштовуватися на майбутню роботу. Важливо, що ми відкриваємо для себе один з каналів взаємодії з власним тілом і даємо йому шанс перетворитися з «підставки для голови» у джерело задоволення, сили і впевненості в собі.
Студенти ознайомилися зі способами управління і регуляції настрою; дізналися, як за допомогою техніки релаксації можна допомогти позбавлятися стресів, а також навчились базовим прийомам зняття надмірного напруження при стресових станах.