Заголовок: В НАУ пройшли заходи з нагоди дня народження видатного авіатора Антонова О.К.
Дата: 10/02/2023
URL: https://nau.edu.ua/ua/news/2023/2/v-nau-proyshli-zahodi-z-nagodi-dnya-narodzhennya-vidatnogo-aviatora-antonova-ok.html
==================================================

На факультеті економіки та бізнес-адміністрування (ФЕБА) НАУ 7-8 лютого були проведені кураторські години, присвячені 117 річчю від дня народження величного українського авіаконструктора Олега Костянтиновича Антонова.
Наставники академічних груп зі здобувачами вищої освіти ФЕБА провели інтерактивні зустрічі, ознайомились із видатними науковими здобутками вченого. Особливу увагу було приділено економічному відродженню авіабудівної галузі, відбудові найвідомішого у світі літака «АН-225 «Мрія», збереженню наукового потенціалу в розвитку авіаційно-конструкторських розробок.
Викладачі кафедри фінансів, обліку та оподаткування ФЕБА підготували для здобувачів вищої освіти цікаві відеоісторії, презентації про життя і досягнення Олега Костянтиновича Антонова.
Знайомство з видатними українцями та їх історичними досягненнями мотивують студентів до наукового пошуку, професійного зростання і реалізації власних Мрій!