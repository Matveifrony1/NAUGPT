Заголовок: Випуск 9-х класів в АКЛ НАУ
Дата: 14/06/2018
URL: https://nau.edu.ua/ua/news/1/6/vipusk-9-h-klasiv-v-akl-nau.html
==================================================

14 червня в АКЛ НАУ відбувся випуск 9-х класів. На подвір’ї ліцею зібрались  випускники, вчителі та батьки. З вітальним словом до учнів звернулася директор ліцею Галина Земляна та дідусь учениці АКЛ НАУ, доктор технічних наук, Почесний працівник космічної галузі України, Почесний працівник авіаційного транспорту України, професор Валерій Азарсков.
Заступник директора з навчально-виховної роботи Марина Крапко зачитала наказ по ліцею про переведення учнів 9-х класів. Гордо крокували дев’ятикласники за першим у житті важливим документом!
Зі словами вдячності до адміністрації та педагогів ліцею за навчання та виховання звернувся учень 201 групи Дмитро Солін, який отримав свідоцтво про базову загальну середню освіту з відзнакою.
Класні керівники Ганна Кулик, Наталія Кравченко та Ірина Аносова побажали літнього відпочинку та продовження навчання в стінах рідного ліцею!