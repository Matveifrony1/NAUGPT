Заголовок: Відомий і невідомий Шевченко
Дата: 15/03/2016
URL: https://nau.edu.ua/ua/news/2016/3/vidomij-i-nevidomij-shevchenko.html
==================================================

10-11 березня 2016 року в рамках святкування Шевченківських днів викладачі кафедри української мови та культури Навчально-наукового Гуманітарного інституту Т. Чухліб та І. Олександрук разом зі студентами провели тематичні заходи: «Український Рембрант» (автопортрети Т. Г. Шевченка): віртуальний мистецький екскурс та літературний квест «Чи знаємо ми Шевченка?». В обох заходах студенти взяли активну участь і продемонстрували ґрунтовні знання біографії та творчості Тараса Шевченка. Юнаки та дівчата організували міні-марафон з читання поезії великого Кобзаря і показали відеозапис цієї події присутнім. До літературної гри долучилися дві команди студентів «Кобзарята» та «Гайдамаки». По завершенню всіх раундів інтелектуального змагання, питання в якому стосувалися життєвого шляху Т. Шевченка, літературної та художньої спадщини генія, перемогу вибороли студенти з команди «Кобзарята».