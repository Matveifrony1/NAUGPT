Заголовок: Майбутні абітурієнти з м. Ірпінь дізналися про перспективи навчання в НАУ
Дата: 28/09/2016
URL: https://nau.edu.ua/ua/news/2016/9/maybutni-abiturienti-z-m-irpin-diznalisya-pro-perspektivi-navchannya-v-nau.html
==================================================

26 вересня 2016 р., за сприянням ректорату, Національний авіаційний університет взяв участь у профорієнтаційному заході «Ярмарок професій» на базі Ірпінського міського центру зайнятості.
Мета заходу – інформування випускників середніх закладів освіти міста про можливості та перспективи навчання в Національному авіаційному університеті та залучення їх до здобуття вищої освіти в ньому.
Університет представляли Інститут доуніверситетської підготовки, НН Гуманітарний інститут, НН Юридичний інститут, НН Інститут аеронавігації та Промислово-економічний коледж НАУ.
«Ярмарок професій» відвідали майже 350 учнів 8 – 11 класів міста, які отримали від представників університету змістовну інформацію про переваги навчання в НАУ як українською, так і англійською мовою, можливості якісної підготовки до ЗНО на базі Інституту доуніверситетської підготовки, зокрема, про заочну форму навчання із впровадженням інформаційних технологій, про дозвілля студентів, міжнародну, наукову та навчальну діяльність, перспективи та можливості подальшого працевлаштування. Захід супроводжувався демонстрацією фільму про НАУ, презентаційними програмами навчально-наукових інститутів та розповсюдженням рекламно-інформаційних буклетів та матеріалів.
За активну участь у профорієнтаційній роботі серед учнівської молоді Національний авіаційний університет було нагороджено Подякою Ірпінського міського центру зайнятості. В урочистій атмосфері вручив Подяку директор Центру Т. Карандюк.
Представники університету також завітали до шести ЗНЗ міста та провели заздалегідь запланований урок «Моя професія – моє майбутнє» з учнями 9 – 11 класів, акцентувавши їх увагу на перспективах навчання в НАУ, обговорили з дирекцією та вчителями можливості спільного підвищення кваліфікації та проведення профорієнтаційних заходів як на базі університету, так і у школі.