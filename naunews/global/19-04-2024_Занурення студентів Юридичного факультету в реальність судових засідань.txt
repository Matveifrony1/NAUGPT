Заголовок: Занурення студентів Юридичного факультету в реальність судових засідань
Дата: 19/04/2024
URL: https://nau.edu.ua/ua/news/2024/4/zanurennya-studentiv-yuridichnogo-fakultetu-v-realnist-sudovih-zasidan.html
==================================================

Студенти Юридичного факультету постійно стикаються з теоретичними аспектами права під час вивчення навчальних дисциплін таких як господарський, цивільний  та кримінальний процеси, проте, щоб краще зрозуміти, як теорія застосовується на практиці їм необхідно зануритися у реальний та суворий суддівський світ. І саме з цією метою,
4 квітня 2024 року
здобувачі першого (бакалаврського) рівня у супроводі доцентки кафедри господарського, повітряного та космічного права
Наталії Жмур
відвідали судові засідання
Києво-Святошинського районного суду Київської області.
Студентам
випала нагода побувати на трьох судових засіданнях
з розгляду кримінальних справ, які стосувалися хуліганства (ст. 296 Кримінального кодексу України), шахрайства (ст. 190), державної зради (ст. 111). Із  захопленням спостерігаючи за кожною зі сторін процесу присутні мали можливість на очному прикладі зрозуміти всю складність та серйозність підготовчого судового етапу та судового розгляду справи.
Після кожного судового засідання головуюча суддя
Мирослава Омельченко
детально окреслила
студентам суть справи та розкрила механізм дослідження доказів усіма суб’єктами доказування у кримінальному провадженні.
«Участь у судових засіданнях є надзвичайно корисним для нас, адже ми наочно побачили як теорія перетворюється на практику, і як важливо мати знання та глибоке розуміння права при поданні доказів та прийнятті рішень. А також ми отримали від судді настанови та поради  щодо успішної реалізації  в майбутній професійній діяльності», — ділячись враженнями зазначила студентка групи ПР-304Б, голова Студентської ради факультету
Анжеліка Левченко
.
Очна присутність здобувачів на судових засіданнях  не лише надає їм незабутні враження, а й зміцнює їх професійні навички.