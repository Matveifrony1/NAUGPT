Заголовок: Робота секції «Землеустрій та кадастр»
Дата: 14/04/2015
URL: https://nau.edu.ua/ua/news/2015/4/robota-sekczii-zemleustrij-ta-kadastr.html
==================================================

8 квітня 2015 року на кафедрі Землеустрою та кадастру Інституту екологічної безпеки в рамках XV Міжнародної науково-практичної конференції молодих учених і студентів «Політ. Сучасні проблеми науки» відбулося засідання секції «Землеустрій та кадастр».
У ньому взяли участь студенти та аспіранти Інституту екологічної безпеки та Інституту аеропортів Національного авіаційного університету, Національного гірничого університету (м. Дніпропетровськ), Київського Національного університету ім. Т. Шевченка, Інституту геологічних наук НАН України. Головував на секції завідувач кафедри землеустрою та кадастру, д.геол.н., професор Мирон Ковальчук.
Учасники представили наукові доповіді, в яких висвітлено актуальні питання геодезії, картографії, екологічного землекористування, землеустрою, кадастру, землеустрою в зарубіжних країнах, історія розвитку земельних відносин в Україні тощо.
За результатами роботи секції «Землеустрій та кадастр» були відзначені найкращі доповіді:
I місце: Лілія Нагорна за доповідь «Аналіз проблем самовільного зайняття земельної ділянки», студентка 4 курсу групи ЗК- 406 (НАУ, Київ);
II місце: Ліна Сербіна, Маргарита Маслій «Правовий режим земель сільськогосподарського призначення», студентки 3 курсу групи ЗК-307 (НАУ, Київ);
III місце: Марія Кінах, Ольга Войтюк «Консолідація земель сільськогосподарського призначення», студентки 3 курсу групи ЗК-309 (НАУ, Київ) та Анна Каплінська «Рекультивація Октябрського гранітного кар’єру  м. Кривого Рогу», студентка 2 курсу групи ЗК- 208 (НАУ, Київ).
Вітаємо переможців!