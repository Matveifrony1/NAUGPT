Заголовок: У Льотній академії НАУ проведено Україно-корейський науково-практичний семінар
Дата: 05/12/2019
URL: https://nau.edu.ua/ua/news/2019/12/u-lotniy-akademii-nau-provedeno-ukrainsko-koreyskiy-naukovo-praktichniy-seminar.html
==================================================

Льотною академією НАУ у Кропивницькому проведено Українсько-корейський науково-практичний семінар «Розбудова інноваційних структур з розробки, випробувань та використання безпілотних літальних апаратів».
З вітальним словом виступили: перший проректор НАУ Валерій Козловський, начальник Льотної академії НАУ Сергій Неділько, заступник голови Кіровоградської обласної державної адміністрації Світлана Лобанова, директор Інституту проблем штучного інтелекту Анатолій Шевченко та заступник директора з наукової роботи Інституту технічної теплофізики НАН України Віталій Бабак.
З доповіддю «SafeusDrone та українське майбутнє: що ми можемо зробити разом!» виступив президент компанії SafeusDrone Квак Ун Шин.
Також заслухано доповіді: начальника Льотної академії НАУ (ЛА НАУ) Сергія Неділька, старшого наукового співробітника Інституту технічної теплофізики НАН України Артура Запорожця, завідувача кафедри організації авіаційних перевезень НАУ Геннадія Юна, проректора з наукової роботи Державної екологічної академії післядипломної освіти та управління Мінприроди України Олега Машкова, заступника начальника відділу організації та менеджменту повітряного простору служби аеронавігаційного обслуговування Сергія Дроздова та інших.
На семінарі обговорено питання розбудови інноваційних структур з розробки, випробувань та використання безпілотних літальних апаратів; застосування безпілотної авіації в різних галузях; технології побудови тренажерного  комплексу  дистанційно пілотованих літальних апаратів; підготовка спеціалістів по застосуванню та експлуатації безпілотних авіаційних комплексів (апаратів).
У рамках семінару відбулись презентації Центру Безпілотних літальних апаратів ЛА НАУ та компанії SafeusDrone; лабораторій БПЛА та робототехніки ЛА НАУ; компанії DroneUa; демонстрація роботи квадрокоптера розробленого в Черкаському інституті пожежної безпеки імені Героїв Чорнобиля.