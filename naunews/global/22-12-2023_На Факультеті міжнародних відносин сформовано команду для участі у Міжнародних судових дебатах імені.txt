Заголовок: На Факультеті міжнародних відносин сформовано команду для участі у Міжнародних судових дебатах імені Філіпа Джессапа
Дата: 22/12/2023
URL: https://nau.edu.ua/ua/news/2023/12/na-fakulteti-mizhnarodnih-vidnosin-sformovano-komandu-dlya-uchasti-u-mizhnarodnih-sudovih-debatah-imeni-filipa-dzhessapa.html
==================================================

На Факультеті міжнародних відносин (ФМВ) сформовано команду для участі у національних раундах змагань всесвітніх судових дебатів з міжнародного публічного права імені Філіпа Джессапа. До складу команди ФМВ увійшли студенти спеціальності «Міжнародне право» та «Міжнародні відносини».
Менторами виступлять випускники ФМВ
Богдан Комінко
та
Микола Нікіфорук
, які у свій час гідно представили наш факультет на Jessup competition, а зараз будують успішну кар’єру у сфері міжнародного права.
Свою допомогу також запропонував партнер однієї з найбільших юридичних фірм України «Asters»
Гліб Бялий
. Він охоче підтримав ініціативу, адже як ніхто розуміє, яким внеском в майбутнє студентів може послугувати дана можливість, тому погодився виступати едвайзером під час підготовки матеріалу для виступу, що з огляду на його багаж знань та тривалу юридичну практику, буде неоціненним підсиленням для нашої команди.
Судові дебати з міжнародного публічного права імені Філіпа Джессапа – це змагання студентів-правників з міжнародного публічного права, під час якого проходять усні та письмові судові дебати за правилами Міжнародного Суду – основного судового органу Організації Об’єднаних Націй. Конкурс проводиться Міжнародною асоціацією студентів-правників та є найбільшим судовим змаганням із міжнародного публічного права у світі, в якому беруть участь команди з різних університетів з понад 80 країн світу.
Бажаємо успіху команді ФМВ у національних раундах змагань з міжнародного публічного права – судових дебатах ім. Філіпа Джессапа!