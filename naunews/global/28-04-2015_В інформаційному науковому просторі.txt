Заголовок: В інформаційному науковому просторі
Дата: 28/04/2015
URL: https://nau.edu.ua/ua/news/2015/4/v-informaczijnomu-naukovomu-prostori.html
==================================================

Третій рік поспіль на кафедрі історії та документознавства Гуманітарного інституту діє очолювана завідувачем кафедри професором І. Тюрменко дослідницька група міжнародного міждисциплінарного проекту InterPARES Trust, спрямованого на комплексне дослідження цифрових записів і даних, розміщених у всесвітній мережі Інтернет. Очолюваний доктором Л. Дюранті, проект базується в Університеті Британської Колумбії (Ванкувер, Канада). Дослідницька група кафедри історії і документознавства в рамках міжнародного проекту займається вивченням соціально-етичних основ збереження цифрової історико-культурної спадщини в Україні. В ході реалізації проекту було здійснено аналіз середовища веб-сайтів обласних архівних установ та обласних краєзнавчих музеїв нашої держави, розроблена програма  експертної оцінки збереженості історико-цифрової спадщини, здійснено моніторинг, що визначив контекстну поведінку системи веб-сайтів протягом червня жовтня 2014 р. Отримані дослідницькою групою кафедри результати були оприлюднені на міжнародній науково-практичній конференції «Історико-культрурна спадщина: збереження, доступ, використання», яка проводилася на базі НАУ в партнерстві з Університетом Сучави (Румунія). Визнанням внеску дослідницької групи кафедри в роботу міжнародного проекту стало розміщення на інформаційних ресурсах проекту інформації про роботу конференції.