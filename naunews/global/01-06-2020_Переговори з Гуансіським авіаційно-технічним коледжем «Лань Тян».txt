Заголовок: Переговори з Гуансіським авіаційно-технічним коледжем «Лань Тян»
Дата: 01/06/2020
URL: https://nau.edu.ua/ua/news/2020/cherven/peregovori-z-guansiskim-aviatsiyno-tehnichnim-koledzhem-lan-tyan.html
==================================================

В НАУ відбулась робоча онлайн-конференція з представниками корпорації Zhenjiang Xipei Education and Technology Co., Ltd. та Гуансіського авіаційно-технічного коледжу «Лань Тян». Переговори проведено в рамках угоди про співробітництво підписаної з корпорацією Zhenjiang Xipei Education and Technology Co., Ltd. у жовтні 2019 року.
Проректор з навчальної роботи Артур Гудманян розповів про освітньо-наукову діяльність університету та напрями міжнародної співпраці.
Заступник директора Гуансіського авіаційно-технічного коледжу «Лань Тян» Мен Фань презентував коледж в якому навчається понад 9 тисяч студентів. Мен Фань зазначив, що коледж зацікавлений у співпраці з НАУ щодо продовження навчання випускників коледжу в нашому університеті.
Також сторони обговорили залучення професорсько-викладацького складу НАУ для проведення курсів лекцій в коледжі, спільну організацію конференцій та обмін навчально-науковими матеріалами.
За результатами переговорів досягнуто домовленостей щодо надання коледжем навчальних програм і зразка диплому для узгодження та розгляду фахівцями НАУ.