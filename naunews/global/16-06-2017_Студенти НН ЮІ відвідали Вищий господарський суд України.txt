Заголовок: Студенти НН ЮІ відвідали Вищий господарський суд України
Дата: 16/06/2017
URL: https://nau.edu.ua/ua/news/2017/6/studenti-nn-yui-vidvidali-vishchiy-gospodarskiy-sud-ukraini.html
==================================================

13 червня 2017 року студенти першого курсу Навчально-наукового Юридичного інституту у супроводі асистента кафедри теорії та історії держави і права Людмили Шапенко відвідали Вищий господарський суд України.
Під час екскурсії студенти побували у музеї історії господарських судів України, експозиція якого висвітлює основні віхи історії становлення і розвитку господарських (арбітражних) судів України, починаючи із заснування першого комерційного суду в Одесі 1808 року і до наших днів, діяльність головних державних арбітрів, голів Вищого господарського суду України, їх заступників, державних арбітрів та суддів у відставці.
Наприкінці заходу студенти оглянули зали судових засідань Вищого господарського суду України, конференц-зал, атріум, бібліотеку, що дало можливість сформувати більш чітке уявлення про особливості професії судді та роботу в установі.