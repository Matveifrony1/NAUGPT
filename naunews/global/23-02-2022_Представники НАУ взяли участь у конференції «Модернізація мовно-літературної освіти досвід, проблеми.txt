Заголовок: Представники НАУ взяли участь у конференції «Модернізація мовно-літературної освіти: досвід, проблеми, перспективи»
Дата: 23/02/2022
URL: https://nau.edu.ua/ua/news/2022/2/predstavniki-nau-vzyali-uchast-u-konferentsii-modernizatsiya-movno-literaturnoi-osviti-dosvid-problemi-perspektivi.html
==================================================

У Міжнародний день рідної мови 21 лютого в режимі онлайн відбулася ІІ Всеукраїнська науково-практична конференція «Модернізація мовно-літературної освіти: досвід, проблеми, перспективи».
У заході взяли участь понад 100 представників закладів вищої та фахової передвищої освіти.
Метою конференції було обговорення актуальних питань комфортного та функціонального україномовного середовища на всій території України в рамках Стратегії популяризації української мови до 2030 року.
Викладачі Відокремленого структурного підрозділу «Київський фаховий коледж комп'ютерних технологій та економіки Національного авіаційного університету» представили на конференції тези доповідей:
- Людмила Смарчевська, на тему: «Українська мова і література в проєкції інноваційного розвитку суспільства та технологій»;
- Алла Кабаненко, на тему: «Професійно орієнтоване викладання української мови як можливість формування фахової компетентності молодшого бакалавра (спеціальність Комп’ютерна інженерія)»;
- Віолетта Бєловол, на тему: «Оптимізація освітнього процесу в сучасних умовах використання цифрових технологій».
За підсумками роботи конференції буде сформовано збірник матеріалів тез та доповідей учасників.