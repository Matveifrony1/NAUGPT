Заголовок: Ректор НАУ Максим Луцький відвідав Університет Тойо, де навчаються студенти НАУ
Дата: 31/01/2023
URL: https://nau.edu.ua/ua/news/2023/1/rektor-nau-maksim-lutskiy-vidvidav-universitet-toyo-de-navchayutsya-studenti-nau.html
==================================================

Завдяки раніше підписаному Меморандуму про співпрацю, студенти НАУ отримали змогу пройти навчання в Японії, де вони відвідують академічні курси за звичайним навчальним планом та проходять курси японської мови та культури за програмою Toyo NEST.
Максим Луцький з президенткою Університету Тойо, доктором Етсуко Ягучі підписали надважливу в умовах сьогодення комплексну угоду про обмін студентами та академічну співпрацю.
Угода покликана сприяти зміцненню та поглибленню дружби між НАУ та Тойо, а також Україною і Японією. Та з метою надання студентам НАУ академічної підтримки, де університет Японії прийматиме українських студентів за обміном.
На зустрічі також були присутні директор Центру глобальної освіти та обміну, віцепрезидент з міжнародних справ, професор Університету Тойо Казуо Такахаші, представники адміністрації, викладачі університету та перший проректор НАУ Олексій Михальченко і декан факультету міжнародних відносин НАУ Юрій Волошин.
Молодь України, це її майбутнє. Саме тому, сьогодні важливо продовжувати працювати, задля гідного навчання спеціалістів високого рівня, які будуть відновлювати Україну після перемоги, переконані в НАУ.
У своїй промові представники
Університету Тойо
зазначили, наскільки важливим є такий обмін для українських студентів і висловили сподівання, що він допоможе їм у «створенні мирного майбутнього».
Максим Луцький, своєю чергою, подякував за співробітництво, всебічну допомогу та висловив сподівання, що ця угода ще більше поглибить співпрацю НАУ з Університетом Тойо.