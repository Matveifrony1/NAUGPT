Заголовок: У пастці гібридності
Дата: 11/04/2016
URL: https://nau.edu.ua/ua/news/2016/4/u-pastczi-gibridnosti.html
==================================================

6 квітня 2016 року старші викладачі кафедри соціології та політології Навчально-наукового Гуманітарного інституту Н. Грищенко та І. Шаповал разом зі студентками 312 групи стали учасниками дискусії на тему: «У пастці гібридності: зигзаги трансформацій політичного режиму в Україні (1991-2014)». Зустріч була організованою за підтримки  Київського офісу Інституту Кеннана.
Спікером виступив кандидат наук, доцент кафедри політології Національного університету «Острозька академія» Юрій Мацієвський. У ході дискусії Ю. Мацієвський представив альтернативний погляд на політичні зміни, що тривають в Україні протягом останньої чверті століття. Присутніх цікавило питання «інституційної пастки», якому вчений присвятив свою нову монографію; а також питання еволюційних та революційних змін влади в українській політиці.