Заголовок: Онлайн-зустріч Надзвичайного та Повноважного Посла України в Аргентині зі студентами та викладачами Факультету міжнародних відносин
Дата: 20/02/2024
URL: https://nau.edu.ua/ua/news/2024/2/onlayn-zustrich-nadzvichaynogo-ta-povnovazhnogo-posla-ukraini-v-argentini-zi-studentami-ta-vikladachami-fakultetu-mizhnarodnih-vidnosin.html
==================================================

Відбулась онлайн-зустріч
Надзвичайного та Повноважного Посла України в Аргентині Юрія Клименка
зі студентами та викладачами Факультету міжнародних відносин.
Декан
Юрій Волошин
представив спікера та відзначив, що такі зустрічі з дипломатами вже стали традиційним і важливим аспектом для навчання і підготовки студентів в галузі міжнародних відносин.
Під час лекції-дискусії Надзвичайний та Повноважний Посол України в Аргентині
розповів про дипломатичні відносини Аргентини та України
, потенційні можливості співпраці та візит Президента України Володимира Зеленського на інавгурацію президента Аргентини Хав’єра Мілея.
Юрій Клименко підкреслив важливість
Аргентини як головного партнера у Латинській Америці для розширення співпраці та її роль в організації та проведенні Глобального саміту миру. Аргентина може зробити вагомий внесок у реалізацію пунктів формули миру Володимира Зеленського. Зокрема, щодо радіологічної та продовольчої безпеки, також обговорюються залучення Аргентини до роботи над компенсаційним механізмом за заподіяну шкоду внаслідок російської агресії.
Надзвичайний та Повноважний Посол наголосив
, що Аргентина після повномасштабного вторгнення засудила російську агресію, а тепер не тільки підтримує нашу країну під час голосування в ООН, а й стала співавтором міжнародних ініціатив в рамках ООН та інших міжнародних організацій.
Юрій Клименко розповів
, що Аргентина цього року прийме
Саміт «Україна – Латинська Америка і Карибський басейн»
, який дозволить надати нового поштовху взаємодії з країнами регіону. Україна зацікавлена у розвитку торговельно-економічної та інвестиційної співпраці з Аргентиною вже зараз, не чекаючи на завершення війни. Планується співпраця в харчовій, хімічній, фармацевтичній промисловості. Також існують перспективи співпраці у металургійній, аерокосмічній та військово-технічній сферах. Водно аргентинські компанії можуть приєднатися до ініціатив з відновлення інфраструктури та повоєнної відбудови України, а також реалізувати інвестиційні проєкти в сільському господарстві.
Юрій Клименко зауважив
, що з початку повномасштабного вторгнення Аргентина активно долучаються до гуманітарних ініціатив. Він розповів про колишнього пілота
Енріке Піньєйро
, який надав свій літак для порятунку людей з України та перевезення гуманітарної допомоги. З березня 2022 року в Україну відправлено 16 партій гуманітарної допомоги вагою 142 тони, зокрема, одяг, медикаменти, засоби для очищення питної води. Він також відзначив активну громадянську позицію аргентинської громади в Україні, що надає допомогу та виявляє солідарність.
Надзвичайний і Повноважний Посол України в Аргентині Юрій Клименко дав відповіді на питання студентів та викладачів, що стосувалися особливостей соціально-політичної ситуації в Аргентині, а також можливостей для українців у цій країні та їхньої важливої ролі в її розвитку. Крім того,
Юрій Аркадійович наголосив
на важливості іспанської мови для збереження та розширення зв’язків з країнами Латинської Америки, закликаючи до її активного вивчення в Україні.
На завершення зустрічі Посол побажав успіхів студентам та висловив надію на подальше зміцнення співпраці між Національним авіаційним університетом та провідними навчальними закладами Аргентини.