Заголовок: Студенти Національного авіаційного університету отримують нові можливості
Дата: 05/07/2021
URL: https://nau.edu.ua/ua/news/2021/7/studenti-natsionalnogo-aviatsiynogo-universitetu-otrimuyut-novi-mozhlivosti.html
==================================================

Нещодавно, відбулася робоча зустріч декана Юридичного факультету (ЮФ) Національного авіаційного університету Ірини Сопілко та представника Уповноваженого Верховної Ради України з прав людини Олени Степаненко.
Сторони обговорили питання підписання меморандуму про співробітництво між Національним авіаційним університетом та Уповноваженим Верховної Ради України з прав людини.
Основними перспективними напрямками співпраці визначено:
- проходження виробничої практики студентами-юристами НАУ на базі Секретаріату Уповноваженого;
- участь у правопросвітницьких заходах;
- проведення двосторонніх проектів у межах академічної програми ЮФ;
- організацію спільних науково-практичних заходів, як невід’ємних складових інноваційних практик ЮФ НАУ.
Результатами такої співпраці стануть розвиток дуальної освіти як форми мінімізації та подолання розриву між теорією і практикою, а також впровадження новітніх підходів до вивчення начальних дисциплін з прав людини з можливістю їх одночасного опанування на практиці що, в свою чергу, сприятиме якісній підготовці здобувачів вищої освіти.