Заголовок: НАУвці провели вебінар про сучасні безпілотні аерокосмічні системи для майбутніх абіруєнтів
Дата: 15/11/2022
URL: https://nau.edu.ua/ua/news/2022/11/nauvtsi-proveli-vebinar-pro-suchasni-bezpilotni-aerokosmichni-sistemi-dlya-maybutnih-abiruentiv.html
==================================================

Нещодавно в Національному авіаційному університеті відбувся вебінар «Сьогодення та перспективи розвитку безпілотних аерокосмічних комплексів» для учнівської та студентської молоді.
Організаторами виступили Навчально-науковий інститут розвитку освіти спільно з Факультетом аеронавігації, електроніки та телекомунікацій НАУ.
Спікери-науковці:
Остроумов Іван, професор кафедри аеронавігаційних систем ФАЕТ НАУ, доктор технічних наук, професор;
Габрусенко Євген, доцент кафедри електроніки, робототехніки і технологій моніторингу та інтернету речей, координатор профорієнтаційної роботи ФАЕТ НАУ, кандидат технічних наук, доцент.
Учасників онлайн-заходу зацікавила історія виникнення та приклади сучасних безпілотних аерокосмічних систем (БАС), головні задачі БАС для забезпечення високої точності пілотування в складних метеорологічних та інших умовах, адже для їх вирішення розроблено та вдосконалюються відповідні системи управління, навігації, передачі даних та захисту інформації.
Модератор заходу – Петровська Тетяна, кандидат педагогічних наук, директор Центру допрофесійної підготовки та обдарованої учнівської молоді Навчально-наукового інституту розвитку освіти НАУ. Інформаційне забезпечення зустрічі онлайн здійснювала Бруяка Ольга, завідувач кафедри базових та спеціальних дисциплін Навчально-наукового інституту розвитку освіти НАУ, кандидат технічних наук, доцент.
До вебінару долучилися учні 9-11 класів закладів загальної середньої освіти, студенти коледжів та вихованці Київського палацу дітей та юнацтва з гуртків «Лабораторія кібербезпеки», «Оператори безпілотних літальних апаратів», «Ракетомоделювання», «Юні льотчики-штурмани», «Основи космонавтики» – Авіаційно-космічного центру, який очолює Шапка Олександр.
Бажаємо всім учасникам вебінару міцних знань, наукових перемог, натхнення, успіхів та реалізації планів! Нехай усі ваші мрії здійснюються під мирним небом рідної України!
До зустрічі в Національному авіаційному університеті!
Центр допрофесійної підготовки НАУ
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua
youtube