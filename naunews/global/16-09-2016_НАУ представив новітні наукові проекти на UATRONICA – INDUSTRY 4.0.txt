Заголовок: НАУ представив новітні наукові проекти на UATRONICA – INDUSTRY 4.0
Дата: 16/09/2016
URL: https://nau.edu.ua/ua/news/2016/9/nau-predstaviv-novitni-naukovi-proekti-uatronica-–-industry-40.html
==================================================

14 вересня на виставки-конференції  у розділі «Майбутнє авіаційно-космічної галузі України» виступили фахівці університету, а саме:
З доповіддю "Стан та  перспективи розвитку безпілотної авіаційної техніки в НВЦБА "Віраж" Національного авіаційного університету" виступив головний конструктор НВЦБА "Віраж" М. Матійчик. В доповіді було відзначено, що головною рушійною силою сучасних технологій, зокрема в частині безпілотної авіації, є молоді талановиті фахівці, якість підготовки яких є прямим "результатом" роботи великого колективу НАУ.
Співробітники кафедри екології НН ІЕБ та УкрНДНЦ хіммотології та сертифікації ПММ і ТР представили доповіді на тему: «Альтернативні авіаційні палива», «Адсорбційна система уловлювання летких фракцій резервуарних ємкостей» та «Енергоефективна та екологічно безпечна технологія водовідведення авіапідприємства».
НВЦБА "Віраж" Національного авіаційного університету також демонстрував зразки наших "безпілотникі": були представлені літаки М-7Д "Небесний патруль", М-10 "Око-2", М-6-3 "Жайвір" а також багатогвинтовий безпілотний вертоліт (полікоптер) НАУ ПК-08. Впродовж всієї виставки експозиція НВЦБА "Віраж" НАУ  викликала живий інтерес. Зрештою значна частина техніки "на ходу" і вона або вже пройшла випробування або знаходиться у процесі випробувань.
У роботі конференції також взяли участь відповідальні наукові працівники НАУ, а саме Л.А. Корбут, начальник науково-методичного управління НДЧ НАУ та заступник директора НВЦБА "Віраж"  М.І.Фузік.
В цілому виставка UAtronica – Industry 4.0 пройшла у творчій,  дружелюбній та конструктивній атмосфері.