Заголовок: Студентська практика в комітетах Верховної Ради України
Дата: 27/09/2019
URL: https://nau.edu.ua/ua/news/2019/9/studentska-praktika-v-komitetah-verhovnoi-radi-ukraini.html
==================================================

Студенти-магістри кафедри публічного управління та адміністрування Інституту неперервної освіти проходять виробничу практику  в комітетах Верховної Ради України.
Студенти розподілені в комітети згідно з тематиками магістерських робіт та проходять практику у: Комітеті з питань організації державної влади, місцевого самоврядування, регіонального розвитку та містобудування; Комітеті з питань економічного розвитку; Комітеті з питань соціальної політики та захисту прав ветеранів; Комітеті з питань гуманітарної та інформаційної політики; Комітеті з питань цифрової трансформації; Комітеті з питань освіти, науки та інновацій. А також в Управлінні по зв’язках з місцевими органами влади і органами місцевого самоврядування та апараті Верховної Ради України.
Практика в комітетах є особливо актуальною в період трансформаційних процесів, що відбуваються  в державі та направлена на формування управлінських навичок з ефективного використання ресурсного потенціалу держави, регіонів, територіальних громад; спрямована на формування знань, умінь і навичок; формує практичні навички та передбачає їх подальше застосування. Студенти спеціальності «Публічне управління та адміністрування» отримують усе необхідне для реалізації процесів децентралізації та запровадження демократичного врядування, а все це спрямовується на вирішення прикладних завдань з управління.