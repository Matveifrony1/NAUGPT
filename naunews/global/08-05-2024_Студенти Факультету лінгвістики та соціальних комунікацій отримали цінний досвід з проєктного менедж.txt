Заголовок: Студенти Факультету лінгвістики та соціальних комунікацій отримали цінний досвід з проєктного менеджменту організацій
Дата: 08/05/2024
URL: https://nau.edu.ua/ua/news/2024/5/studenti-fakultetu-lingvistiki-ta-sotsialnih-komunikatsiy-otrimali-tsinniy-dosvid-z-proektnogo-menedzhmentu-organizatsiy.html
==================================================

У рамках вивчення дисципліни
«Організаційна психологія»
здобувачі другого (магістерського) рівня вищої освіти за освітньо-професійною програмою «Психологія» Факультету лінгвістики та соціальних комунікацій мали нагоду
долучитися до гостьової лекції «Основи проєктної діяльності організацій: європейський досвід».
Захід відбувся в рамках програми фундації «Зустріч» (Польща) та Студій Ягеллонського університету (Польща).
Лектором виступив Микола Журба
, професор, доктор філософських наук, гостьовий професор Ягеллонського університету (Польща), який
сформував у слухачів загальне уявлення
щодо проєктного менеджменту організацій та вказав на особливості здобуття практичного досвіду провадження організаційних проєктів.
Пан професор ознайомив учасників
з категорійним апаратом проєктного менеджменту, виклав сучасні підходи, методи та основні інструменти проєктного менеджменту; висвітлив особливості організаційно-управлінської діяльності щодо написання проєктів.
Під час лекції
студенти отримали структуроване й цілісне уявлення про
організацію проєктного менеджменту, особливості оформлення проєктної документації та формування навичок ефективної командної взаємодії для вирішення прикладних завдань.
Лектор також поділився власним досвідом
провадження сучасних стартапів, проєктними ідеями та поглядами.
Завдяки професійній організації заходу
, здобувачі здобули актуальні знання та інструменти з провадження кращих світових практик у сфері проєктної діяльності в новітніх соціальних вимірах. Відкриті нові можливості мають активізувати роботу майбутніх фахівців з пошуку ідей написання проєктів, що матимуть позитивний вплив на розвиток України.