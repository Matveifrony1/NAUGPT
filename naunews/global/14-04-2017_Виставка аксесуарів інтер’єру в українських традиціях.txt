Заголовок: Виставка аксесуарів інтер’єру в українських традиціях
Дата: 14/04/2017
URL: https://nau.edu.ua/ua/news/2017/4/vistavka-aksesuariv-inter’eru-v-ukrainskih-traditsiyah.html
==================================================

13 квітня 2017 р. в 4 корпусі НАУ в межах Фестивалю архітектури та дизайну відбулася виставка-конкурс «Аксесуари інтер’єру в українських традиціях».
Студенти напрямку «Дизайн» груп 101,201 під керівництвом старшого викладача кафедри дизайну інтер’єру О. Сідорової підготували та провели виставку-конкурс, присвячену святу Великодня. На ній були представлені предмети народного вжитку: розписані скрині, дощечки, тарілки, виконані в техніці петриківського розпису, а також плетені килимки, серветки, декоративні подушки, вишиті рушники, фіранки, декоративні абажури, керамічні світильники та великодні композиції. Завдяки представленій експозиції у вестибюлі 4 корпусу була створена святкова атмосфера. Відвідувачі,  знайомлячись з предметами побуту, аксесуарами інтер’єру в українських традиціях, немов занурилися у світ українського народного мистецтва.
Лауреатами  виставки-конкурсу «Аксесуари інтер’єру в українських традиціях» стали:
-         в номінації «скрині» -  Єсенія Осадча (гр.101), Павло Бахтин (гр.201); Марія-Юлія Сідорова (гр.101);
-          в номінації «декоративні подушки» - Аліна Дубиняк (гр.101), Олена Прибінська (гр.101);
-         в номінації «рушники» -  Аліна Климчук (гр.101);
-         в номінації «світильники» - Олександр Кисіль (гр. 201).
Вітаємо переможців!