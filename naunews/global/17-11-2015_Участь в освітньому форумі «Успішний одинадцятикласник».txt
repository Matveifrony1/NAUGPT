Заголовок: Участь в освітньому форумі «Успішний одинадцятикласник»
Дата: 17/11/2015
URL: https://nau.edu.ua/ua/news/2015/11/uchast-v-osvitnomu-forumi-uspishnij-odinadczyatiklasnik.html
==================================================

14 листопада 2015 р. Національний авіаційний університет та ще 14 кращих ВНЗ нашої країни взяли участь в освітньому форумі «Успішний одинадцятикласник», який проводила компанія ZNOUA у м. Києві на базі концертного залу «Нивки-хол». НАУ був запрошений організаторами як рейтинговий ВНЗ України за результатами опитування абітурієнтів України.
НАУ представляли Інститут доуніверситетської підготовки та ННІ Аеронавігації. Відвідали форум понад 1000 майбутніх абітурієнтів та їхніх батьків. Найбільше випускників–2016 цікавили такі питання: умови вступу до ВНЗ України, перебіг минулорічної вступної кампанії в НАУ (кількість місць державного замовлення, особливості нарахування балів та вагомих коефіцієнтів, вартість навчання, додаткові бали за результатами навчання на підготовчих курсах), наявність кафедри військової підготовки, організація дозвілля та студентського самоврядування, міжнародна наукова діяльність, проходження практики та працевлаштування. Неабияке зацікавлення мала інформація про навчання на англомовному проекті та можливість отримання диплому європейського зразка.
Компанія ZNOUA провела тестування з профорієнтації, майстер-класи для батьків та абітурієнтів, а також пробне тестування для випускників. Організатори форуму подякували представникам НАУ за якісну профорієнтаційну роботу та запросили до подальшої співпраці.