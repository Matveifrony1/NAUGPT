Заголовок: Студенти НАУ на Le Bourget Paris Air Show 2015
Дата: 25/06/2015
URL: https://nau.edu.ua/ua/news/2015/6/studenti-nau-na-le-bourget-paris-air-show-2015.html
==================================================

Днями до Alma mater повернулися студенти-переможці відкритого конкурсу «Авіатор» благодійного Фонду Бориса Колесникова. Цього року фонд відправив на Міжнародний авіасалон Le Bourget Paris Air Show 2015 делегацію у складі 150 осіб; 109 з яких – студенти-авіатори з Національного авіаційного університету, Національного технічного університету України «Київський політехнічний інститут», Харківського авіаційного інституту та Кіровоградської льотної академії. Левову частку делегації складали представники київського «авіаційного» - 55 студентів НАУ та 5 студентів Кіровоградської льотної академії. Очолював делегацію сам Борис Колесников.
Студенти відвідали авіасалон у так званий бізнес-день і ознайомилися з досягненнями таких всесвітньо відомих авіакомпаній, як Airbus, Boeing, Bombardier, Dassault Aviation. Крім того, вони побачили вітчизняного дебютанта авіасалону – АН-178 виробництва ДП «Антонов» та поспілкуватися з Дмитром Ківою.
Приємним бонусом для студентів стала поїздка до Діснейленду, ознайомлювальна екскурсія Парижем та урочиста вечеря на кораблі.
«Авіатор» є щорічним і одним з пріоритетних проектів благодійного Фонду Бориса Колесникова. Його мета – підтримати талановитих студентів авіаційних ВНЗ та посприяти їхньому працевлаштуванню. Можна сказати без перебільшення, що поїздка на Міжнародний авіасалон Le Bourget Paris Air Show для студентів, які  вже відвідували це грандіозне авіа шоу  і які ще його відвідають, стане пам’ятною подією на все життя.