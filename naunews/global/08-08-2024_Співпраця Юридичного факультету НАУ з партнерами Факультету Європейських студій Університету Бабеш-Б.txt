Заголовок: Співпраця Юридичного факультету НАУ з партнерами Факультету Європейських студій Університету Бабеш-Больяй (Клуж-Напока, Румунія)
Дата: 08/08/2024
URL: https://nau.edu.ua/ua/news/2024/8/spivpratsya-yuridichnogo-fakultetu-nau-z-partnerami-fakultetu-evropeyskih-studiy-universitetu-babesh-bolyay-(kluzh-napoka-rumuniya).html
==================================================

На особисте запрошення декана Факультету Європейських студій Університету Бабеш-Больяй (Клуж-Напока, Румунія) д.ю.н., доцента
Адріана-Габріеля Корпадіна
у липні 2024 року представники наукової спільноти Юридичного факультету спільно зі своїми стейкхолдерами
взяли участь у міжнародній конференції на тему «Європейські цінності українців в умовах депатримоніалізації та репатримоніалізації в пострадянській Європі».
Даний захід відбувся у рамках партнерства вказаного університету з європейською магістерською програмою
DYCLAM+
, за підтримки
Erasmus +
, у якій прийняли участь:
Ірина Сопілко,
в.о. декана, д.ю.н., професорка;
Олена Макеєва,
завідувачка кафедри теорії та історії держави і права, к.ю.н., доцентка;
Оксана Миронець,
доцентка кафедри конституційного і адміністративного права, к.ю.н.;
Катерина Водоласкова,
к.ю.н., адвокатка, штатна юристка державного аеропорту «Міжнародний аеропорт «Бориспіль», Dr. iur. Інституту повітряного права, космічного та кіберправаКельнського університету (Німеччина), стейкхолдерка Юридичного факультету.
Ірина Сопілко
під час свого виступу звернула увагу учасників на європейські цінності українців в умовах депатримоніалізації та репатримоніалізації в пострадянській Європі, а
Олена Макеєва
представляючи доповідь детально пояснила аксіологічно-правовий вимір національної ідентичності українців.
Катериною Водоласковою
презентовано хронологію використання (не)правових методів знищення української мови, а
Оксаною Миронець
продемонстровано особливості трансформації реалізації права людини на безпеку в умовах нового світового порядку, а також здійснено переклад заходу англійською мовою для представників Національного авіаційного університету.
Іноземні спікери та гості з особливою
зацікавленістю поставилися до висвітлених у доповідях
історико-правових реалій розвитку української державності та результатів теоретико-правових досліджень науковців Юридичного факультету щодо поточних процесів депатримоніалізації та репатримоніалізації в Україні як посткомуністичній державі, фото-підбірки, а також відео з місця ведення бойових дій біля смт. Велика Димерка Броварського району Київської області у березні 2022 року.
Учасниками заходу одноголосно визнано
, що сучасна історія інструменталізується та фальсифікується для виправдання війни проти України, заперечення її історії та ідентичності.
Представниками Румунії висловлено слова підтримки українському народу, а також сподівання на мирний час та якнайшвидшу можливість продовжити наукову дискусію в офлайн форматі в рамках
подальших спільних проєктів
з Юридичним факультетом НАУ.