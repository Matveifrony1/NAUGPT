Заголовок: Сьогодні, 8 вересня 2015 року, Р.Хращевський призначив А.Майснера в.о. першого проректора НАУ та В.Шульгу в.о. проректора з науково-педагогічної роботи та корпоративного розвитку НАУ (оновлено)
Дата: 08/09/2015
URL: https://nau.edu.ua/ua/news/2015/9/sogodni-8-veresnya-2015-rokurxrashhevskij-priznachiv-amajsnera-vo-pershogo-prorektora-nau.html
==================================================

Сьогодні, 8 вересня 2015 року, Рімвідас Хращевський призначив:
1) Андрія Майснера на посаду в.о. першого проректора;
2) Тамару Іванову на посаду в.о. проректора з науково-педагогічної роботи;
3) Олександра Авдєєва на посаду в.о. проректора з науково-педагогічної роботи та міжнародних зв'язків;
4) Володимира Шульгу на посаду в.о. проректора з науково-педагогічної роботи та корпоративного розвитку.
Відповідні рішення оформлені наказами та зареєстровані в установленому порядку. В той же час, новопризначених посадових осіб на робочі місця, всупереч трудовому законодавству та іншим законним вимогам, низка звільнених проректорів і тих, хто протиставив себе колективу НАУ, державі та Закону, недопущено. Майснер А. був вимушений звернутись до уповноважених державних органів із заявою про самоуправство, незаконне перешкоджання виконанню трудових обов'язків і діяльності державної установи. При цьому новопризначений в.о. першого проректора підкреслив наступне: "Вся ця брудна кампанія, що є намаганням дискредитувати НАУ та особисто людей, які взялись допомогти трудовому колективу та студентам НАУ повернути діяльність університету в законне русло, приречена на невдачу. Багаторічна епопея зі зловживаннями в НАУ та знекровленням університету і знищенням матеріально-технічної бази буде припинена остаточно. Це позиція держави - власника університету та МОН України - засновника вищого навчального закладу.