Заголовок: СКАЖИ «YEP!» СВОЇЙ ІДЕЇ
Дата: 07/04/2017
URL: https://nau.edu.ua/ua/news/2017/4/skazhi-yep-svoij-idei.html
==================================================

У НАУ ВІДКРИВСЯ АКАДЕМІЧНИЙ БІЗНЕС-ІНКУБАТОР
6 квітня 2017 року у Національному авіаційному університеті відкрився YEP Incubator для студентських стартапів. YEP Incubators – унікальна, перша в Україні мережа академічних бізнес-інкубаторів, яка нині об’єднує чотири провідні університети країни: окрім НАУ, подібні майданчики відкрилися у Киівському державному університеті ім.Т.Шевченка,  Донецькому державному університеті (що нині працює у м.Покровськ Донецької області) та Кийвському національному економічному університеті ім.В.Гетьмана.
Мета інкубаторів – розвиток студентських стартапів, перетворення креативних ідей на успішні бізнес-проекти. Адже для успіху, окрім генерування ідей, потрібно вміти мислити як підприємець, мати глибокі економічні знання, розвинені соціальні навички та багато іншого.
Саме для цього протягом трьох місяців зі студентськими командами будуть займатися ментори – відомі фахівці з економіки, бізнесу, права.
YEP NAU базується в NAU HUB (просторі неформальної освіти Національного Авіаційного Університету) – майданчику, відкритому не лише для студентів та науковців НАУ, а й узагалі для креативних та небайдужих людей.
-2 роки тому наше Наукове товариства студентів, аспірантів, докторантів і молодих вчених Національного авіаційного університету замислилося над тим, що університету бракує простору неформальної освіти, - каже секретар товариства, асистент кафедри електроніки Ксенія Семенова-Шелевицька. – І тоді університет виділив нам приміщення, яке нині стало резиденцією для команд, котрі займаються різноманітними проектами. Для участі у академічному бізнес-інкубаторі ми відібрали не лише команди, а й окремих талановитих студентів, що мають цікаві ідеї і зможуть знайти тут однодумців.
Для в.о.ректора НАУ Володимира Ісаєнка запрошення на урочисте відкриття YEP Інкубатора стало, за його словами, приємним сюрпризом:
-Я радий бачити, що у нашому університеті є простір неформальної освіти, и пишаюся тим, що адміністрація університету теж брала участь у його створенні. Бізнес-інкубатори – це саме те, що потрібно сьогодні суспільству. Адже основа розвитку – це люди, які здатні генерувати ідеї, а такі майданчики допомагають ці ідеї успішно реалізовувати.
Операційний директор мережі інкубаторів YEP Георгій Стешенко звернув увагу на те, що відкриття бізнес-інкубатору у НАУ саме 6-го квітня, у день, коли Євросоюз підписав документи по скасуванню віз для України, є символічним: «Це велике питання, як ми зайдемо у Європу – у якості сировинного придатку або запропонуємо світові потужний інтелектуальний потенціал».
Гостей привітали ментори інкубатору, провідні фахівці у свох галузях. Член асоціації правників України Дмитро Годовський закликав «мислити за рамками». Підтримав його і експерт з робототехніки та авіамоделювання Іван Довгаль, підкресливши, що «світу потрібно щось нове».
Студенти – учасники інкубатору – дуже коротко представили ідеї, які вони планують втілити протягом трьох місяців. По-перше, це цікаві гаджети, наприклад, автономна машина для збору полуниць, установка для полива домашніх рослин, якою можна керувати зі смартфона, відеокамера з кутом обзору 360 градусів і квадрозвуком, якою можна знімати «домашнє 3D». Серед інформаційного продукту – навчальні програми для школярів з застосуванням технології «віртуальної реальності, локальні соцмережі для ОСББ, онлайн-платформа для відправки посилок.
І це лише стартові ідеї. Скоріш за все, за майже три місяці роботи у учасників з'явиться ще багато яскравих проектів. А у червні результати роботи інкубатору будуть представлені перед експертною комісією та інвесторами.
Ментор проекту, експерт з венчурних проектів Віктор Компанієць розповів, чому відкриття бізнес-інкубатора є, без перебільшення, стратегічним здобутком не лише НАУ, а й країни. За його словаму, на початку 2016-го року в Україні було закрито усі інкубаційні програми. Тож їхнє відродження – це насправді крок у майбутнє. «Не думайте про технічнч рішення, - звернувся від до студентів. – Головне у технічному проекті, як не парадоксально, гуманітарна складова. Спитайте себе, які потреби задовольнить ваша ідея, яку цінність вона несе людям? Тоді усе у вас вийде».
SAY YЕP TO YOUR IDEA!
Довідка:
Бізнес-інкубатори – це організації, що підтримують проекти молодих підприємців на усіх етапах розвитку – від розробки ідеї до її комерційного втілення. Вони є багатофункціональними проектами і працюють з клієнтами з усіх галузей. Майже половина інкубаторів є технологічними. У багатьох країнах інкубаційні програми фінансуються з регіональних та національних бюджетів у рамках загальної стратегії економічного розвитку або існують за рахунок спонсорської підтримки.
Мережа YEP Incubators є некомерційною і існує заdдяки фінансовій підтримці IT-компанії «Cisco».