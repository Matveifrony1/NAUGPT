Заголовок: З нагоди 110-ї річниці від дня народження О.К. Антонова
Дата: 20/02/2016
URL: https://nau.edu.ua/ua/news/2016/2/z-nagodi-110-i-richniczi-vid-dnya-narodzhennya-ok-antonova.html
==================================================

Кафедра фінансів, обліку і аудиту та деканат факультету економіки і підприємництва провели тематичну годину корпоративної культури, присвячену 110-й річниці від дня народження генерального конструктора Олега Костянтиновича Антонова.
Студенти факультету представили стінгазети, присвячені життю, особистості, багатогранному таланту, мріям та досягненням легендарного авіаконструктора О. Антонова, ідеї якого живуть і понині.
Перед студентами виступили декан ФЕП Олена Ареф’єва та старший куратор кафедри фінансів обліку і аудиту Ірина Панасюк. Вони зупинились на окремих цікавих етапах життя і діяльності авіаконструктора, розповіли про його місце в світовому літакобудуванні та значні досягнення в авіаційній галузі.
З доповіддю «Шлях до «Мрії» про життєвий шлях видатного авіаконструктора виступила студентка гр. ФК-416 Аліна Чайковська. З презентацією
«Олег Костянтинович Антонов – славетний син української землі»
виступила студентка гр. ОА-315 Юлія Шуба.
Студентам та викладачі факультету переглянули фільм з циклу авторських передач «Імена» Оксани Марченко «Олег Антонов - конструктор, що втілював красу» (
http://www.ex.ua/10047565
). У стрічці про Антонова розповідають заслужений льотчик-випробовувач Ю. Курлін, доньки Олега Антонова - Анна та Оксана Антонови та соратник видатного конструктора Віктор Анисенко.
Роки не в змозі стерти з пам’яті людей його яскравий та привабливий образ. «Видатний авіаційний конструктор», «неординарний керівник», «яскрава особистість», «людина з великої літери», «художник», «письменник», «спортсмен» - це епітети, які характеризують людину, що прожила неповторне і вагоме для всього людства життя.