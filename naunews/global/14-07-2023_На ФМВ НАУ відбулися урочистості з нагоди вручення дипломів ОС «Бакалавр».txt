Заголовок: На ФМВ НАУ відбулися урочистості з нагоди вручення дипломів ОС «Бакалавр»
Дата: 14/07/2023
URL: https://nau.edu.ua/ua/news/2023/7/na-fmv-nau-vidbulisya-urochistosti-z-nagodi-vruchennya-diplomiv-os-bakalavr.html
==================================================

Відбулося урочисте вручення дипломів випускникам Факультету міжнародних відносин. Дипломи отримали 215 випускників (20 з відзнакою) освітнього ступеня «Бакалавр» спеціальностей: «Міжнародне право», «Міжнародні економічні відносини», «Міжнародні відносини, суспільні комунікації та регіональні студії», «Журналістика», «Видавництво та поліграфія» та «Туризм і рекреація».
З вітальним словом до випускників звернулись декан факультету Юрій Волошин та завідувачі кафедр, які побажали випускникам натхнення, професійної самореалізації, мирного неба та здійснення мрій.
Кращих студентів нагородили подяками та грамотами за внесок у студентську науку, успіхи в навчанні та активну участь у громадському і культурному житті.
Урочисту подію прикрасив виступ студентки ФМВ Ольги Цвіркун, яка потішила присутніх чудовим виконанням пісні.
Вітаємо випускників та бажаємо успіху в професійній діяльності!