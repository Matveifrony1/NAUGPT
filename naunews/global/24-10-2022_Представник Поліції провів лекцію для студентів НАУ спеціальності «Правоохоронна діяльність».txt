Заголовок: Представник Поліції провів лекцію для студентів НАУ спеціальності «Правоохоронна діяльність»
Дата: 24/10/2022
URL: https://nau.edu.ua/ua/news/2022/10/predstavnik-politsii-proviv-lektsiyu-dlya-studentiv-nau-spetsialnosti-pravoohoronna-diyalnist.html
==================================================

Професор кафедри кримінального права і процесу Оксана Панова разом з інспектором сектору реагування патрульної поліції відділу поліції №2 Чугуївського РУП ГУНП в Харківській області, лейтенантом поліції Артемом Панчишним нещодавно провели бінарне заняття з дисципліни «Спеціальна техніка» задля підвищення якості практичної підготовки здобувачів вищої освіти першого (бакалаврського) рівня освіти зі спеціальності 262 «Правоохоронна діяльність».
Лейтенант поліції розповів студентам про особливості застосування поліцейськими газоаналізатора «Dräger Alcotest», створеного для виявлення й визначення концентрації молекул етилового спирту в повітрі. Що видихається, куди алкоголь проникає із крові, дифундуючи через стінки легеневих альвеол тощо.
Застосування зазначеного приладу дозволяє патрульним визначити вміст алкоголю в крові у водія, що керує транспортним засобом.
Отримані знання та навички під час заняття стануть в пригоді майбутнім спеціалістам у сфері правоохоронної діяльності.
Бінарне заняття – шлях реалізації інтегрованого навчання у вищій школі.