Заголовок: Інженери-землевпорядники підвищили кваліфікацію
Дата: 02/02/2018
URL: https://nau.edu.ua/ua/news/1/2/inzheneri-zemlevporyadniki-pidvishchili-kvalifikatsiyu.html
==================================================

22-31 січня 2018 р. в Навчально-науковому інституті неперервної освіти НАУ успішно пройшли курси підвищення кваліфікації сертифікованих інженерів-землевпорядників.
На них слухачі курсів вивчали нормативні документи та законодавчі акти із землеустрою, що передбачають розробку та підготовку проектних рішень у сфері захисту земель від шкідливого антропогенного впливу, організації та підвищення продуктивності земель сільськогосподарського та лісогосподарського призначення, відтворення і підвищення родючості ґрунтів, забезпечення особливого режиму використання земель природоохоронного, оздоровчого, рекреаційного та історико-культурного призначення, формування обмежень у використанні земель усіх категорій; ведення державного земельного кадастру та проведення землеоцінювальних робіт.
Навчальний процес забезпечували викладачі кафедри землеустрою та кадастру ННІ екологічної безпеки: д. геол. н., професор, М. Ковальчук; к. техн. н., доцент кафедри П. Крельштейн; к. геол. н., доцент кафедри Л. Самойленко, к. екон. н., доцент кафедри М. Стецюк. Організаторами навчального процесу на курсах були працівники ННІНО: завідувач сектору підвищення кваліфікації О. Зосименко, методист в/к К. Корсуненко, провідний фахівець В. Хровст.
31 січня сертифіковані інженери-землевпорядники, серед яких представники державних і приватних землевпорядних установ, фізичні особи, підприємці отримали Свідоцтва про підвищення кваліфікації НАУ. Слухачі висловили щиру вдячність працівникам університету за професійну організацію проведення курсів підвищення кваліфікації.