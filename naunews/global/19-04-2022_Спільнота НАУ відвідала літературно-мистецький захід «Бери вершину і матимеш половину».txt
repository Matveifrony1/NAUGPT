Заголовок: Спільнота НАУ відвідала літературно-мистецький захід «Бери вершину і матимеш половину»
Дата: 19/04/2022
URL: https://nau.edu.ua/ua/news/2022/3/spilnota-nau-vidvidala-literaturno-mistetskiy-zahid-beri-vershinu-i-matimesh-polovinu.html
==================================================

Нещодавно, у рамках відзначення 300 річчя від дня народження видатного українського філософа, мислителя і педагога Г. Сковород, викладачі кафедри української мови та культури Факультету лінгвістики та соціальних комунікацій (ФЛСК) Національного авіаційного університету організували і провели літературно-мистецький захід «Бери вершину і матимеш половину».
На початку зустрічі до присутніх звернулася завідувач кафедри Світлана Литвинська. Вона наголосила, що у час випробувань, який ми, поглиблення знань про українську культуру, рідну землю та видатних культурних діячів для нас всіх є дуже актуальними.
Участь у заході взяли близько 50 студентів з різних факультетів НАУ. Учасники охоче ділилися своїми знаннями про творчу спадщину Григорія Сковороди, його особливий стиль життя, духовні пошуки і провідні ідеї, що втілені у його віршах.
Студенти факультету Андрій Кабаченко та Олексій Левченко представили презентації про цікаві факти з життя філософа, пам’ятники Григорію Сковороді в Україні та за її межами.
Також присутні взяли участь у вікторині «Відомий і невідомий Григорій Сковорода», у якій відмінно впоралися із запропонованими завданнями.
Такі зустрічі учасників навчального процесу у час війни є дуже важливими, адже вони демонструють наше прагнення до поглиблення знань про рідну культуру.
09:44