Заголовок: Студенти Юридичного факультету відвідали офіс Омбудсмана України
Дата: 20/06/2024
URL: https://nau.edu.ua/ua/news/2024/6/studenti-yuridichnogo-fakultetu-vidvidali-ofis-ombudsmana-ukraini.html
==================================================

6 червня 2024 року
студенти першого курсу Юридичного факультету під час проходження фахової ознайомлювальної практики
відвідали Секретаріат Уповноваженого Верховної Ради України з прав людини.
Студентимали можливість
поспілкуватися з директоркою Департаменту моніторингу соціальних та економічних прав Світланою Глущенко
, яка ознайомила їх із структурою Секретаріату УповноваженогоВерховної Ради України з прав людини, основними напрямками діяльності інституції, законодавчо визначеними обов’язками та повноваженнями Омбудсмана України.
Пані Світлана представила статистику результатів діяльності
інституції Уповноваженого за 2023 рік: «95 796 тис. заяв надійшло до Уповноваженого, з них 4 850 — справи, по яким відкрито провадження з ініціативи Уповноваженого, 4118 — справи громадян, права яких поновлено за сприянням Уповноваженого, 2731 — кількість пропозицій до нормативно-правових актів, підготовлених Уповноваженим».
За результатами зустрічі
, студенти здобули нові знання щодо історії створення інституції Уповноваженого ВРУ з прав людини, основних напрямків роботи, за якими здійснюється парламентський контроль, законодавчо закріплених прав та обов’язків Омбудсмана тощо.
Відвідування державних інституцій та комунікація з представниками органів державної влади
сприяє підвищенню рівня правової культури та правової свідомості молоді,
адже інститут Омбудсмана займає важливе місце у системі гарантій прав і свобод людини. Досвід спілкування з представниками саме таких професій сприяє мотивуванню та формуванню людиноцентричної орієнтації здобувачів юридичних професій, майбутніх правників — захисників та представників прав людини.
Дана зустріч відбулася в межах укладеного
Меморандуму про співпрацю між Національним авіаційний університетом та Уповноваженим Верховної Ради України з прав людини.