Заголовок: В НАУ розпочала роботу творча виставка «QUO VADIS – мистецтво на роздоріжжі»
Дата: 19/05/2023
URL: https://nau.edu.ua/ua/news/2023/5/v-nau-rozpochala-robotu-tvorcha-vistavka-quo-vadis-–-mistetstvo-na-rozdorizhzhi.html
==================================================

День науки у Національному авіаційному університеті відзначено відкриттям виставки QUO VADIS – мистецтво на роздоріжжі», яка презентує творчі роботи студентів освітньої програми ІТ-Дизайн факультету наземних споруд і аеродромів НАУ.
На відкриття виставки завітали: перший проректор Національного авіаційного університету Олексій Михальченко, проректор з наукової роботи та інноваційного розвитку Олексій Шкуратов, а також викладачі та студенти НАУ.
Це авторський проєкт декана ФНСА НАУ Віктора Карпова до якого також долучилися факультет економіки та бізнес-адміністрування і факультет комп’ютерних наук і технологій. Людство стоїть на порозі мистецтва, яке стане синтезом взаємовпливів у дихотомії людина - штучний інтелект.
На виставці представлені творчі роботи студентів НАУ, які вивчають комп’ютерні технології в дизайні та наукові доробки викладачів і молодих вчених університету, які використовують можливості штучного інтелекту у різних сферах наукового студіювання.
Автори робіт: Дар'я Антонова, Ольга Адруженко, Анна Гапєєва, Юлія Герасименко, Денис Грищенко, Андрій Гуля, Вікторія Каменська, Вікторія Козлова, Олександра Кудла, Дмитро Мосейченко, Дарина Петраш, Владислава Сівченко, Антон Скібінський, Ангеліна Твердохліб, Софія Гайденко.
З каталогом виставки можна ознайомитися за
посиланням
.
Запрошуємо спільноту НАУ відвідати виставку в холі першого корпуса університету.