Заголовок: У НАУ відбулася зустріч представників студентського самоврядування з проректором університету
Дата: 30/05/2022
URL: https://nau.edu.ua/ua/news/2022/5/u-nau-vidbulasya-zustrich-predstavnikiv-studentskogo-samovryaduvannya-z-prorektorom-universitetu.html
==================================================

26 та 27 травня відбулися зустрічі проректора з гуманітарної політики та інновацій Національного авіаційного університету Світлани Тімкіної з представниками органів студентського самоврядування – Студентською радою університету та Студентською радою Студентського містечка НАУ.
У зв’язку з початком воєнних дій в Україні, 10 березня цього року не відбулися вибори представників органів студентського самоврядування. Тому, Студрадою було прийняте рішення про обрання виконувача обов’язки Голови Студентської ради НАУ Артема Коваленка, який до цього часу виконував обов’язки Голови Студентської ради Факультету аеронавігації, електроніки та телекомунікацій (ФАЕТ) НАУ. Про це було проінформовано проректора з гуманітарної політики та інновацій.
Крім того, під час зустрічі було обговорено важливі питання сьогодення. Зокрема, виникла потреба у роз’ясненні окремих питань щодо критеріїв при формуванні рейтингу успішності при призначенні академічної стипендії, особливості поселення здобувачів вищої освіти на різних етапах: формування перших рейтингових списків при поселенні на наступний 2022-2023 навчальний рік, поселення на літо, проживання в гуртожитках під час вступу до університету на навчання за освітнім ступеням «Магістр».
На завершення, було заплановано наступну зустріч для врегулювання нагальних питань студентського середовища.