Заголовок: Пропусти чорнобиль крізь серце
Дата: 25/04/2016
URL: https://nau.edu.ua/ua/news/2016/4/propusti-chornobil-kriz-sercze.html
==================================================

26 квітня 1986-го... 30 років віддаляють нас від часу, коли сталася аварія на четвертому енергоблоці Чорнобильської АЕС – найбільшої техногенної радіоекологічної катастрофи за всю історію людства. Проходять роки, а наш біль не вщухає. Тривога, пов'язана зі скорботним часом ядерного апокаліпсису, не покидає і досі людей.
21 квітня 2016 року завідувач сектором НТБ Оксана Лазаренко, старший викладач кафедри української мови та культури ННГМІ Тетяна Чухліб, молодь НАУ відзначили у приміщенні Науково-технічної бібліотеки НАУ 30-у річницю трагедії на ЧАЕС, провівши патріотично-виховний захід «Пропусти Чорнобиль крізь серце».
Студентство університету зацікавившись тематикою заходу, творчо проявили свої здібності: читали поезії класиків сучасної української літератури про «чорний квітень» 1986 року. Студент ННІКІТ А.Покровський презентував свій власний вірш «Чорнобиль». Усі ділилася враженнями від відвідин Національного музею «Чорнобиль», який знаходиться у місті Києві на Подолі, та ознайомилися з книжковою експозицією НТБ НАУ «Зірка «Полин» над Україною», що була присвячена Чорнобильській катастрофі.
Прослухавши виступи старших наставників, студенти ННІКІТ, ННІЕМ більше дізналися про цю трагедію, замислилися над подіями 30-ї давнини, осмислили уроки Чорнобиля. Пом'янули хвилиною мовчання загиблих героїв й віддали данину пошану тим, хто працював у епіцентрі аварії і приборкував непокірний атом.
Земний уклін, довічна вдячність усім тим, хто ризикуючи своїм життям, брав участь у ліквідації наслідків на Чорнобильській АЕС, відроджував і продовжує відроджувати до нового життя обпалену радіацією землю.