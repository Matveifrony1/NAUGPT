Заголовок: Студенти Факультету наземних споруд і аеродромів знайомляться з творчістю видатних митців України
Дата: 14/05/2024
URL: https://nau.edu.ua/ua/news/2024/5/studenti-fakultetu-nazemnih-sporud-i-aerodromiv-znayomlyatsya-z-tvorchistyu-vidatnih-mittsiv-ukraini.html
==================================================

Студенти 2 курсу спеціальності «Дизайн», освітньо-професійної програми «ІТ-Дизайн» кафедри комп’ютерних технологій дизайну і графіки Факультету наземних споруд і аеродромів під керівництвом наставниці групи
Олени Носенко відвідали виставку
в Українському домі
«Боривітер»
, присвячену творчості талановитої художниці
Алли Горської
.
Під час екскурсії
студенти мали змогу ознайомитися з різноманітними роботами мисткині,
які вразили їх глибиною змісту та майстерним виконанням. Особливий інтерес викликали картини, що торкалися гострих суспільних проблем, яскраві абстрактні композиції, портрети видатних українців, зображення мозаїк з героїчними постатями нашої історії, унікальні фотографії радянської епохи та архівні документи, що розповідають про переслідування митців режимом у 1960-х роках.
На виставці представлено понад 100 творів
живопису, графіки, ескізів монументальних робіт з музейних і приватних колекцій, а також архівні матеріали, що висвітлюють творчу й громадську діяльність Алли Горської – відомої мисткині-шістдесятниці та громадської діячки. На жаль,
більшість її монументальних робіт
, зокрема частина мозаїк,
була втрачена через російську окупацію
та жорстокі обстріли, як-от знамените мозаїчне панно «Боривітер» у Маріуполі, назва якого стала назвою виставки.
Творчість Алли Горської вразила студентів
своєю глибиною, різноманітністю технік та особливим баченням життя, що відображене в кожній картині. Така нагода ознайомитися з роботами видатної української мисткині стала для них незабутнім досвідом та надихнула до подальшого вивчення мистецької спадщини України.