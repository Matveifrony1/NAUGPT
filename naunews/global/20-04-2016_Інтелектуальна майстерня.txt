Заголовок: Інтелектуальна майстерня
Дата: 20/04/2016
URL: https://nau.edu.ua/ua/news/2016/4/intelektualna-majsternya.html
==================================================

На кафедрі української мови та культури Навчально-наукового Гуманітарного інститут розпочався інноваційний тренінг для викладачів «Секрети успішної комунікації у викладанні». Унікальний авторський курс проводить доцент кафедри української мови і культури, к. п. н., сертифікований тренер з інноваційного розвитку особистості Оксана Сєдашова.
Курс створено для підвищення комунікативних компетенцій професорсько-викладацького складу ВНЗ та формування інноваційного світогляду. Протягом п’яти модулів курсу його учасники навчаться:
– зчитувати інформацію про людину по її тілесних проявах і словах;
– визначати, за допомогою якого каналу сприйняття людина сприймає інформацію;
– управляти власними емоціями – різноманітними станами (швидко переключатись, створювати нові стани, змінювані свій стан і настрій);
– управляти своїм мисленням – працювати з переконаннями та звичками;
– попереджати та розв’язувати конфліктні ситуації;
– відкривати і використовувати власні приховані здібності;
– майстерно вести бесіду;
– легко встановлювати і підтримувати позитивні стосунки з людьми;
– грамотно управляти будь-якими ситуаціями;
– успішно виступати перед публікою;
– швидко та ефективно обробляти масиви інформації;
– долати будь-які обмеження і впевнено дивитись у майбутнє;
– інноваційно вести навчально-науковий процес за допомогою технік креативу.
Кожен модуль проходить у форматі воркшопу – 50% теорії, 50% практики. Учасник отримує групові заняття з практичним опрацюванням, домашні завдання, робочий зошит та сертифікат про закінчення курсу.
Тренінг «Секрети успішної комунікації у викладанні» доступний для науково-педагогічного персоналу всіх інститутів, факультетів, кафедр, коледжів та інших підрозділів НАУ. Дізнатись подробиці та замовити його можна, звернувшись на кафедру української мови та культури: 8.901, т. 406-77-14; e-mail: k_ukr@nau.edu.ua
Запрошуємо колективи кафедр до співробітництва!