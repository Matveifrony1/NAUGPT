Заголовок: Відтепер Національне агентство Укрінформ є інформаційним партнером  НАУ
Дата: 05/08/2016
URL: https://nau.edu.ua/ua/news/2016/8/vidteper-natsionalne-agentstvo-ukrinform-e-informatsiynim-partnerom-nau.html
==================================================

Національне інформаційне агентство Укрінформ та Національний авіаційний університет підписали договір про співпрацю, який передбачає розміщення та поширення інформації про  найважливіші події та теми  з життя університету. Крім розповсюдження інформації, на сайті агентства розміщено банер НАУ.
З’явились уже перші публікації. Вони стосувалися роботи Приймальної комісії  НАУ та взагалі вступної кампанії – 2016. На думку в. о. ректора НАУ Володимира Харченка, співпраця з провідним інформаційним агентством України сприятиме створенню позитивного іміджу університету,  популяризації наукових та практичних здобутків викладачів та студентів НАУ.
Докладніше з публікаціями Укрінформ можна ознайомитись за цими посиланнями:
http://www.ukrinform.ua/rubric-society/2058210-nacionalnij-aviacijnij-universitet-sered-lideriv-vstupnoi-kampanii2016.html
http://www.ukrinform.ua/rubric-society/2061605-nau-zmicnue-oboronozdatnist-kraini-visokoklasnimi-fahivcami.html
Довідка про Агентство:
УКРІНФОРМ
– єдине національне інформаційне агентство України, джерело інформації про політичне, економічне, соціальне, наукове, культурне, суспільне життя в Україні та за кордоном. Агентство працює з 1918 року.
Сьогодні УКРІНФОРМ має найбільшу мережу регіональних і закордонних корпунктів. Кореспонденти агентства працюють у кожному регіоні України та в 9 країнах світу: Бельгії, Канаді, Молдові, Німеччині, Нідерландах, Польщі, Росії, США, Франції.
Щодня УКРІНФОРМ дає читачам повну та об'єктивну картину подій: більш як 300 новин за добу, ексклюзивні коментарі та інтерв'ю, фоторепортажі, інфографіку.
Новини виходять українською, російською, англійською, німецькою, іспанською та китайською мовами.
Агентство випускає десятки професійних інформаційних продуктів: стрічки, інформаційні пакети та вісники. Серед передплатників та партнерів УКРІНФОРМу: електронні та друковані ЗМІ, теле- і радіокомпанії України, медіа зарубіжних країн, владні та бізнес структури, посольства і консульства, підприємства, банки.