Заголовок: Профком співробітників НАУ провів засідання у розширеному складі
Дата: 16/02/2018
URL: https://nau.edu.ua/ua/news/1/2/profkom-spivrobitnikiv-nau-proviv-zasidannya-u-rozshirenomu-skladi.html
==================================================

15 лютого 2018 року відбулося чергове засідання профкому співробітників НАУ у розширеному складі. На ньому були розглянуті питання про підсумки Конференції трудового колективу університету що відбулася 22 січня 2018 року, про роботу профспілки з охорони праці, про відзначення Міжнародного жіночого дня, про надання путівок на весняний відпочинок та інші питання.
Висвітливши характер роботи Конференції трудового колективу, дискусійні питання під час обговорення звітів і доповідей, В.М. Гребенніков повідомив про затвердження МОН України нової редакції Статуту НАУ та імплементацію інших рішень Конференції, зокрема ухвалення Колективного договору на 2018 рік., Правил внутрішнього розпорядку та інше.
У доповіді В.В. Карюка були відзначені як позитивні результати роботи профспілки спільно з адміністрацією університету щодо  охорони  праці, так і  невирішені проблеми. Доповідач акцентував увагу на поточних та перспективних заходах профспілкових заходах з охорони праці в університеті.
З цього питання відбулося достатньо широке обговорення деяких проблем охорони праці за участі членів профкому та голів профбюро структурних підрозділів ППО НАУ.
Одностайно було ухвалено заходи профкому по відзначенню Міжнародного жіночого дня, порядку та термінів надання путівок на весняний відпочинок до готелю «Богдан» (м. Моршин, Львівська обл.), та готельного комплексу «Ступарь» (с. Шаян, Закарпатська обл..)
Профком також розглянув питання надання матеріальної допомоги членам профспілки НН ЮІ, НН ІАЕТ, НН ІМВ, НН ІНО, НН АКІ, ФТТ та АГЧ.
У різному обговорили питання підготовки вихідного дня до м. Одеса (червень 2018р.), святкувань Масляни тощо. Виникла  також дискусія щодо Наказу в.о. ректора про заміну посвідчень та впровадження перепусток на автотранспорт. Аргументоване роз’яснення реалізації цього наказу надав член профкому, зав. сектором ІТЗ В.В. Єфименко.
У цілому засідання мало конструктивний характер.