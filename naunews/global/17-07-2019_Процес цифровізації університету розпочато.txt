Заголовок: Процес цифровізації університету розпочато
Дата: 17/07/2019
URL: https://nau.edu.ua/ua/news/2019/7/protses-tsifrovizatsii-universitetu-rozpochato.html
==================================================

Модернізація та упорядкування контенту сайту, створення системи інформаційного забезпечення керівництва та впровадження системи управління інформацією НАУ, процес автоматизації планово-фінансової діяльності – основні теми наради з питань інформатизації університету.
Під час наради обговорено відповідальність за реалізацію цифровізації Національного авіаційного університету і хід удосконалення процесів обробки первинних документів та автоматизації планово-фінансової діяльності університету.
Також розглянуто питання створення і впровадження системи управління інформацією, в рамках якої буде розпочато впровадження електронного документообігу для обробки вхідної кореспонденції та службових записок.
За результатами наради деканам факультетів та директорам інститутів доручено призначити відповідальних за впровадження проектів цифровізації у своїх структурних підрозділах.