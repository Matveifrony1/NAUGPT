Заголовок: Юридичний факультет обговорив результати пілотування курсу «Антикорупція та доброчесність»
Дата: 16/02/2024
URL: https://nau.edu.ua/ua/news/2024/2/yuridichniy-fakultet-obgovoriv-rezultati-pilotuvannya-kursu-antikoruptsiya-ta-dobrochesnist.html
==================================================

8 лютого 2024 року
у медіахабі Національного агентства з питань запобігання корупції відбулася презентація підсумків пілотного викладання навчальної дисципліни
«Антикорупція та доброчесність».
Курс протягом І семестру 2023-2024 н.р. вивчали студенти 10 закладів вищої освіти України.
У заході взяли участь представники Юридичного факультету НАУ. Зокрема, у плідному обговоренні брали участь:
Ірина Чаговець
, керівниця Офісу доброчесності НАЗК;
Олена Єременко
, заступниця Голови Національного агентства із забезпечення якості вищої освіти;
Олена Урсу
, керівниця групи проектів ПРООН з демократичного врядування;
Сергій Миткалик
, голова правління ГО «Антикорупційний штаб»;
Анна Іщенко
, директорка навчально-наукового центру прикладної соціології «Соціоплюс»; науково-педагогічні працівники закладів вищої освіти.
«Робота із закладами вищої освіти, розбудова доброчесності у вишах — це інвестиція у майбутнє. Саме там формуються доброчесні стратегії поведінки молоді. Від цього виграють не лише студенти, а й держава», — зазначила
Ірина Чаговець.
Курс «Антикорупція та доброчесність»  розроблено в межах проєкту «Прозорі університети» з метою формування у студентів розуміння поняття доброчесності та корупції. Вивчення цієї дисципліни стане цікавим доповненням до освітніх програм Юридичного факультету НАУ.