Заголовок: Курси підвищення кваліфікації інструкторського персоналу
Дата: 11/03/2019
URL: https://nau.edu.ua/ua/news/2019/3/kursi-pidvishchennya-kvalifikatsii-instruktorskogo-personalu.html
==================================================

Інститут неперервної освіти протягом місяця проводив навчання трьох груп авіаційних фахівців за програмою курсів підготовки з методики викладання та курсів підвищення кваліфікації «Інструктор (викладач) авіаційного навчального закладу».
Слухачі кусів – інструкторський персонал АТ «МОТОР СІЧ» (Запоріжжя) та ВСП «Центр авіаційної підготовки та сертифікації» Украероруху (Київ). Курси проводились на базі навчальних центрів замовників з виїздом викладачів університету.
Навчальний процес забезпечували доценти кафедри педагогіки та психології професійної освіти факультету лінгвістики та соціальних комунікацій Інна Каряка і Людмила Доценко.
Програма курсів затверджена Державною авіаційною службою України та рекомендована всім навчальним закладам цивільної авіації України. Періодичність навчання регламентована програмою і становить 1 раз на 2 роки.
За результатами виконання тестових завдань 49 авіаційних фахівців одержали сертифікати встановленого зразка.
Організаційно-методичне забезпечення навчального процесу здійснює Навчально-консультативний центр підвищення кваліфікації інституту неперевної освіти. Телефон для довідок: 406 70 34, e-mail:
kpk@nau.edu.ua
.
Запрошуємо до співпраці всіх зацікавлених!