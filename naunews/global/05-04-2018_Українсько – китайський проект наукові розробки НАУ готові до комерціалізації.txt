Заголовок: Українсько – китайський проект: наукові розробки НАУ готові до комерціалізації
Дата: 05/04/2018
URL: https://nau.edu.ua/ua/news/1/4/ukrainsko-–-kitayskiy-proekt-tri-naukovi-rozrobki-nau-gotovi-do-komertsializatsii.html
==================================================

5 квітня 2018 року в НАУ відбулась зустріч керівництва університету та членів робочої групи щодо розвитку співпраці в рамках проекту створення українсько – китайського авіаційно – космічного інституту.
У зустрічі взяли участь в.о. ректора НАУ В.М.Ісаєнко, проректор з наукової роботи В.П.Харченко, заступник начальника ВМЗ Д.О.Бугайко, помічник ректора К.О.Бабікова, професор кафедри біотехнології ІЕБ Г.П.Петюх,зав. кафедри КЛА С.Р.Ігнатович, доцент кафедри машинознавства А.О.Корнієнко, доцент кафедри машинознавства О.В.Тісов, професор кафедри ХіХТ В.В.Трачевський, професор кафедри АНС Т.Ф.Шмельова, генеральний директор ТОВ «Zhejiang Golden Egg Scienceand Technology» Люмен Лі, асистент генерального директора ТОВ «Zhejiang Golden Egg Scienceand Technology» Кун Юе, регіональний представник ТОВ «Zhejiang Golden Egg Scienceand Technology» Чан Сі Цо, регіональний представник ТОВ «Zhejiang Golden Egg Scienceand Technology” Б.В.Андрющенко.
У ході зустрічі відбулися переговори щодо подальшого розвитку співпраці в рамках проекту створення українсько – китайського авіаційно – космічного інституту.
Відкриваючи зустріч в.о. ректора НАУ В.М. Ісаєнко, відзначив пріоритетність розвитку співробітництва у рамках цього проекту та окреслив перспективи подальшої співпраці.
-Спільне підприємство, яким являється китайсько-український аерокосмічний інститут, матиме інноваційний фонд, котрий наповнюватиметься за підсумками впровадження на ринку Китаю наших розробок, - зазначив В.Ісаєнко. - Згодом ці кошти вкладатимуться в розвиток лабораторій, а в перспективі у науковий хаб на базі НАУ, який ми плануємо створити в Україні.
Генеральний директор ТОВ «Zhejiang Golden Egg Scienceand Technology» Люмен Лі виступив з презентацією про розвиток підприємства та доповів про результати розгляду експертами першої групи проектів Національного авіаційного університету. Він зазначив високий науково-інноваційний потенціал наукових досліджень українських науковців та визначив основні напрямки розвитку спільного українсько – китайського авіаційно – космічного інституту, серед яких пріоритетами є позиціонування Національного авіаційного університету на ринку науково-освітніх послуг Китаю, розвиток спільної освітньої та науково- інноваційної діяльності.
-Ми вже одержали перші позитивні результати: три з десяти наших проектів готові до комерціалізації, ще чотири поректи знаходяться на стадії інкубації і впровадження, решта ж проектів потребують подальшого доопрацювання, - розповів проректор з наукової роботи Володимир Харченко. – Крім того, ми готуємо для реалізації ще десять нових проектів.
Володимир Харченко, зокрема,  проінформував, що Національним авіаційним університетом проведено попередній відбір другої групи пілотних науково-інноваційних проектів з метою передачі на експертизу китайській стороні.
За результатами зустрічі в.о. ректора НАУ Володимир Ісаєнко та генеральний директор ТОВ «Zhejiang Golden Egg Scienceand Technology» Люмен Лі підписали протокол, який закріпив досягнуті домовленості. Розвиток багаторічної дружби та співпраці освітян і науковців України і Китаю отримав новий імпульс для зростання і зміцення.