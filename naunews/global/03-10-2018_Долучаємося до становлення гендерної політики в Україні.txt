Заголовок: Долучаємося до становлення гендерної політики в Україні
Дата: 03/10/2018
URL: https://nau.edu.ua/ua/news/1/10/doluchaemosya-do-stanovlennya-gendernoi-politiki-v-ukraini.html
==================================================

29-30 вересня 2018 року співробітники Навчально-наукової лабораторії педагогічної майстерності та моніторингу якості вищої освіти НН ГМІ та студенти ІІ курсу спеціалізації «Практична психологія» взяли участь в проекті «Школа гендерної політики».
Проект передбачав інформаційно-просвітницьку діяльність в питаннях забезпечення гендерної рівності. Адже, забезпечення гендерної рівності потребує формування в суспільстві відповідної гендерної культури. Суспільство в цілому далеке від сприйняття поняття «гендер» в соціальному, а не біологічному контексті. Психологічна та соціальна складова поняття «гендер» належить до змісту соціальної психології, психології сім’ї, психології статі, психології сексуальності, диференційної психології, політичної психології тощо. Тому майбутнім фахівцям соціальної сфери необхідно бути компетентними в даному питанні і йти у вимогу з часом. До проекту долучилися науковці Південноукраїнського національного університету ім. К. Д. Ушинського, Черкаського державного технологічного університету, Східноєвропейського Інституту Розвитку (Україна), представники Глобальної Зеленої Жіночої Мережі (Global Green Woman’s Network) та ін. Проект проходив за сприяння фонду Bureau de Helling (Нідерланди).