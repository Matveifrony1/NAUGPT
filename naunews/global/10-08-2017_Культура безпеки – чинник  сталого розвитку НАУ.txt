Заголовок: Культура безпеки – чинник  сталого розвитку НАУ
Дата: 10/08/2017
URL: https://nau.edu.ua/ua/news/2017/7/kultura-bezpeki-–-chinnik-stalogo-rozvitku-nau.html
==================================================

Термін «культура безпеки» був введений в 1986 р. експертами Міжнародного агентства з атомної енергії, які встановлювали причину аварії на Чорнобильській АЕС. У підсумковому документі визнано, що однією з основних причин цієї аварії стала відсутність культури безпеки.
Вищі навчальні заклади, які володіють високим рівнем культури безпеки, мають ефективну систему управління безпекою при підтримці та участі всіх студентів та співробітників.
Як показує практика, нещасних випадків більше не там, де небезпека дійсно велика, а там, де вона зменшена, та їй не приділяється належна увага чи вона недооцінюється. В першу чергу, це відноситься до повсякденної діяльності людей. Наше завдання в сфері комплексної безпеки полягає в тому, щоб студенти, співробітники своїми діями створювали навколо себе простір безпеки.
При цьому безпечну поведінку не слід формувати методом залякування. Це викликає почуття страху, паніки, внутрішній супротив і загальне негативне ставлення до виховного впливу. Основні зусилля в процесі навчання безпеки життєдіяльності слід зосередити на формуванні у студентів досвіду прогнозування, попередження небезпечних ситуацій.
Отже культура безпеки як компонент змісту освіти включає систему знань, способів діяльності, цінностей, норм, правил безпеки, основна функція яких − формування і розвиток у студентів, слухачів готовності до профілактики та мінімізації шкідливих та небезпечних чинників, використання соціальних факторів безпеки.
Щоб прожити довге і щасливе життя, потрібні власні значні зусилля. Для цього необхідно:
- навчитися передбачати події, прогнозувати розвиток різних небезпечних ситуацій і загроз;
- вести себе безпечно, щоб знизити чинник ризику від їхніх наслідків;
- мати чітко сформульовану мету життя і добиватися її досягнення;
- протистояти різним спокусам і екстремістським пропозицій, якими б вони не здавалися привабливими;
- вчитися пристосовуватися до постійно змінної обстановки і регулювати відповідно до неї свою поведінку;
- керувати своїми емоціями, протистояти впливу сильного стресу, виробляти емоційну стійкість і психологічну врівноваженість поведінки в різних життєвих ситуаціях;
- постійно формувати і вдосконалювати свою індивідуальну систему здорового способу життя та підвищувати рівень своєї культури безпеки.
Розвиток культури безпеки в університеті поліпшить імідж НАУ, підвищить ефективність комплексної безпеки університету, рівень знань співробітників, студентів до різних небезпечних і надзвичайних ситуацій, поліпшить моральне, етичне і патріотичне виховання, зміцнить згуртованість співробітників та студентів перед природними, техногенними та іншими небезпеками, скоротить людські втрати і забезпечить сталий розвиток університету.