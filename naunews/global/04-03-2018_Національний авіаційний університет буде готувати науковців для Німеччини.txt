Заголовок: Національний авіаційний університет буде готувати науковців для Німеччини
Дата: 04/03/2018
URL: https://nau.edu.ua/ua/news/1/2/natsionalniy-aviatsiyniy-universitet-bude-gotuvati-naukovtsiv-dlya-nimechchini.html
==================================================

1 березня 2018 року відбулася робоча зустріч в. о. ректора проф.               В.М. Ісаєнка з делегацією Лейбніцького інституту міждисциплінарних досліджень. До складу якої ввійшли проф. Фрідер Зібер – директор інституту, інші представники інституту -  проф. Реген Вернер та проф. Дітріх Балзєр.
З української сторони були присутні проф. Харченко В.П. – проректор з наукової роботи, доц.. Тимохін В.В. – начальник відділу міжнародних зв’язків, с.н.с. Бадах В.М. – завідувач кафедри гідравлічних систем.
Під час візиту очільник університету презентував Національний авіаційний університет як провідний авіаційний вищий навчальний заклад нашої держави, який проводить системну роботу щодо розширення кола міжнародних партнерів в галузі освіти та науки .
Директор Лейбніцького інституту міждисциплінарних досліджень  проф. Фрідер Зібер у своїй промові підкреслив, що на теперішній час в роботі  інституту задіяні 320 провідних науковців Німеччини різних галузей знань.
За підсумками переговорів було досягнуто домовленості щодо створення філіалу НАУ у Німеччині за підтримкою німецької сторони та підготовки наукових кадрів для Німеччини на базі цього філіалу. На підтвердження намірів було підписано Меморандум про взаєморозуміння.