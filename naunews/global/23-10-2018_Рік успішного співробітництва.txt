Заголовок: Рік успішного співробітництва
Дата: 23/10/2018
URL: https://nau.edu.ua/ua/news/1/10/rik-uspishnogo-spivrobitnitstva.html
==================================================

26 жовтня завершується річна програма перепідготовки керівного авіаційного складу Киргизької Республіки, яка виконується Інститутом ІКАО (НАУ) у 2018 році.
У цей період перепідготовку пройшли 96 фахівців апарату управління ВАТ «Міжнародний аеропорт «Манас». Програму виконано під керівництвом Директора Інституту ІКАО (НАУ) професора Г. А. Суслової інструктором інституту ІКАО, заступником директора інституту міжнародного співробітництва та освіти, доцентом Д. О. Бугайко та інструктором ІКАО Ю. В. Максимовим.
Заняття проводились, як у міжнародному аеропорту «Манас», так і у міжнародному аеропорту «Ош». Реалізація положень програми курсів спрямована на впровадження системи управління безпекою авіації на підприємствах авіаційної галузі Киргизії. У подальшому сторони планують розширювати рівень співпраці у галузі підготовки та перепідготовки авіаційних кадрів.