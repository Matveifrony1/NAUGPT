Заголовок: Запрошуємо співробітників Національного авіаційного університету на вакцинацію від COVID-19
Дата: 24/05/2021
URL: https://nau.edu.ua/ua/news/2021/5/zaproshuemo-spivrobitnikiv-natsionalnogo-aviatsiynogo-universitetu-na-vaktsinatsiyu-vid-covid-19.html
==================================================

Всім співробітникам Національного авіаційного університету (НАУ), які бажають вакцинуватись від COVID-19, необхідно звернутись до керівників своїх структурних підрозділів для включення до листа очікування, який надається до відділу управління та адміністрування НАУ.
Згідно з інформацією Міністерства охорони здоров’я України 24 травня 2021 року розпочинається вакцинація працівників сфери освіти. Вакцинація є добровільною та безоплатною для працівників закладів вищої освіти всіх форм та сфер управління.
Вакцинація буде проводитись організовано, мобільними бригадами імунізації.
Перелік охочих вакцинуватися формує керівник закладу вищої освіти та подає його до департаментів охорони здоров’я обласних державних адміністрацій або Київської міської адміністрації, які передають ці списки регіональним координаторам з вакцинації для планування графіку виїздів мобільних бригад.
Після узгодження графіку координатори повідомлять керівників закладів вищої освіти, які подали переліки, про дату і час прибуття мобільної бригади для щеплення колективу.
Слідкуйте за подальшими новинами.