Заголовок: Оголошено переможців І етапу Всеукраїнської студентської олімпіади з історії України
Дата: 14/04/2025
URL: https://nau.edu.ua/ua/news/2025/4/ogolosheno-peremozhtsiv-i-etapu-vseukrainskoi-studentskoi-olimpiadi-z-istorii-ukraini.html
==================================================

8 квітня 2025 року
кафедра української мови, історії та інформаційної діяльності успішно провела І етап Всеукраїнської студентської олімпіади з історії України. Змагання викликало неабияку зацікавленість серед студентської молоді ДУ «Київський авіаційний інститут».
Учасниками І етапу стали
близько 40 здобувачів вищої освіти
1 курсу освітнього ступеня Бакалавр із
чотирьох факультетів:
Факультету аеронавігації, електроніки та телекомунікацій, Факультету архітектури, будівництва та дизайну, Факультету екологічної безпеки, інженерії та технологій та Факультету економіки та бізнес-адміністрування.
Основною метою олімпіади було
виявлення найкращих знавців історії України, поглиблення зацікавленості студентів національною історією та культурою, розвиток аналітичного мислення та формування вмінь бути відповідальними учасниками державного та суспільного життя нашої країни. Особливу увагу було приділено утвердженню громадянської стійкості та оборонної свідомості молодого покоління українців, що надзвичайно актуально в сучасних умовах.
Програма І етапу складалася з
двох частин:
виконання тестових завдань різних рівнів складності;
написання історичного есе.
Змагання надало можливість студентам продемонструвати своє вміння вільно орієнтуватися в історичному просторі, аналізувати, порівнювати, узагальнювати та критично оцінювати історичні факти, визначати сутність, наслідки та історичне значення подій і явищ. У творчому конкурсі студенти проводили історичні паралелі між Другою світовою та сучасною російсько-українською війнами, що дозволило їм краще усвідомити історичні закономірності та особливості сучасних викликів.
Оцінювання робіт здійснювало
компетентне журі
у складі провідних науково-педагогічних працівників кафедри української мови, історії та інформаційної діяльності:
Голова журі — в.о. завідувача кафедри, доцентка
Анастасія Сібрук;
Члени журі – доценти
Олег Захарчук та Ольга Юрченко;
Секретарі журі – старші викладачі кафедри
Оксана Ількова та Жанна Паскал.
Після ретельного розгляду та оцінювання робіт учасників журі
визначило переможців:
І місце —
Анастасія Зазуляк
(ФАЕТ, Б-272-24-1-ДР);
ІІ місце — Ангеліна Перевертнюк (ФАБД, Б-191-24-1-АР);
ІІІ місце – -Данило Поліщук (ФЕБІТ, ПБ-105Бв).
Переможці продемонстрували
високий рівень історичних знань
, логічне та критичне мислення, індивідуальний підхід до аналізу історичних подій та громадянську активність. Їхні роботи вирізнялися глибиною аналізу, оригінальністю думки та системним баченням історичних процесів.
Кафедра української мови, історії та інформаційної діяльності
висловлює щиру вдячність усім учасникам олімпіади
за активну позицію, прагнення до поглиблення знань з історії України та утвердження української національної та громадянської ідентичності.
Переможці І етапу представлятимуть ДУ «Київський авіаційний інститут» на
ІІ етапі Всеукраїнської студентської олімпіади з історії України,
який відбудеться найближчим часом. Бажаємо їм успіхів та нових перемог!