Заголовок: «Донбас: кордони і межа свободи»
Дата: 14/05/2015
URL: https://nau.edu.ua/ua/news/2015/5/donbas-kordoni-i-mezha-svobodi.html
==================================================

24 квітня 2015 року студенти-соціологи 2 курсу Гуманітарного інституту разом зі старшими викладачами кафедри соціології Н. Грищенко та І. Шаповал взяли участь у дискусії «Донбас: кордони і межа свободи», організованій фондом ІЗОЛЯЦІЯ за інформаційної підтримки міжнародного телеканалу «Ukraine Today».
Спеціальним гостем дискусії був Хіроакі Куромія — американський історик японського походження, професор історії історичного відділення Індіанського університету (Блумінґтон, США), автор книги «Свобода та терор на Донбасі».
Студенти ставили запитання щодо проблем висвітлення подій та представлення фактів, дотримання прав і свобод на окупованих територіях, як модераторці дискусії Катерині Яковленко, так і її безпосереднім учасникам:  політологу Костянтину Батозському (Київ-Маріуполь), кандидату історичних наук, доценту кафедри історії та культурології Краматорського економіко-гуманітарного інституту Олександру Осіпяну (Краматорськ).