Заголовок: Викладач  Факультету міжнародних відносин став ведучим фіналу Melodifestivalen
Дата: 15/03/2024
URL: https://nau.edu.ua/ua/news/2024/3/vikladach-fakultetu-mizhnarodnih-vidnosin-stav-veduchim-finalu-melodifestivalen.html
==================================================

Викладач кафедри журналістики Факультету міжнародних відносин, журналіст та радіоведучий
Володимир Бірюков
став ведучим фіналу
Melodifestivalen
під час якого Швеція щорічно обирає свого представника на пісенний конкурс Євробачення.
З моменту заснування Melodifestivalen всі організаційні аспекти конкурсу завжди контролювалися виключно шведською командою.
Однак цього року
оргкомітетом було прийнято рішення вперше доручити проведення урочистостей з відкриття та закриття конкурсу, а також модерування прес конференції за участі цьогорічних учасників шведського відбору та представників Євробачення з інших країн — ведучому з України.
Спеціальним гостем
Melodifest WKND став український журналіст та волонтер
Володимир Бірюков
— він працював на трьох майданчика фестивалю
з 6 по 9 березня
.
Одним із головних завдань Володимира Бірюкова
стала промова про важливість підтримки України західними партнерами та країнами Євросоюзу, яку він оголосив зі сцени під час заходу.
«Останнім часом у суспільстві лунала думка про те, що Євробачення для України неактуальне і нам варто припинити взагалі говорити про цей конкурс, але я з цим не згодний. Адже для України це ще один шанс достукатись до мільйонів людей не через новини, а через їхні емоції. Тим більше щороку Melodifestivalen допомагає українцям не тільки словами, а й вагомими грошовими внесками. Тому для мене було великою честю отримати це запрошення і стати одним з ведучих заходів Нацвідбору у Швеції», —
зазначив Володимир Бірюков
.
Конкурс проводиться
в Швеції з 1958 року і за показниками національного мовника є найбільш популярною програмою країни за рейтингами глядацької аудиторії (конкурс одночасно транслюють по національному телебаченню, радіо та на інтернет-ресурсах, де його дивляться 70% населення Швеції).