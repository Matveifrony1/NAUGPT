Заголовок: Вітаємо гостей з Острозької академії та Львівського університету!
Дата: 15/10/2015
URL: https://nau.edu.ua/ua/news/2015/10/vitaemo-gostej-z-ostrozkoi-akademii-ta-lvivskogo-universitetu.html
==================================================

13 жовтня 2015 року на кафедрі іноземних мов і прикладної лінгвістики Навчально-наукового Гуманітарного інституту відбувся круглий стіл на тему «Класика світової літератури як відображення системи цінностей» за участі професора Національного університету «Острозька академія» Олександра Глотова та доцента Львівського національного університету імені Івана Франка Валентини Максимук. Ці знані українські науковці вже давно плідно співпрацюють з викладачами кафедри, тож радо відгукнулись на пропозицію взяти участь у їх новому проекті – серії зустрічей у форматі «круглий стіл», до яких планується залучити колег з різних навчальних закладів України. Під час зустрічі наші гості  обмінялися думками з викладачами кафедри про роль літератури у сучасному світі, про те, як художні твори можуть вплинути на думку громадськості та сформувати новий тип мислення. Валентина Максимівна та Олександр Леонідович схвально відгукнулись про ініціативу наших викладачів та відзначили, що були раді знову побачити «найпозитивнішу в Україні університетську візитівку – справжній літак у центрі міста!»