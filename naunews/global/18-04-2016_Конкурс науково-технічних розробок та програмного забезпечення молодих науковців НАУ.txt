Заголовок: Конкурс науково-технічних розробок та програмного забезпечення молодих науковців НАУ
Дата: 18/04/2016
URL: https://nau.edu.ua/ua/news/2016/4/konkurs-naukovo-texnichnix-rozrobok-ta-programnogo-zabezpechennya-molodix-naukovcziv-nau.html
==================================================

У вівторок 13 квітня у приміщенні приймальної комісії за ініціативи Наукового товариства студентів, аспірантів, докторантів та молодих вчених (НТСАДМВ) НАУ вперше відбувся Конкурс науково-технічних розробок та програмного забезпечення молодих науковців. У конкурсі могли взяти участь студенти та аспіранти університету, які мають власні наукоємні розробки. Роботи оцінювали інженери, науковці та керівники провідних ІТ-компаній України за двома номінаціями: 1) науково-технічні розробки; 2) програмне забезпечення. Основними критеріями оцінювання були актуальність розробки, інноваційність рішення, практичне значення, реалізація, презентація розробки.
Виявили бажання, зареєструвались і презентували свої розробки 24 молодих науковці університету!
За результатами оцінювання конкурсною комісією призові місця розподілилися таким чином:
І місце – Станіслав Бурмакін «Апаратно-програмна реалізація шифратора для захисту аналогового відеосигналу БПЛА на базі FPGA» (кафедра електроніки ННІАН).
ІІ місце – Максим Зінчук «Модуль контролю автентичності даних GPS» (кафедра безпеки інформаційних технологій ННІІДС); Гліб Чепорнюк, Владислав Максименков «БПЛА «AD-SW» для застосування у точному землеробстві та біологічному захисті рослин» (кафедра систем управління літальними апаратами ННІАН).
ІІІ місце – Ігор Медик «Пристрій «Радіо-асистент» (кафедра електроніки ННІАН); Євгеній Косюк «Пристрій інфразвукового ураження» (кафедра безпеки інформаційних технологій ННІІДС); Костянтин Харлап, Ольга Харлап «Розробка веб сайту» (кафедра телекомунікаційних систем ННІАН).
Переможці конкурсу отримали коштовні призи від спонсорів заходу:
НАУтур (Авіакаса НАУ) – головний приз конкурсу – путівка на Авіасалон «ILA Berlin 2016» (31.05.16 – 05.06.16)
ППОСА НАУ
Lab01
Volia
AxxonSoft
TP-Link
Конкурсна комісія та організатори зазначили, що конкурсанти продемонстрували високий рівень підготовки і велике бажання пізнавати нові можливості та розширювати науковий кругозір. Бажаємо конкурсантам натхнення та успіхів у всіх їхніх починаннях.
Молодій науці в НАУ бути!