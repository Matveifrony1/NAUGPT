Заголовок: На Факультеті права та міжнародних відносин проведено XIX щорічну конференцію «Молодь без кордонів»
Дата: 07/04/2025
URL: https://nau.edu.ua/ua/news/2025/4/na-fakulteti-prava-ta-mizhnarodnih-vidnosin-provedeno-xix-shchorichnu-konferentsiyu-molod-bez-kordoniv.html
==================================================

27 березня 2025 року
на кафедрі іноземних мов та перекладу Факультету права та міжнародних відносин відбулася XIX щорічна наукова англомовна студентська конференція
«YOUTH WITHOUT BORDERS — BUILDING CROSS-CULTURAL AWARENESS» / «МОЛОДЬ БЕЗ КОРДОНІВ — ФОРМУВАННЯ МІЖКУЛЬТУРНОЇ СВІДОМОСТІ».
Модератором
конференції виступив старший викладач
Руслан Слобоженко
. У відкритті конференції взяли участь в.о. завідувача кафедри, кандидатка педагогічних наук, доцентка
Тетяна Скирда
, а також докторка педагогічних наук, професорка
Наталія Василишина
. Вони підкреслили важливість студентської наукової молоді як рушія змін в освіті та суспільстві, а також актуальність тематики конференції. Учасникам побажали успішних виступів і нових ідей для подальших досліджень.
Конференція об’єднала
здобувачів із різних спеціальностей, зокрема «Міжнародні відносини», «Міжнародні економічні відносини», «Міжнародний бізнес», «Міжнародна інформація», «Міжнародне право», «Журналістика», «Туризм».
Основною метою заходу стало
висвітлення академічного доробку студентів у дослідженні міжнародної освіти та вдосконалення їх іншомовної компетентності. Тематика охоплювала академічну мобільність, вплив штучного інтелекту на освіту, інноваційні засоби навчання тощо.
Підводячи підсумки,
Тетяна Скирда зазначила, що
старання студентів і їх наукових керівників сприяють всебічному розвитку молоді в умовах глобалізації.
Конференція отримала високу оцінку, створивши позитивну атмосферу для міжкультурного спілкування та наукової роботи. За результатами конференції сформовано електронний збірник матеріалів, що містить
154 наукові роботи.