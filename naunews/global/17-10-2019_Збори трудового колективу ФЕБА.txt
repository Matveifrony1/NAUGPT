Заголовок: Збори трудового колективу ФЕБА
Дата: 17/10/2019
URL: https://nau.edu.ua/ua/news/2019/10/zbori-trudovogo-kolektivu-feba.html
==================================================

Відбулись збори трудового колективу Факультету економіки та бізнес-адміністрування (ФЕБА). На зборах були присутні 65 представників від усіх структурних підрозділів факультету. Головне питання порядку денного – доповідь декана Світлани Петровської «Про діяльність факультету економіки та бізнес-адміністрування у 2018-2019 н.р. та перспективи розвитку».
Під час виступу Світлана Петровська представила змістовний зріз роботи факультету за вказаний період та аналіз навчального, організаційного і наукового процесів.
Слова підтримки факультету виразив ректор університету Володимир Ісаєнко та побажав колективу успіхів в реалізації намічених цілей.
За результатами доповіді та її обговорення трудовий колектив шляхом відкритого голосування одноголосно визнав результати роботи ФЕБА у 2018-2019 роках задовільними.