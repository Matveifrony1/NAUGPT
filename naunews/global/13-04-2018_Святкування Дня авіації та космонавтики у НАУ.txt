Заголовок: Святкування Дня авіації та космонавтики у НАУ
Дата: 13/04/2018
URL: https://nau.edu.ua/ua/news/1/4/shlyah-do-zirok-v-nau-vidbuvsya-den-vidkritih-dverey-dlya-uchnivskoi-molodi-stolitsi.html
==================================================

12 квітня 2018 рокуу Центрі культури та мистецтв НАУвідзначалиДень відкритих дверей. Це
с
вято для абітурієнтів, студентів, викладачів, співробітників та гостей університету організував Навчально-науковий інститут неперервної освіти.
На Площі знань гостей зустрічала виставка безпілотних літальних апаратів, розроблених у НАУ. В холі ЦКМ навчально-наукову діяльність презентували навчально-наукові інститути, факультети, відокремлені структурні підрозділи, Приймальна комісія та кафедра військової підготовки. Зацікавлення у відвідувачів викликала виставка книг НТБ, присвячена авіації та космонавтиці. Майже 1300 абітурієнтів, їхні батьки, вчителі змогли ознайомитися із цьогорічними умовами вступу та навчання, перевагами підготовки до ЗНО, переліком спеціальностей, проходження практики, працевлаштування, англомовним проектом, можливістю отримати другу (іншу) вищу освіту, формами навчання, міжнародними програмами, науковою діяльністю, умовами проживання у гуртожитках та організацією дозвілля.
Святкову програму у залі ЦКМ продовжив концерт «Шлях до зірок». Відкриваючи його, проректор з навчальної та виховної роботи Т. Іванова привітала присутніх та передала щирі слова вітання від в. о. ректора В. Ісаєнка.
За давньою традицією, до Дня авіації та космонавтики плідна співпраця НАУ та освітніх закладів у системі неперервної освіти відзначається «Подяками» ректора за вагомий особистий внесок у навчання та виховання молоді.
Почесну місію вручення подяк університету присутнім в залі освітянам виконала Т. Іванова. До нагородження були представлені представники відокремлених структурних підрозділів НАУ: О. Михайлова, Н. Апенько, А. Чуйков, Л. Уставщикова, Н. Литвиненко, а також заступники директорів з навчально-виховної роботи ЗНЗ Солом’янського району м. Києва: І. Виноградова, О. Антоненко, Ж. Немикіна, Л. Чемерис, Я. Поліщук та Т. Хілінська.
Присутнім у залі нагадали найяскравіші сторінки історії та сьогодення успішного розвитку авіаційної та ракетно-космічної галузі. Велике враження на гостей справила чудова атмосфера, створена співаками та танцювальними колективами: зразковий художній колектив сучасного та стилізованого танцю «Пектораль» та художній колектив спортивно-сучасного танцю «Шанс» Центру дитячої та юнацької творчості Солом’янського району м. Києва; учасник проекту Х-фактор, студент НАУ І. Варава; колектив народного танцю «Трипілля» гімназії Київська Русь Дарницького району м. Києва; лауреат міжнародних та всеукраїнських конкурсів, студентка НАУ К. Романчук; соліст народного духового оркестру, студент НАУ В. Спірін; студентка Київського інституту музики ім. Глієра В. Фішер та команда НАУ Київської ліги сміху «Лови кураж».
Вітаємо всіх зі святом і, як колись сказав космонавт Л. Каденюк, «Літайте в космос, аби поліпшити життя на Землі».
Колектив Навчально-наукового інституту неперервної освіти висловлює щиру вдячність адміністрації університету та всім структурним підрозділам НАУ за підтримку та сприяння в організації та проведенні свята «Шлях для зірок». Воно залишило в абітурієнтів незабутні спогади про Національний авіаційний університет!