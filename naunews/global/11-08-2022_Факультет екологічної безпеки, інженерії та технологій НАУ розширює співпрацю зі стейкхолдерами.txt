Заголовок: Факультет екологічної безпеки, інженерії та технологій НАУ розширює співпрацю зі стейкхолдерами
Дата: 11/08/2022
URL: https://nau.edu.ua/ua/news/2022/8/fakultet-ekologichnoi-bezpeki-inzhenerii-ta-tehnologiy-nau-rozshiryue-spivpratsyu-zi-steykholderami.html
==================================================

За ініціативи завідувача кафедри екології Факультет екологічної безпеки, інженерії та технологій (ФЕБІТ) Національного авіаційного університету Тамари Дудар, підписано Меморандум про партнерство та взаємодію між компанією «Національна енергетична компанія «Укренерго», Національним природним парком «Північне Поділля», ФЕБІТ НАУ та Національним природним парком «Кременецькі гори».
Метою Меморандуму є:
- встановлення довгострокової та взаємовигідної співпраці;
- сприяння обміну інформацією, думками та досвідом;
- створення ідей, розробка та реалізація проєктів;
- участь у спільних програмах з різних напрямів, а саме: екологічна освіта, наукові дослідження біотичних та абіотичних факторів впливу на довкілля, збереження біорізноманіття, обмін досвідом (лекції, семінари, воркшопи, круглі столи, форуми і т.д.), експертна допомога в реалізації проєктів тощо.
Для здобувачів освіти за спеціальністю 101 «Екологія» з’явилося ще більше можливостей отримати не лише теоретичні знання, а й практичні навички під час проведення досліджень у природних парках та в умовах виробництва у підрозділах підприємства «Укренерго».