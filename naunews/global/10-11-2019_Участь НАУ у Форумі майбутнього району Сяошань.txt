Заголовок: Участь НАУ у Форумі майбутнього району Сяошань
Дата: 10/11/2019
URL: https://nau.edu.ua/ua/news/2019/11/uchast-nau-u-forumi-maybutnogo-rayonu-syaoshan.html
==================================================

Делегація НАУ на чолі з ректором Володимиром Ісаєнком взяла участь у Форумі майбутнього району Сяошань (Ханчжоу, КНР), на якому були присутні понад 500 представників бізнесу та закладів освіти з усього світу.
Головна ідея заходу — забезпечення розвитку технологій через створення нових освітніх та науково-дослідних платформ, що дозволять майбутнім фахівцям впевнено дивитись в майбутнє. Відкрив захід керівник району Сяошань Ван Мін.
Секретар партійного комітету району Сяошань Тун Гуйлі вручила ректору Володимиру Ісаєнку Сертифікат Посла з розвитку талантів провінції Сяошань. Також ректор НАУ взяв участь в церемонії підписання угоди з урядом району Сяошань щодо розширення співробітництва в академічній і науковій сфері, завдяки якій будуть створюватися та розвиватись україно-китайські освітні проекти.
Володимир Ісаєнко виступив на Форумі з доповіддю "НАУ: від традицій до інновацій", під час якої презентував університет, його історію, структуру, освітньо-наукову діяльність та напрямки міжнародної співпраці. Також серед спікерів цьогорічного форуму: засновник дослідницького центру управління освітою Пекінського університету Лін Цзяньзуа, академік Китайської академії наук Май Хунг, голова інноваційного холдингу "Innonation" Гао Чже Мінг, директор Науково-дослідний інституту комп'ютерних інноваційних технологій Дже Куей.