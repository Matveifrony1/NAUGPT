Заголовок: НАУ розпочав співпрацю з Токійським столичним університетом
Дата: 27/04/2023
URL: https://nau.edu.ua/ua/news/2023/4/nau-rozpochav-spivpratsyu-z-tokiyskim-stolichnim-universitetom.html
==================================================

26 квітня ректор НАУ Максим Луцький провів онлайн зустріч з президентом Токійського столичного університету (TMU) Такая Охаші.
У перемовинах також взяли участь: перший проректор НАУ Олексій Михальченко, проректор з міжнародного співробітництва та освіти НАУ Ірина Зарубінська, проректор з наукової роботи та інноваційного розвитку НАУ Олексій Шкуратов, директор Інституту міжнародного співробітництва та освіти НАУ Ольга Шевченко, декан факультету міжнародних відносин НАУ Юрій Волошин, віцепрезидент зі зв’язків з громадськістю та інституційної оцінки TMU Хідеакі Ямасіта, віцепрезидент з міжнародних справ TMU Масайосі Ногучі, старший директор відділу міжнародних відносин TMU Акіко Ікегамі, директор відділу міжнародних справ TMU Хідетака Масуда, координатор міжнародного партнерства TMU Сатомі Сузукі.
Сторони обговорили напрями освітнього та наукового співробітництва між НАУ та TMU, зокрема, щодо розвитку наявного Українсько-Японського центру (Центру вивчення японської мови, культури та історії) ФМВ НАУ.
Максим Луцький зауважив що попри на виклики сьогодення Національний авіаційний університет продовжує розвиток наукового та  освітнього потенціалу в контексті міжнародного співробітництва.
В ході зустрічі було підписано меморандум про співпрацю між Національним авіаційним університетом та
Токійським столичним університетом
.
Завдяки підписаній угоді про співпрацю для обох закладів вже стало можливим:
- проведення спільних наукових досліджень і впровадження їх результатів;
- розробка та реалізація програм академічної мобільності (навчання, викладання);
- підвищення кваліфікації фахівців та викладачів;
- організація проведення і участь у симпозіумах, конференціях, семінарах;
- організація довгострокових проєктів, у рамках яких спільно будуть працювати групи фахівців і студентів;
- обмін досвідом, навчально-методичними матеріалами, документацією та інформацією з напрямків діяльності тощо.
Окремо висловлюємо вдячність за допомогу та всебічне сприяння у цьому та інших питаннях Надзвичайному та Повноважному Послу України в Японії Сергію Корсунському.
Варто зазначити, що НАУ вже має успішний досвід співпраці з
Університетом Тойо
(Японія) та
Японською авіаційною академією
.