Заголовок: Урочисті збори кафедри Військової Підготовки НАУ з нагоди Дня Збройних Сил України
Дата: 06/12/2016
URL: https://nau.edu.ua/ua/news/2016/12/urochisti-zbori-kafedri-viyskovoi-pidgotovki-nau-z-nagodi-dnya-zbroynih-sil-ukraini.html
==================================================

5-го грудня в Національному авіаційному університеті відбувся святковий захід до 25-ї річниці Збройних сил України. З нагоди свята в.о. ректора Володимир Ісаєнко вручив почесні грамоти та пам’ятні відзнаки викладачам і студентам кафедри військової підготовки НАУ.
"Ми сповнені витримкою, самовідданістю, та високим патріотизмом. А кафедра військової підготовки є осередком військово-патріотичного виховання молоді і науково-технічної діяльності. Весь процес спрямований на вирішення пріоритетних завдань для зміцнення обороноздатності держави. Впевнений, що Ви будете берегти і примножувати традиції Національного авіаційного університету та підтримувати його високий статус. Успіхів Вам, підняття рівня військової підготовки, як практичної так і теоретичної. Нехай завжди над Вами буде чисте небо і ніяких перешкод на Вашому шляху. Зі святом Вас!" – зазначив у привітанні в.о. ректора Володимир Ісаєнко.
Ректор університету наголосив, що в найближчий час військова кафедра змінить свій статус і стане факультетом.
Привітали професорсько-викладацький колектив та студентів військової кафедри НАУ з Днем Збройних сил учні ліцею ім. І. Сікорського та ветерани АТО із с .Волновахи.
Військових університету також привітав перший проректор духовної академії Олександр Трофимлюк. Протоієрей прочитав молитву про захист України та військовослужбовців. Священнослужитель вручив викладачам військової кафедри НАУ, які брали участь в АТО, медалі "За жертовність та любов до України" від Патріарха Київського і всієї Руси-України Філарета.
"Немає більшої любові, як хто душу свою покладе за друзів своїх. Тому обов’язок захищати свою країну є священним для всіх християн. І зараз, як ніколи, ми пересвідчуємось в тому, наскільки важливим є виховання майбутніх воїнів та утвердження тих, хто несуть свою службу на оборону нашої держави. Пам’ятати, справді те, що богослужіння у війську Збройних сил України є надзвичайно важливим і почесним."
На завершення святкування квартет семінаристів богословської академії, на чолі з регентом дияконом Юрієм Мигалем, подарував присутнім декілька духовних творів, зокрема, "Духовний Гімн України"!