Заголовок: Молоді вчені ННІ Аеропортів на Міжнародній конференції  «БУД-МАЙСТЕР-КЛАС-2016»
Дата: 18/11/2016
URL: https://nau.edu.ua/ua/news/2016/11/molodi-vcheni-nni-aeroportiv-na-mizhnarodniy-konferentsii-bud-majster-klas-2016.html
==================================================

16-18 жовтня 2016 р. у Київському національному університеті будівництва і архітектури відбулась Міжнародна  науково-практична конференція молодих учених «БУД-МАЙСТЕР-КЛАС-2016».
Конференція організована КНУБА та Польською академією наук (Київський офіс) за  підтримки МОН України,  Мінрегіона України, Всеукраїнської благодійної організації «Інститут муніципального розвитку», Восьмої Рамкової програми Європейського Союзу з досліджень та інновацій «Горизонт 2020» (проект «Train-to-NZEB»)  та інших наукових і навчальних установ.
Майбутні фахівці та молоді вчені мали можливість обміняться досвідом проектування та дослідження  об’єктів архітектури та містобудування. Особлива увага приділялась проблемам впровадження сучасних технологій ефективного використання енергоресурсів та охороні довкілля.
Національний авіаційний університет був представлений кафедрою містобудування та кафедрою дизайну інтер’єру Навчально-наукового інституту Аеропортів.
В роботі секції «Архітектура та дизайн» взяли участь Анна Волкова, студентка 5-го курсу ННІАП НАУ, Вікторія Савченко, випускник ННІАП НАУ 2016 року, яка навчається у магістратурі Національного університету «Львівська політехніка», та Анна Гегер,  аспірант кафедри дизайну інтер’єру ННІАП.
На секційних засіданнях були заслухані доповіді:
«Зелені» акценти архітектури комплексів споруд  сучасних аеропортів»
(А. Волкова);
«Аеротелі: основні тенденції впровадження енергоефективних рішень»
(В. Савченко), підготовлені під керівництвом завідувача кафедри містобудування ННІАП НАУ, канд. техн. наук, с. н. с. Г. Агєєвої за результатами виконання кафедральної науково-дослідної роботи №70/10.01.07  «Містобудівні аспекти розвитку аеропортів»;
«Комплексна концептуальна модель візуальних рекурсивних систем в об’єктах дизайну»
(А. Гегер), підготовлена під керівництвом д-ра мистецтвознавства, професора кафедри дизайну інтер’єру І. Кузнецової.
Тези доповідей опубліковані в матеріалах конференції та будуть розміщені в Інституційному репозиторії НАУ -
http://er.nau.edu.ua/handle/NAU/9
.
Програма конференції.