Заголовок: Фахівці Навчально-наукового аерокосмічного інституту поділилися досвідом з таджикськими колегами
Дата: 13/10/2016
URL: https://nau.edu.ua/ua/news/2016/10/fahivtsi-navchalno-naukovogo-aerokosmichnogo-institutu-podililisya-dosvidom-z-tadzhikskimi-kolegami.html
==================================================

З 26 вересня по 8 жовтня 2016 року в місті Душанбе (Республіка Таджикистан) на базі Міжнародного аеропорту «Душанбе» викладачами кафедри автоматизації та енергоменеджменту механіко-енергетичного факультету Навчально-наукового аерокосмічного інституту спільно з Навчально-науковим інститутом післядипломного навчання НАУ було проведено курси підвищення кваліфікації спеціалістів наземних служб цивільної авіації за напрямом «Візуальні та електроенергетичні системи забезпечення безпеки польотів на аеродромах цивільної авіації».
Слухачами курсів були фахівці з Міжнародного аеропорту «Душанбе», які безпосередньо беруть участь в експлуатації електроенергетичних та світлосигнальних систем аеропорту. Курси проводили доцент кафедри АЕМ МЕФ ННАКІ Сергій Ільєнко та доцент кафедри АЕМ МЕФ ННАКІ Віктор Тихонов.
Після успішного проходження курсів слухачі отримали сертифікат встановленого зразка.