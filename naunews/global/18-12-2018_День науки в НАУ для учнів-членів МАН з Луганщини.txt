Заголовок: День науки в НАУ для учнів-членів МАН з Луганщини
Дата: 18/12/2018
URL: https://nau.edu.ua/ua/news/1/12/den-nauki-v-nau-dlya-uchniv-chleniv-man-z-luganshchini.html
==================================================

День науки для учнів-членів МАН України успішно відбувся в університеті. Захід проведено з метою популяризації науково-дослідницької діяльності, розширення партнерських зв’язків із Національним центром «Мала академія наук України» та реалізації проекту НАУ «Обдарована особистість». Організатором виступив Центр обдарованої учнівської молоді Інституту неперервної освіти спільно з Інститутом аеронавігації, електроніки та телекомунікацій.
До НАУ завітали 56 слухачів Луганського територіального обласного відділення МАН України з науковими інтересами ‑математика, біологія, хімія та робототехніка.
Для учнів провели екскурсію до унікального за своїми можливостями та наповненням Авіаційного навчального ангару, де розміщеноунікальні літальні апарати різних періодів розробки та експлуатації. Відчути себе пілотами літака учні мали змогу під часнавчального заняття на тренажері ТУ-154.
Наталія Муранова, директор ННІНО розповіла гостям про діяльність університету та Об’єднання обдарованої учнівської молоді НАУ.
Презентацію кафедри авіоніки та майстер-клас «Авіоніка регіонального літака» провели Світлана Павлова, завідувач кафедри авіоніки та Олександр Варченко, доцент кафедри авіоніки.
Роман Одарченко, доцент кафедри телекомунікаційних систем, ознайомив зі спеціальностями, за якими відбувається підготовка здобувачів вищої освіти в Інституті аеронавігації, електроніки та телекомунікацій.
Жвавий інтерес виявили учасники заходу до лекцій, що провели: Валерій Азарсков, професор кафедри аерокосмічних систем управління на тему «Аерокосмічні дослідження в НАУ»; Фелікс Яновський, завідувач кафедри електроніки – «Інтернет речей і сучасна радіолокація»; Євген Габрусенко, доцент кафедри радіоелектронних пристроїв та систем – «Основи радіомоніторингу та інформаційної безпеки».
Гостинно учнів зустріли та провели пізнавальну екскурсію в Музеї НАУ та Науково-технічній бібліотеці.
Це був насичений, чудовий та яскравий День науки в НАУ для учасників заходу – день змістовних наукових лекцій, майстер-класів, екскурсій та цікавих спілкувань.
Запрошуємо учнівську молодь та освітян України приєднатися до науково-дослідницької роботи на кафедрах Національного авіаційного університету.
Наші контакти: (044)406-72-09, 406-74-04, obdarovana@nau.edu.ua, www.facebook.com/obdarovana.