Заголовок: Студенти Юридичного факультету відвідали Офіс доброчесності Національного агентства з питань запобігання корупції
Дата: 21/12/2023
URL: https://nau.edu.ua/ua/news/2023/12/studenti-yuridichnogo-fakultetu-vidvidali-ofis-dobrochesnosti-natsionalnogo-agentstva-z-pitan-zapobigannya-koruptsii.html
==================================================

21 грудня
студентів Юридичного факультету запросили в Офіс доброчесності Національного агентства з питань запобігання корупції, де пройшла зустріч із заступником голови Агентства
Артемом Ситником
на тему
«НАЗК як ключовий орган в антикорупційній системі»
.
Серед слухачів були представники різних спеціальностей: як студенти менеджменту, так і публічного управління та правознавства. Юридичний факультет НАУ представляли на заході здобувачки освіти групи ПР-103Б спеціальності 081 «Право» Єлизавета Кабанець та Дар’я Ситнікова.
Від спікера першокурсниці дізналися про процес декларування в Україні та разом з ним мали змогу порівняти його з іншими країнами. Пан Артем наводив конкретні приклади декларування, розкриваючи, як це працює на практиці.
Зустріч виявилася надзвичайно корисною та пізнавальною, а сам лектор вразив своєю професійністю та досвідом у даній сфері. В свою чергу, варто зазначити, що допитливість молоді виходила за рамки основ антикорупції, сягаючи глибшого розуміння внутрішньої роботи НАЗК.
«Ми раді, що студенти є зацікавленими та активно беруть участь в дискусіях, адже молодь – це справжня рушійна сила змін!», – зазначив
Артем Ситник
.