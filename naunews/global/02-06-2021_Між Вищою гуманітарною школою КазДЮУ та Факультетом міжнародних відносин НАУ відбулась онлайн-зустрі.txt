Заголовок: Між Вищою гуманітарною школою КазДЮУ та Факультетом міжнародних відносин НАУ відбулась онлайн-зустріч
Дата: 02/06/2021
URL: https://nau.edu.ua/ua/news/2021/6/mizh-vishchoyu-gumanitarnoyu-shkoloyu-kazdyuu-ta-fakultetom-mizhnarodnih-vidnosin-nau-vidbulas-onlayn-zustrich.html
==================================================

В рамках Договору про співпрацю між Національним авіаційним університетом та Вищою гуманітарною школою Казахського державного юридичного університету імені М.С. Нарікбаева (КазДЮУ) 31 травня на Факультеті міжнародних відносин (ФМВ) НАУ відбулась онлайн-зустріч.
У зустрічі взяли участь декан Вищої гуманітарної школи Анар Ібраєва, менеджери та керівники освітніх програм КазДЮУ, заступник декана з міжнародного співробітництва і міжнародної діяльності Світлана Лобода та завідувачі кафедр ФМВ НАУ.
Сторони обговорили:
- можливості отримання подвійних дипломів;
- підготовки у НАУ студентів Вищої гуманітарної школи КазДЮУ за освітніми і науковими рівнями «магістр» і «доктор філософії»;
- обмін студентами і викладачами в рамках освітніх програм;
- підвищення кваліфікації казахських викладачів на ФМВ НАУ;
- спільну діяльність у наукових проектах.
За результатами зустрічі було досягнуто домовленості об’єднати освітні програми та навчальні плани з метою прийнятних для обох сторін форм програм подвійного диплома.
Керівництво Вищої гуманітарної школи КазДЮУ наголосило на важливості співпраці з Факультетом міжнародних відносин НАУ, адже академічна мобільність є важливою перевагою міжнародного співробітництва, яке збільшує продуктивність діяльності університету, покращуючи якість викладання, навчання та стажування.