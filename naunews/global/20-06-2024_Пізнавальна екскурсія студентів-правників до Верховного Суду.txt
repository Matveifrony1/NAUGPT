Заголовок: Пізнавальна екскурсія студентів-правників до Верховного Суду
Дата: 20/06/2024
URL: https://nau.edu.ua/ua/news/2024/6/piznavalna-ekskursiya-studentiv-pravnikiv-do-verhovnogo-sudu.html
==================================================

7 червня 2024 року в
рамках фахової ознайомлювальної практики кафедрою теорії та історії держави і права для студентів першого курсу Юридичного факультету спеціальності 081 «Право» організовано
екскурсію до представницького корпусу Кловського палацу Верховного Суду.
Під час проведення заходу
першокурсники ознайомилися з
приміщенням суду, відвідали залу пленарних засідань, залу урочистих зібрань та музей, почули про історію створення суду, особливості його діяльності та специфіку розгляду справ, а також
поспілкувалися
із
суддею Верховного Суду Ольгою Ступак
.
«
Будівля Кловського палацу
— це чудова архітектура, де на першому поверсі розташована зала для конференцій, а стіни прикрашені голубами — символами миру та снопами пшениці. Неймовірне враження у нас викликали сходи Чесноти, підіймаючись по яких на стелі можна побачити зображення Віри, Надії і Милосердя. Незабутні емоції викликав зал Пленуму, де зазвичай проводяться засідання Пленуму Верховного Суду та інші офіційні заходи, а також музей, де ми мали можливість на власні очі побачити мантії та нагрудні знаки суддів різних епох», — ділячись враженнями від екскурсії
зазначили першокурсники.
Від імені Юридичного факультету Національного авіаційного університету висловлюємо слова вдячності керівництву та судді Верховному Суду
Ользі Ступак
за співпрацю та сприяння підвищенню рівня правової обізнаності студентів.