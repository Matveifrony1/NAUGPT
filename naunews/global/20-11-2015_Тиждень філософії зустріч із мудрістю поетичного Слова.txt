Заголовок: Тиждень філософії: зустріч із мудрістю поетичного Слова
Дата: 20/11/2015
URL: https://nau.edu.ua/ua/news/2015/11/tizhden-filosofii-zustrich-iz-mudristyu-poetichnogo-slova.html
==================================================

Напередодні проведення міжнародним співтовариством 19 листопада 2015 року Всесвітнього дня філософії кафедра філософії Навчально-наукового Гуманітарного інституту ініціювала низку урочистих заходів, що триватимуть тиждень.
За програмою в перший день філософії – 16 листопада – відбулося засіданням англійського дискусійного клубу «Philosophy as a wonder and joy of the truth», що присвячувалося читанню англійської та англомовної поезії з філософським світоглядним контекстом. Модератори заходу – доценти Л. Каднікова, М. Абисова, С. Іщук. У читаннях взяли участь студенти Навчально-наукових інститутів Аеронавігації, Комп'ютерних інформаційних технологій, Екологічної безпеки, факультету менеджменту та логістики. Під музикальний супровід та слайди з перекладом натхненно представили уривки з поезії У. Шекспіра (Є. Лученцова, ФМЛ 203), Ч. Байрона (М. Купчук, ІАН 209), Р. Бернса (К. Мамчур, ІКІТ 232), У. Блейка (Д. Сирицо, ІАН 209), Д. Донна (Е. Толкоченко, ІАН 217), О. Поупа (К. Русинова, ІКІТ 232), Е. Ліра (А. Столяренко, ІКІТ 232), Р. Кіплінга (П. Шевченко, ІАН 217), Р. Фроста (А. Мельничув, ІАН 209) та ін.
У прозовій формі студенти намагалася виразити своє розуміння потаємного смислу обраної поетичної теми. Однак, усі зійшлися на тому, що в їх основі художньо-образною мовою представлені одвічні роздуми людини над проблеми Універсуму, свого буття у світі, особистісного «Я» та його внутрішнього космосу, проблеми істини і моральності, реальності та уяви, розуму і почуття, сенсу та абсурдності, логосу і мови, прекрасного й потворного тощо.