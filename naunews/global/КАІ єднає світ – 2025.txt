Заголовок:КАІ єднає світ – 2025

Дата: ----------
URL: https://imco.nau.edu.ua/%d0%ba%d0%b0%d1%96-%d1%94%d0%b4%d0%bd%d0%b0%d1%94-%d1%81%d0%b2%d1%96%d1%82-2025/
==================================================
КАІ єднає світ – 2025

15.04.2025 року пройшла традиційна студентська конференція, яка цьогоріч була проведена у форматі Круглого столу “КАІ єднає світ – 2025”.

Ідея проведення щорічного Круглого столу – показати результат навчання і практичного володіння іноземними студентами і магістрами українською мовою для вільного спілкування не тільки в соціально-культурному й соціально-побутовому середовищах, а й у сфері навчально-наукової роботи з метою якісного засвоєння основного курсу професійної підготовки.

У роботі Круглого столу взяли участь слухачі підготовчого відділення ЦМО ННІМСО, іноземні студенти й магістри КАІ. Вони виступили з доповідями і презентаціями.

Слухачі підготовчого відділення ЦМО ННІМСО:

Яньчень Ден (Китай). Тема доповіді — “Найважливіші досягнення України в авіаційній галузі”;
Хуан Цзяшен (Китай). Тема доповіді — “Авіаційна промисловість Китаю”;
Ченьсюнь Сюй (Тайвань). Тема доповіді — “Технічне оснащення авіації Тайваню”;
Мурад Гахраманов (Азербайджан). Тема доповіді — “Авіація Азербайджану: минуле і сьогодення”.
Студенти й магістри КАІ:

Гаджієв Орхан Шафаят оглу (Азербайджан), ФЕБА, 1 курс магістратури. Тема доповіді — “Авіакомпанії Азербайджану”;
Дуро Ахмед К Ф (Лівія), гр. 332 ФКПІ. Тема доповіді — «ІСАО – Міжнародна організація цивільної авіації»;
Пестряков Артем (Узбекистан), гр. Бза-073-22-1-ЗД, 3 курс, спец. 073 «Менеджмент». Тема доповіді — “Авіація сучасного Узбекистану”;
Рен Юан (Китай), ФТМЛ, 1 курс магістратури. Тема доповіді — «Всесвітньо відомий авіаконструктор І. І.Сікорський»;
Чжоу Цзяньсюнь (КНР), гр. 311 ФЕБА. Тема доповіді — “Літак Ан-225 “Мрія” – розробка КБ імені Антонова Антонова”;
Давронов Далер (Узбекистан), гр. Бза-073-22-1-ЗД, 3 курс, спец. 073 «Менеджмент». Тема доповіді — “Літак К-7 і його конструктор Костянтин Калінін”.
У своїх виступах учасники Круглого столу  звернули увагу на співпрацю їхніх держав з Україною, зокрема в авіаційній та освітній галузях; описали історію, сучасний стан та перспективи розвитку авіації та літакобудування у своїх країнах; охарактеризували моделі тих літаків, які випускаються на їхній батьківщині; висловили переконання в необхідності подальшої співпраці між державами світу в усіх сферах людської діяльності, а саме: в авіаційній та космічній галузях.

Доповіді і презентації учасників Круглого столу були цікавими і змістовними. Студенти-іноземці показали високий рівень володіння українською мовою.

