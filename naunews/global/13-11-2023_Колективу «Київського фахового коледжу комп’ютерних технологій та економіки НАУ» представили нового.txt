Заголовок: Колективу «Київського фахового коледжу комп’ютерних технологій та економіки НАУ» представили нового в.о. директора коледжу
Дата: 13/11/2023
URL: https://nau.edu.ua/ua/news/2023/11/kolektivu-kiivskogo-fahovogo-koledzhu-komp’yuternih-tehnologiy-ta-ekonomiki-nau-predstavili-novogo-vo-direktora-koledzhu.html
==================================================

Голова реорганізаційної комісії НАУ, в.о. ректора Володимир Петрович Шульга завітав сьогодні до Київського фахового коледжу комп’ютерних технологій та економіки НАУ.
Під час зустрічі з колективом Володимир Петрович представив нового керівника коледжу – Едуарда Володимировича Кучменка, досвідченого фахівця і педагога. «Ми очікуємо, що з цим призначенням Коледж отримає подальший розвиток та вдосконалення роботи по всіх напрямках»,- зазначив пан Шульга.
Користуючись нагодою, він відзначив високі досягнення попереднього керівника Коледжу – Зіатдінова Юрія Кашафовича, подякував йому за вагомий внесок у розвиток навчального закладу та побажав нових успіхів на іншому напрямі роботи в НАУ.
Також Володимир Шульга окреслив присутнім основні завдання, які коледж буде реалізовувати в рамках реорганізації НАУ, затвердженої Кабінетом Міністрів України. Він відзначив, що зміни не вплинуть на робочі умови, зарплати та статус працівників, і коледж залишиться невіддільною частиною майбутньої структури КАІ.
Едуард Кучменко, у своєму виступі висловив вдячність за довіру та обіцяв докласти максимум зусиль для подальшого розвитку і підвищення престижу коледжу й запросив трудовий колектив до конструктивного діалогу та співпраці.
Олександр Пономаренко, начальник відділу корпоративного управління НАУ, завершив захід, висловивши надію, що кадрові зміни підуть на користь колективу та НАУ в цілому.