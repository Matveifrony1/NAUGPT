Заголовок: Успішне засідання секції «Аерокосмічна та авіаційна інженерія» в рамках ХХІV Міжнародної науково-практичної конференції здобувачів вищої освіти і молодих учених «Політ. Сучасні проблеми науки»
Дата: 10/04/2024
URL: https://nau.edu.ua/ua/news/2024/4/uspishne-zasidannya-sektsii-aerokosmichna-ta-aviatsiyna-inzheneriya-v-ramkah-hhiv-mizhnarodnoi-naukovo-praktichnoi-konferentsii-zdobuvachiv-vishchoi-osviti-i-molodih-uchenih-polit-suchasni-problemi-nauki.html
==================================================

3 квітня 2024 року
на кафедрі конструкції літальних апаратів Аерокосмічного факультету Національного авіаційного університету відбулося засідання секції
«Аерокосмічна та авіаційна інженерія» в рамках ХХІV Міжнародної науково-практичної конференції здобувачів вищої освіти і молодих учених «Політ. Сучасні проблеми науки»
. Ця традиційна подія зібрала студентів та молодих науковців з різних університетів, серед яких були представники НАУ, Національного технічного університету України «Київський політехнічний інститут», Національного авіаційного університету «Харківський авіаційний інститут», а також фахівці компанії «Прогрестех-Україна».
Доповідачі презентували свої дослідження
та розробки в авіаційній галузі, охопивши
широкий спектр тем
: від аналізу механічних характеристик матеріалів і конструкцій до систем охолодження ракетних сопел та конструкцій космічних скафандрів.
Захід відзначився жвавою
багатогодинною дискусією
, що свідчить про великий інтерес учасників до порушених тематик та актуальність дискусій на конференції. Організатори секції висловили подяку компанії
«Прогрестех-Україна»
за інформаційну підтримку заходу, який зібрав понад 100 слухачів.
Такий плідний обмін досвідом та ідеями між студентами, молодими вченими, науковцями та представниками промисловості сприятиме розвитку сучасних технологій в авіакосмічній галузі та зміцненню співпраці між науковими установами і підприємствами авіаційного профілю.