Заголовок: Міжнародний форум «Гібридні загрози та шляхи їх подолання»
Дата: 03/06/2020
URL: https://nau.edu.ua/ua/news/2020/cherven/mizhnarodniy-forum-gibridni-zagrozi-ta-shlyahi-ih-podolannya.html
==================================================

Понад 150 учасників – провідних вітчизняних і зарубіжних експертів, освітян і науковців взяли участь у Міжнародному форумі «Гібридні загрози та шляхи їх подолання». Організатор заходу – кафедра економічної теорії Факультету економіки та бізнес-адміністрування.
Серед учасників форуму: академік Національної академії наук Грузії Шавадзе Паата,  професор Національного центру карного правосуддя Грузії Церетелі Тінатін,  старший спеціаліст Міністерства охорони здоров’я та соціального захисту Грузії Мачутадзе Арчіл,  старший спеціаліст Міністерства фінансів та економіки Грузії Ірина Путкарадзе, представник компанії «Bastion Consulting group» Крістофер Зубер та інші.
Учасники заходу розглянули питання суспільної безпеки та гібридних загроз, їх еволюції й можливих подальших сценаріїв розвитку. Проаналізовано гібридні загрози безпеці України, можливості та слабкі місця держави щодо протидії їм, а також досвід окремих країн Європейського Союзу, який може бути корисним для нашої країни.