Заголовок: Профспілка університету: міжнародний досвід функціонування
Дата: 15/02/2021
URL: https://nau.edu.ua/ua/news/2021/2/profspilka-universitetu-mizhnarodniy-dosvid-funktsionuvannya.html
==================================================

04 лютого 2021 року на Юридичному факультеті в рамках договору про співпрацю для науково-педагогічних працівників та студентів проведено лекцію-диспут доцентом Інституту правових досліджень Зеленогурського університету, президентом польської профспілки «Солідарність» та практикуючим юристом Ізабелою Гавловіч на тему «Профспілка університету: міжнародний досвід функціонування».
Маючи значний досвід викладання в літніх школах Європейської асоціації студентів-юристів (ELSA) при Європейському університеті Віадріна та Гданському університеті, участі у двомовній магістерській програмі Erasmus Mundus в автономному університеті Барселони, а також значні навички роботи у профспілковій організації Ізабела Гавловіч висвітлила проблеми діяльності профспілок в університетах Польщі, їх особливості організації та мети функціонування в закладах вищої освіти; комунікативні аспекти діяльності профспілок як гарантії активної і виваженої взаємодії між працівниками, студентами та апаратом університету; практичні складові членства в профспілці на особистому прикладі роботи в межах двох університетів Польщі.
Відповідаючи на запитання учасників заходу, лектор представила власне сучасне розуміння ролі та значення профспілки в університетах Польщі, активних дій її членів, перспектив розвитку профспілкових організацій як медіаторів у спорах між працівником та працедавцем, який представляє університет, а також висловила конкретні поради щодо впровадження нових підходів в діяльності профспілок українських ЗВО з метою здійснення конструктивних змін та прогресування побудови діалогу між викладачами, студентами та керівництвом університетів.