Заголовок: Студенти Національного авіаційного університету поглиблюють професійні знання в архівній справі
Дата: 01/06/2021
URL: https://nau.edu.ua/ua/news/2021/6/studenti-natsionalnogo-aviatsiynogo-universitetu-pogliblyuyut-profesiyni-znannya-v-arhivniy-spravi.html
==================================================

27 травня для студентів спеціальності 029 «Інформаційна, бібліотечна та архівна справа» Факультету лінгвістики та соціальних комунікацій (ФЛСК) НАУ було проведено лекцію на тему: «Фіни у Російській імперії: долі, проекти Національного архіву Фінляндії».
Лектором виступив керівник напрямку з розвитку зв'язків з країнами пострадянського простору та керівник проекту з оцифрування документів Національного архіву Фінляндії професор Дмитро Фролов.
Крім відомостей про історію Фінляндії, життя видатних фінських учених та державних діячів, слухачі дізнались про заснування Національного архіву Фінляндії, його фонди, політику оцифрування документів у архіві Фінлянії. Так, Національний архів Фінляндії оцифрував 112 млн образів, що дало можливість в умовах пандемії науковцям, студентам та зацікавленим громадянам користуватися документами архіву в онлайн режимі.
Одне з питань до лектора від студентів було пов’язане з інформаційним потенціалом колекцій документів Національного архіву Фінляндії, які стосуються історії України.