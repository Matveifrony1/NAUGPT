Заголовок: В Національному авіаційному університеті започатковується  «Microsoft IT Academy»
Дата: 15/06/2016
URL: https://nau.edu.ua/ua/news/2016/6/v-natsionalnomu-aviatsiynomu-universiteti-zapochatkovuetsya-microsoft-it-academy.html
==================================================

Одним з головних пріоритетів України є прагнення побудувати орієнтоване на інтереси людей, відкрите для всіх і спрямоване на розвиток інформаційної складової суспільство, в якому інформаційні технології є інструментом соціального розвитку держави. Саме тому в Національному авіаційному університеті на вимогу часу започатковується «Microsoft IT Academy».
Програма ІТ Академії Microsoft є міжнародною програмою підготовки ІТ-спеціалістів у загальноосвітніх, вищих та профільних навчальних закладах, яка надає доступ до передових ІТ-курсів та сертифікації. Програма Microsoft IT Academy дає можливість комплексного рішення у сфері отримання ІТ-знань, завдяки якому отримання освіти перестає бути відірваним від майбутньої роботи. Програма Microsoft IT Academy розроблена з метою навчити студентів використанню сучасних інформаційних технологій, дозволити отримати сертифікати міжнародного визнання і бути конкурентоспроможними на сучасному динамічному ринку праці. Викладачам і співробітникам програма надає можливість підвищувати власну кваліфікацію. Така академія – це стандартна форма освітнього проекту корпорації Microsoft, розрахована на вищі навчальні заклади.
Раніше подібну академію можна було відкривати на рік, але зараз це можливо зробити  на 2 роки. Академія отримує доступ до серверів корпорації Microsoft, а саме – вільний доступ до навчальних бібліотек компанії, доступ до програмних продуктів тощо. Таким чином, навчаючись в академії, студенти мають можливість навчатися за різними курсами корпорації і отримати по завершенню курсів сертифікат компанії Microsoft.
Якщо ми поглянемо на досвід наших західних колег, то побачимо, що за кордоном студент разом із дипломом бакалавра отримує понад 12 сертифікатів з різних напрямів. В Україні цього ще немає, проте треба започатковувати. Розуміння того, що треба закінчувати ще додаткові курси багатьом спадає на думку вже після закінчення університету, а так не має бути, - розповідає директор Навчально-наукового інституту Комп’ютерних інформаційних технологій Олександр Юдін.
Важливим питанням є підготовка так званого тренерського складу для викладання в Академії. Викладачів навчатимуть спеціально згідно спеціальних програм, після чого вони мають скласти іспити. Також очікується, що найближчим часом академія буде оснащена новою сучасною технікою.
Варто відзначити, що це не перше започаткування освітніх IT-програм в Навчально-науковому інституті Комп’ютерних інформаційних технологій НАУ. Сьогодні тут уже функціонує Академія Cisco Academy Connection. Мережева Академія Cisco Academy Connection є авторизованим навчальним центром НАУ компанії Cisco Systems, використовує ліцензійні навчальні матеріали та обладнання компанії Cisco Systems класу PREMIUM. Інструктори академії також пройшли підготовку в спеціалізованому навчальному центрі. Окрім Академії, інститут налічує ще ряд курсів для студентів:
Основи операційних систем Windows (40349A).
Основи клієнтських і серверних операційних систем.
Windows: складовий курс (40033А).
Основи мереж і безпеки: складовий курс (40032A).
Основи мереж (40366A).
Основи адміністрування баз даних (40364A).
Основи забезпечення безпеки (40367A).
Технології адміністрування та захисту інформації в комп'ютерних системах та мережах.
Адміністрування комп'ютерних мереж і захист інформації на основі операційної системи FreeBSD.
Технології адміністрування та захисту інформації в комп'ютерних системах та мережах.
Адміністрування мереж на базі ОС Windows.
http://pedpresa.ua/161846-u-natsionalnomu-aviatsijnomu-universyteti-zapochatkovuyetsya-microsoft-it-academy.html