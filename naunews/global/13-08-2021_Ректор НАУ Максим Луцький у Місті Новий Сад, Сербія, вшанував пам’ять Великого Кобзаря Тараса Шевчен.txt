Заголовок: Ректор НАУ Максим Луцький у Місті Новий Сад, Сербія, вшанував пам’ять Великого Кобзаря Тараса Шевченка
Дата: 13/08/2021
URL: https://nau.edu.ua/ua/news/2021/8/rektor-nau-maksim-lutskiy-u-misti-noviy-sad-serbiya-vshanuvav-pam’yat-velikogo-kobzarya-tarasa-shevchenka.html
==================================================

Сьогодні, в ході робочої поїздки до Республіки Сербія, делегація НАУ на чолі з ректором Максимом Луцьким зустрілась з представниками української діаспори та вшанувала пам’ять Великого Кобзаря Тараса Шевченка, поклавши квіти до його пам’ятника.
Монумент Тарасу Шевченку, автором якого став український скульптор Володимир Цісарик, став подарунком від міста Львів, Україна, місту Новий Сад, Сербія, його жителям та українській діаспорі в Сербії. Пам’ятник відкрили на алеї Міки Антича (Aleji Mike Antića), неподалік університетського містечка Університету міста Новий Сад, де знаходиться кафедра української мови.
По завершенню зустрічі ректор НАУ Максим Луцький дав інтерв’ю провідним місцевим ЗМІ, в яких підкреслив важливість міжнародної співпраці у галузі освіти і науки, вектор якої задає Міністр освіти і науки України, а також згадав про важливість дружніх відносин між Україною та Сербією.
Крім того, Максим Луцький розповів про перші підсумки свого робочого візиту та про підписані угоди про співпрацю з провідними університетами Сербії.