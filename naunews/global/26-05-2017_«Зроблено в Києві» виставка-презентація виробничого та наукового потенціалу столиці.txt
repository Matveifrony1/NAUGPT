Заголовок: «Зроблено в Києві»: виставка-презентація виробничого та наукового потенціалу столиці
Дата: 26/05/2017
URL: https://nau.edu.ua/ua/news/2017/5/zrobleno-v-kievi-vistavka-prezentatsiya-virobnichogo-ta-naukovogo-potentsialu-stolitsi.html
==================================================

25 травня Прем’єр-міністр України Володимир Гройсман та Київський міський голова Віталій Кличко відкрили виставку «Зроблено в Києві», де відбулася презентація виробничого та наукового потенціалу столиці. Свої досягнення представили близько 160 підприємств з усіх районів столиці. Більш як 40 наукових установ м. Києва продемонстрували свої новітні розробки, технології та матеріали серед них НАН України та провідні ВНЗ м. Києва, столичні наукові парки, інвестиційні агентства та науково-технічні майстерні. Від НАУ окремою експозицією було представлено Навчально-науковий інституту аеропортів (кафедра архітектури), а також Науково-виробничий центр безпілотної авіації «Віраж» та ННІАКІ НАУ.
ННІ Аеропортів Національного авіаційного університету презентував свої наукові досягнення та новітні розробки в межах Солом'янського району. Представники державної адміністрації Солом'янського району в м. Києві на чолі з Головою державної адміністрації району Максимом Шкуро ознайомилися з теоретично-практичними дослідженнями ННІАП в галузі архітектури, 3d моделювання, програмування, а також із можливостями впровадження науково-дослідної роботи у навчальний процес підготовки майбутніх архітекторів у галузі 191 «Архітектура та містобудування».
Зацікавленість науково-дослідними розробками та роботами НАУ виявили перший заступник голови КМДА Геннадій Пліс, президент Київської торгівельно-промислової палати Микола Засульський, начальник управління промисловості та інноваційної політики Анатолій Баган. ННІАП НАУ також співпрацював з питань вищої архітектурної освіти з представниками інвестиційних фондів, закордонних торговельних місій, громадських організацій, представниками керівних органів державної влади та місцевого самоврядування м. Києва, киянами та гостями міста. На розгляд були представлені такі розробки: «Містобудівна програма паспортизації вулиць, площ, майданів м. Києва», «Дизайн-концепції інтер’єру станції Метрополітену Майбутнього», Концепції розвитку: території НАУ; забудови на територіях, наближених до аеропорту «Київ»; території Державного музею авіації (Жуляни); повітряних транспортних зв'язків санітарної авіації; мережі сполучення авіаційного, гелікоптерного, водного, повітроплавного, рейкового та канатного транспорту, транспортно-пересадкових вузлів; туристичної інфраструктури м. Києва; ландшафтно-рекреаційного простору для сімейного відпочинку (Пуща-Водиця); території житлового масиву Русанівка; медійного середовища м. Києва (медіа-об’єкти). Концептуальні пропозиції студентів-архітекторів НАУ також пов’язані зі створенням належних умов для життєдіяльності осіб з обмеженими фізичними можливостями, поліпшенням доступності транспорту та об’єктів транспортної інфраструктури для осіб з інвалідністю в України.
Особливу увагу було приділено
Концепції захисту від терористичної загрози архітектурно-планувальними засобами архітектурного середовища міста Києва.
Авторський колектив ННІАП НАУ представив розробку загальної Концепції захисту архітектурного середовища м. Києва від терористичних загроз, де головним є створення виразного архітектурно-просторового образу Європейської столиці у поєднанні з елементами захисту від небезпечних ситуацій за допомогою архітектурних засобів. Об’єкти потенційної небезпеки, такі як аеропорт, вокзал, метро тощо, було досліджено та запропоновано захищати від терористичної загрози архітектурно-планувальними засобами захисту комплексно: 1) на території загального користування; 2) в планувальній структурі будівлі; 3) в конструкціях опорядження ззовні та всередині будівлі. Також авторським колективом ННІАП НАУ для цих об’єктів досліджено та запропоновано: 1) потенційні зони та шляхи евакуації у разі надзвичайних ситуацій; 2) найпридатніші зони та шляхи під’їзду швидкої медичної допомоги; 3) окреслені межі щодо забезпечення безпеки території для правоохоронних органів. Розробки концепцій були презентовані керівником науково-дослідної роботи к. арх., доцентом кафедри архітектури Наталією Авдєєвою.
Також на виставці були представлені безпілотні літальні апарати, розроблені науковим-виробничим центром безпілотної авіації «Віраж». Поряд з безпілотниками на стенді НАУ демонструвалися системи протидії безпілотним літальним апаратам, «тактичні вуха» для розвідників, що розроблені в ННІАКІ НАУ. Були також представлені проекти кафедри архітектури: Науково-впроваджувальний центр безпілотної авіації, Реабілітаційний центр для військовослужбовців, Транспортно-пересадковий вузол майбутньої станції метро на Рибальському півострові.
Ініціаторами та відповідальними за науковий підхід щодо виставкових заходів ННІАП були директор інституту О. Чемакіна, д.т.н., проф. А. Бєлятинський. Організатори – науково-педагогічний склад кафедри архітектури на чолі з завідувачем д.т.н., проф. Ю. Дорошенком та к. арх., доц. Н. Авдєєвою - О. Хлюпін, О. Осіпенко, В. Нещадим, І. Гордюк., студ. М. Колядінцева. В рамках виставки представники НАУ відвідали круглі столи, конференції, майстер-класи та презентації новітніх технологій.