Заголовок: Молоді вчені НАУ набирають оберти: відбулась безпрецедентна дискусія з високопосадовцем МОН України О. Шаровим щодо студентського самоврядування
Дата: 16/09/2016
URL: https://nau.edu.ua/ua/news/2016/9/molodi-vcheni-nau-nabirayut-oberti-vidbulas-bezpretsedentna-diskusiya-z-visokoposadovtsem-monu-o-sharovim-shchodo-studentskogo-samovryaduvannya.html
==================================================

14 вересня до NauHub завітав директор департаменту вищої освіти Міністерства освіти і науки України Олег Шаров. Під час розмови Олег Ігорович поділився конструктивною інформацією про побудову студентського самоврядування, в тому числі надав поради з власного студентського минулого.
Відзначив, що студентське самоврядування виступає своєрідним лоббі інтересів студентської молоді. Гість підкреслив важливість ефективної взаємодії студентства і керівництва університету через подібність їх цілей у досягненні максимально ефективного процесу навчання, комфортних умов проживання в студмістечку, дозвілля та інших сферах життя.
Така зустріч для НАУ є безпрецедентною. Її формат «запитання-відповідь» додав дискусії інформативності, предметності та, водночас, незвичної для зустрічей із чиновниками демократичності.
Організатором такого діалогу виступило
Наукове товариство студентів, аспірантів, докторантів і молодих вчених НАУ
, а модератором – секретар НТСАДМВ НАУ Ксенія Семенова.