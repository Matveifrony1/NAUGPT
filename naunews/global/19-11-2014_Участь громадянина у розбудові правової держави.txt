Заголовок: Участь громадянина у розбудові правової держави
Дата: 19/11/2014
URL: https://nau.edu.ua/ua/news/2014/11/uchast-gromadyanina-u-rozbudovi-pravovoi-derzhavi.html
==================================================

17 листопада 2014 року в середній загальноосвітній школі № 222 м. Києва  к.ю.н., доцент кафедри повітряного та космічного права Юридичного інституту Назар Малярчук разом зі студентами групи ПР-301 провів для учнів старших класів лекцію на тему «Участь громадянина у розбудові правової держави».
Було розкрите поняття правової держави, шляхи формування та вдосконалення ідеї правової держави від минулого до сучасності, проаналізовані концепції правової держави в Україні тощо. Назар Малярчук наголосив, що влада в демократичних країнах та її формування зосереджується в руках народу і походить від нього. Кожен з нас повинен бачити себе відповідальним як за самого себе, так і бути свідомим громадянином, що є запорукою розбудови правового, демократичного суспільства та держави.
Старшокласники  також ознайомились зі спеціальностями, інститутами, факультетами Національного авіаційного університету, а також почули причини вибору навчання в НАУ безпосередньо від студентів.