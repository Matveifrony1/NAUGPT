Заголовок: Звернення ректора НАУ Максима Луцького
Дата: 10/10/2022
URL: https://nau.edu.ua/ua/news/2022/10/zvernennya-rektora-nau-maksima-lutskogo.html
==================================================

Шановні співробітники та студенти Національного авіаційного університету!
У зв'язку з повітряною тривогою та масованими ракетними обстрілами прохання не нехтувати правилами безпеки та прослідувати до укриття з "тривожною валізою".
Всі укриття відкриті та забезпечено вільний доступ до них.
Якщо Ви перебуваєте на вулиці, необхідно якнайшвидше дістатися найближчої адміністративної будівлі, прослухати оголошення з інструкціями від місцевої влади та вирушити до місця укриття - це можуть бути станції метрополітену, цокольні підвальні приміщення, підземні переходи, автомобільні паркінги.
В разі, якщо буде відсутній зв'язок буде передбачена система оповіщення громадян через гучномовець із залученням автомобілів ДСНС, Національної поліції, "швидкої допомоги", в цьому оповіщенні зазначатиметься також адреса, за якою слід зібратися.
«Тривожна валіза» - це може бути місткий рюкзак, куди необхідно покласти документи в непромокному пакеті, готівкові кошти, банківські картки, ключі від оселі й автомобіля, пристрої зв'язку, радіоприймач, аптечку з медикаментами й ліками, які людина приймає на постійній основі.
Також у "тривожну валізку" треба покласти два комплекти одягу, засоби гігієни, воду з розрахунку 1,5-2 літри на людину на день, їжу, що не псується, металевий посуд, сірники, запальничку та нитки з голкою.
Бережіть себе! Все буде Україна!