Заголовок: Від покоління до покоління
Дата: 06/11/2015
URL: https://nau.edu.ua/ua/news/2015/11/vid-pokolinnya-do-pokolinnya.html
==================================================

5 листопада 2015 року на кафедрі англійської філології і перекладу Навчально-наукового Гуманітарного інституту відбулася зустріч студентів ІІ курсу напряму «Філологія» з практикуючим перекладачем Іриною Рябчук. Вона радо відгукнулася на запрошення викладача кафедри М. Пилипчук та доцента М. Рудіної поділитися досвідом роботи з майбутніми майстрами перекладацької справи. Ірина, у минулому випускниця кафедри англійської філології і перекладу, відповіла на всі запитання студентів щодо перекладацької діяльності та заохотила їх старанно навчатись, адже своє майбутнє вони створюють саме зараз. За свій професійний успіх Ірина Рябчук щиро вдячна рідній Альма-матер!