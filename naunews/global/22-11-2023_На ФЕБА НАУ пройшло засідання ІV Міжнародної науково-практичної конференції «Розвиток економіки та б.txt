Заголовок: На ФЕБА НАУ пройшло засідання ІV Міжнародної науково-практичної конференції «Розвиток економіки та бізнес-адміністрування: наукові течії та рішення»
Дата: 22/11/2023
URL: https://nau.edu.ua/ua/news/2023/11/na-feba-nau-proyshlo-zasidannya-iv-mizhnarodnoi-naukovo-praktichnoi-konferentsii-rozvitok-ekonomiki-ta-biznes-administruvannya-naukovi-techii-ta-rishennya.html
==================================================

16 листопада 2023 року на факультеті економіки та бізнес-адміністрування НАУ пройшла традиційна ІV Міжнародна науково-практична конференція «Розвиток економіки та бізнес-адміністрування: наукові течії та рішення».
Участь у конференції взяли понад 100 учасників з України, Польщі, Австралії, Індії та Болгарії. Партнери ФЕБА НАУ активно долучились і до організації конференції і до засідань секцій, на яких обговорили актуальні світові виклики економічної сфери. Секційні засідання відбулись за напрямами:
- Інтелектуально-цифровізаційні тенденції економічного розвитку: теорія і практика (організовано засідання секції кафедрою економіки повітряного транспорту ФЕБА).
- Глобалізаційні тренди цифрової трансформації економіки (організовано засідання секції кафедрою бізнес-аналітики та цифрової економіки ФЕБА).
- Економічний та інноваційний розвиток підприємницьких структур: реалії, виклики та стратегічні орієнтири (організовано засідання секції кафедрою економіки та бізнес-технологій ФЕБА).
- Інноваційні маркетингові технології в глобальному цифровому просторі (організовано засідання секції кафедрою маркетингу ФЕБА).
- Фінанси, облік та оподаткування (організовано засідання секції кафедрою фінансів, обліку та оподаткування ФЕБА).
Відкриття засідань секцій конференцій супроводжувалось вітальними словами в.о. декана ФЕБА НАУ Світлани Петровської. На кожній секції було презентовано актуальні доповіді від науковців зі світовим ім’ям, молодих вчених, здобувачів освіти НАУ.