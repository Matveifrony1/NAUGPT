Заголовок: НАУ готується до нового навчального року
Дата: 17/07/2020
URL: https://nau.edu.ua/ua/news/2020/lipen/nau-gotuetsya-do-novogo-navchalnogo-roku.html
==================================================

В університеті тривають ремонтно-будівельні роботи, спрямовані на поліпшення умов навчання, проживання в гуртожитках та діяльності колективу університету.
Наразі, після заміни вікон, розпочато ремонти в аудиторіях та кабінетах на 6 поверсі 8 корпусу та аудиторіях на 3 поверсі 3 корпусу. Завершуються малярні роботи у коридорі  на 4 поверсі 1 корпусу та в аудиторії-лабораторії опору матеріалів.
У гуртожитку № 13  відбувається ремонт двох житлових блоків, а у гуртожитку № 7 встановлюються грати на вікна, що згідно з нормами пожежної безпеки можна буде відчинити.
У  Центрі культури та мистецтв відновлено та реставровано танцювальні зали, роздягальні, санвузли та душові, в яких  з нового навчального року проходитимуть заняття для дітей та студентів – учасників творчих платформ «Easy People Place» та «Easy Space», що відкрито на базі ЦКМ.
Відповідно до запланованих термінів,  виконання робіт завершиться  до початку нового навчального року.