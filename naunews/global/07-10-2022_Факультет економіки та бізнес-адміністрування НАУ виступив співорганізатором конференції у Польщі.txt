Заголовок: Факультет економіки та бізнес-адміністрування НАУ виступив співорганізатором конференції у Польщі
Дата: 07/10/2022
URL: https://nau.edu.ua/ua/news/2022/10/fakultet-ekonomiki-ta-biznes-administruvannya-nau-vistupiv-spivorganizatorom-konferentsii-u-polshchi.html
==================================================

Викладачі Факультету економіки та бізнес-адміністрування (ФЕБА) Національного авіаційного університету виступили співорганізаторами та доповідачами VIII International Interdisciplinary Scientific Conference «Social Development Towards Values Ethics – Technology – Society», що відбулась 28-30 вересня у м. Вісла, Польща.
Завідувач кафедри економіки повітряного транспорту ФЕБА НАУ Олена Ареф’єва, в рамках міжнародної співпраці з Politechnika Śląska, увійшла до організаційного комітету і очолила одну з секцій конференції.
З вітальним словом до учасників заходу звернувся декан ФЕБА НАУ Сергій Смерічевський та заступник декана Ольга Вовк.
Від НАУ з актуальними доповідями про стан і перспективи відновлення української економіки виступили завідувач кафедри економіки повітряного транспорту Олена Ареф’єва та доцент кафедри економіки повітряного транспорту Аксенія Кая. Загалом у конференції взяли участь 11 науковців ФЕБА.