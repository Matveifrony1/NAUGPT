Заголовок: ІТ-право: проблеми та перспективи розвитку в Україні
Дата: 23/11/2016
URL: https://nau.edu.ua/ua/news/2016/11/it-pravo-problemi-ta-perspektivi-rozvitku-v-ukraini.html
==================================================

18 листопада 2016 року в місті Львові відбулася науково-практична конференція «ІТ-право: проблеми та перспективи розвитку в Україні», в якій узяв участь д.ю.н., доцент, професор кафедри господарського, повітряного та космічного права Навчально-наукового Юридичного інституту Дмитро Беззубов.
Учасниками заходу були науковці, практичні працівники, представники органів виконавчої влади з різних куточків України, а саме: представник Інституту права та післядипломної освіти Міністерства юстиції України, доктор юридичних наук, професор С. Пєтков, професор кафедри цивільного права і процесу Навчально-наукового інституту права Університету державної фіскальної служби України, доктор юридичних наук, професор А. Новицький, професор кафедри цивільного права Київського національного університету, доктор юридичних наук, професор, член-кореспондент НАПрН України О. Кохановська, заступник директора Навчально-наукового інституту права та психології Національно університету «Львівська політехніка», доктор юридичних наук, професор О. Остапенко та інші.
Під час пленарного засідання Дмитро Беззубов виступив із доповіддю на тему «Адміністративний феномен соціальної безпеки у інформаційному вимірі», в ході якої ознайомив учасників із перспективними розробками кафедри господарського, повітряного та космічного права щодо забезпечення інформаційної безпеки в діяльності господарюючих суб’єктів і проблем повітряного та космічного права в інформаційній сфері.
У ході дискусії з даної проблематики учасниками конференції зроблено висновок, що науковим і практичним завданням у сфері забезпечення інформаційної безпеки України є досягнення єдиного підходу до визначення оптимальних моделей і шляхів забезпечення інформаційної безпеки держави на основі виявлення найважливіших якісних і кількісних властивостей та параметрів цього явища.