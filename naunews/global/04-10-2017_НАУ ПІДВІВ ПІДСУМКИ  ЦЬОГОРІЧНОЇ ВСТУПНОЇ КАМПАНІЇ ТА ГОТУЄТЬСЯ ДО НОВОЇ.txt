Заголовок: НАУ ПІДВІВ ПІДСУМКИ  ЦЬОГОРІЧНОЇ ВСТУПНОЇ КАМПАНІЇ ТА ГОТУЄТЬСЯ ДО НОВОЇ
Дата: 04/10/2017
URL: https://nau.edu.ua/ua/news/2017/10/nau-pidviv-pidsumki-czogorichnoi-vstupnoi-kampanii-ta-gotuetsya-do-novoi.html
==================================================

Одним з ключових питань, що розглядалися на Вченій раді НАУ 27 вересня 2017 року, були підсумки цьогорічної вступної кампанії, що мала певні особливості. Цього року вступники подавали до університету заяви в електронній формі на 1 курс денної та заочної форм навчання, усі інші категорії вступників — у паперовому вигляді. Цього року також було реалізовано модель адресного розміщення державного замовлення для вступників до вищих навчальних закладів щодо здобуття освітнього ступеня бакалавра на основі повної загальної середньої освіти із застосуванням автоматичного алгоритму розподілу місці та з урахуванням сільського, регіонального та галузевого коефіцієнту.
Цієї вступної кампанії абітурієнти мали змогу подавати до 9 заяв на 5 спеціальностей на навчання за кошти держбюджету та  необмежену кулькість заяв за рахунок коштів фізичних та юридичних осіб.
За інформацією  відповідального секретаря приймальної комісії Олега Ткаліча, усього до НАУ було подано 34 358 заяв, із них на 1 курс денної форми навчання — 28 631. За підсумками вступної кампанії університет посів 6 місце у рейтингу найпопулярніших вишів України.
Станом на 15 вересня за навчання за освітнім ступенем “Бакалавр” до НАУ зараховано за держзамовленням:
–        1445 осіб на денну форму навчання (1 курс — 1211, 2-3 курси — 234)
–        62 особи на заочну форму навчання (1 курс — 59 — 2-3 курс — 3)
На навчання за освітнім ступенем “Магістр” зараховано 1077 осіб (з них 53 — на заочну форму навчання.
За кошти юридичних та фізичних осіб на навчання за ступенем «Бакалавр» зараховано:
–        1324 особи на денну форму навчання (1 курс -1257, 2.3 курси — 67)
–        247 осіб на заочну форму навчання (1 курс -  91, 2,3 курси — 156)
За  кошти юридичних та фізичних осіб  за освітнім ступенем «Магістр» зараховано 941 особу (334 — денна форма, 607 — заочна (без урахування іноземців).
Станом на 25 вересня на навчання було зараховано 178 студентів-іноземців. З них на денну форму навчання
–        1 курс -84 особи (бюджет — 5, контракт — 79)
–        магістри — 50 осіб (бюджет — 11, контракт — 39)
На заочну форму навчання: 1 курс (контракт — 37 осіб, 2 курс (контракт — 3 особи, магістри — 4 особи.
Слід зазначити, що набір студентів-іноземців на всі освітні ступені триває до 31 жовтня 2017 року.
Найбільш популярними спеціальностями та спеціалізаціями серед вступників цього року були «Комп'ютерні науки», «Кібербезпека», «Комп'ютерна інженерія», «Міжнародна інформація», «Міжнародні відносини», «Журналістика», «Туризмознавство», «Міжнародне право»,  «Германські мови та літератури», «Правознавство», «Маркетинг»,  «Менеджмент організацій і адміністрування», «Інженерія програмного забезпечення», «Психологія».
Прослухавши звіт, Вчена рада ухвалила необхідність розробки плану заходів щодо проведення вступної кампанії - 2018. Цей план повинен включати у себе широку агітаційну та профорієнтаційну роботу, підготовку та затвердження плану роботи Приймальної комісії та Правил прийому до НАУ, складення кошторису вартості навчання, внесення змін до програм та екзаменаційних матеріалів вступних випробувань тощо.
Детально про рішення Вченої ради щодо вступної кампанії можна дізтатися з тексту рішення Вченої ради від 27 вересня 2017 року.