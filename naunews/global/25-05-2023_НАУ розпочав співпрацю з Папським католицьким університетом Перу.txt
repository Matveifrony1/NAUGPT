Заголовок: НАУ розпочав співпрацю з Папським католицьким університетом Перу
Дата: 25/05/2023
URL: https://nau.edu.ua/ua/news/2023/5/nau-rozpochav-spivpratsyu-z-papskim-katolitskim-universitetom-peru.html
==================================================

Декан Факультету міжнародних відносин НАУ Юрій Волошин провів онлайн-зустріч з представниками Папського католицького університету Перу.
На зустрічі були присутні: керівник відділу міжнародних відносин Папського католицького університету Альберто Ферранде, відповідальна за академічні інноваційні проєкти Памела Легарда, директор зі зв’язків інженерного відділу Девід Чавес Муньос та професор кафедри інженерії Луїс Рікардо Чірінос.
Зустріч відбулась завдяки підтримці та сприянню Посольства України в Перу та, особисто, Надзвичайного та Повноважного Посла України в Перу Юрія Полюховича.
Декан ФМВ НАУ Юрій Волошин презентував діяльність факультету та зазначив, що готовий до співпраці задля налагодження успішного освітнього процесу та інтеграції в глобальний освітній і науково-дослідний простір. Керівник відділу міжнародних відносин Папського католицького університету Альберто Ферранде розповів про Папський католицький університет, зазначивши, що у складі університету функціонують 10 факультетів, зокрема, факультет гуманітарних наук, факультет соціальних наук, факультет права, а також факультети точних науки та освіти. Він зауважив, що університет зацікавлений у співпраці з Факультетом міжнародних відносин для підготовки майбутніх фахівців.
За результатами зустрічі сторони домовились про співпрацю між Факультетом міжнародних відносин НАУ та Папським католицьким університетом Перу, зокрема, щодо розробки спільних навчальних програм для підготовки майбутніх фахівців з міжнародного права та міжнародних відносин. Погоджено співробітництво щодо організації та участі у наукових конференціях, симпозіумах, проведення спільних тренінгів, майстер-класів, вебінарів, семінарів тощо.