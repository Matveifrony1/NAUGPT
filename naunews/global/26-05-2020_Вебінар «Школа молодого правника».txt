Заголовок: Вебінар «Школа молодого правника»
Дата: 26/05/2020
URL: https://nau.edu.ua/ua/news/2020/traven/vebinar-shkola-molodogo-pravnika.html
==================================================

Юридичний факультет провів вебінар «Школа молодого правника» за участі випускників факультету.
Голова адвокатського об’єднання «Міжнародна адвокатська компанія «Едуард Багіров та партнери» Ганна Багірова розповіла про основні положення адвокатської діяльності. Адвокат та юрист ТОВ «ТОРГОВИЙ ДІМ «РІН» Вікторія Кордюкова у виступі приділила увагу особливостям адвокатської діяльності. Голова правління Internet Development Initiative IDI, співзасновник «Грузинської академії кібербезпеки СSA» Владимер Сванадзе виступив із доповіддю про розвиток кібербезпеки. Провідний юрисконсульт державного підприємства «Міжнародний аеропорт «Бориспіль» Юлія Коваленко розповіла про юридичну діяльність в авіаційній сфері. Головний спеціаліст відділу сімейної політики Служби у справах дітей та сім’ї Вікторія Побережнюк розглянула специфіку юридичної діяльності у сфері усиновлення.
Проведення заходів за участю випускників, які діляться своїм досвідом та знаннями зі студентами, сприяє  удосконаленню освітнього процесу та підготовки сучасних фахівців.