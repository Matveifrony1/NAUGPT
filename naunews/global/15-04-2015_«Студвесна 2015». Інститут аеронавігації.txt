Заголовок: «Студвесна 2015». Інститут аеронавігації
Дата: 15/04/2015
URL: https://nau.edu.ua/ua/news/2015/4/studvesna-2015-institut-aeronavigaczii.html
==================================================

13 квітня в Центрі культури та мистецтв Національного авіаційного університету відбувся четвертий концерт наймасштабнішого фестивалю «Студентська весна 2015». На сцені виступала команда Інституту аеронавігації, яка робила акцент не на чемпіонський , а на «рівний» виступ.
Сюжет першої частини: 4 особи «застряють» у ліфті (міліціонер, дівчина-краля, рекламний агент і мешканець будинку, який хотів винести сміття). В постановці поступово розкриваються характери персонажів та їхні проблеми. Навіть був момент, коли герої думали, що вони померли. Проте кінець щасливий: ліфт відчиняють і життя кожного продовжується.
Для другої частини команда підготувала «геніальний» алфавіт «Студвесни», хореографічну постановку, «діалог Я. Козачка та Є. Бульди» під час якого учасники викладали фігури власними тілами, вокальний номер з пародією на М. Кулика, студентом-першокурстником та викладачем, постановку «Український танець перед В. Януковичем та М. Азаровим»,  відео «Кохана, ми віддаємо в НАУ дітей», осучаснену постановку «Попелюшки», а «кандидат» в ректори представив нову купюру в НАУ – «ромчики».
Також команда організувала танцювальний батл між Дмитром Волковим та Дмитром Петренком (3 роки отримував нагороду за кращий танець на «Студвесні»), представлення спонсорів у формі казки та «розминку» між командами ІАН та членами журі, запитання яким мав змогу задати кожен охочий із залу.
15 квітня відбудеться наступний конкурсний концерт фестивалю «Студентська весна 2015». За кубок переможців боротиметься команда ІІДС. Ласкаво просимо!
Відео виступу команди Інституту аеронавігації «Студвесна НАУ 2015»