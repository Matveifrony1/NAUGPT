Заголовок: Історія України у світі
Дата: 29/05/2017
URL: https://nau.edu.ua/ua/news/2017/5/istoriya-ukraini-u-sviti.html
==================================================

21 травня 2017 року викладачі кафедри історії та документознавства Навчально-наукового гуманітарного інституту Т. Клиніна , Н. Бем , О. Захарчук  узяли участь у презентації документального фільму «Правда до Голоду». Фільм створений Фондом «Канадсько-українська фундація» спільно з Messy Moment Medo й об’єднанням українських документалістів «Вавілон’13». Це фільм про канадську репортерку Ріа Клайман, яка наважилася писати правду про Голод і ГУЛАГ і була видворена з СРСР.
Оповідь журналістки про випробування та страждання людей у 30-ті роки минулого століття в Україні переплітається з реальними картинами сьогоднішньої життєвої драми людей, пов’язаної з конфліктом на Сході України. Стрічка демонструє незмінну вагу правдивого слова у всі часи, його перевагу над брехнею та дезінформацією.