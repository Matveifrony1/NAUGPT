Заголовок: Вітаємо переможців фестивалю «Березневі паростки – 2018»!
Дата: 15/03/2018
URL: https://nau.edu.ua/ua/news/1/3/vitaemo-peremozhtsiv-festivalyu-bereznevi-parostki-–-2018.html
==================================================

14 березня 2018 року в Центрі культури та мистецтв НАУ пройшов фінальний день  творчого конкурсу першокурсників «Березневі паростки – 2018».
У третій змагальний день свої таланти на суд журі представили команди НН ЮІ, НН ІІДС та ФЕБА+ФТТ. Вони гідно презентували свої інститути і подарували залу масу позитивних емоцій.
У цей же день відбулося визначення та урочисте нагородження переможців фестивалю. Оцінювало студентську творчість за 5 критеріями (конферанс, візитка, СТЕМ, хореографія та вокальний номер) компетентне журі у  такому складі: Голова ППОСА Марія Рощук, координатор СКА НАУ, керівник проекту Центр авіаційної кар’єри «Злітна смуга» Сергій Степура, Голова Студентської ради НАУ Єгор Часновський, випускниця НАУ, двічі чемпіон Кубку НАУ Світлана Грозная, співачка Анастасія Демида та випускниця НАУ Софіко.
На думку журі, кращий гумористичний номер показала команда НН ГМІ, кращий вокальний номер – ФЕБА+ФТТ, а кращий хореографічний номер – НН ІКІТ. Приз за кращу жіночу роль дістався Любові Бугайцовій, а за кращу чоловічу роль – Дмитру Ткаченку. А нагорода «Відкриття Паростків» дісталася представниці ФЕБА
Анастасії Власенко
.
За результатами оцінювання, ІІІ місце посіла команда НН ІІДС, ІІ виборола команда НН ГМІ, а абсолютними чемпіонами стали першокурсники ФЕБА та ФТТ.
Вітаємо переможців!