Заголовок: Новий очільник НАУ Володимир Ісаєнко провів робочу зустріч з студентами щодо відновлення студентського самоврядування
Дата: 22/09/2016
URL: https://nau.edu.ua/ua/news/2016/9/noviy-ochilnik-nau-volodimir-isaenko-proviv-robochu-zustrich-z-studentami-shchodo-vidnovlennya-studentskogo-samovryaduvannya.html
==================================================

Сьогодні, 22 вересня відбулась  робоча зустріч виконуючого обов’язків ректора НАУ Володимира Ісаєнка з ініціативною групою студентів щодо відновлення студентського самоврядування в університеті. В зустрічі також взяли участь уповноважені представники профспілкової організації студентів та аспірантів НАУ, Наукового товариства студентів, аспірантів, докторантів і молодих вчених. Основною темою зустрічі стала співпраця ініціативних представників студентства та інших органів самоврядування з адміністрацією ВНЗ щодо сприяння якнайшвидшому обранню органів студентського самоврядування у законний спосіб, скликання для цього конференції та обрання представників студентства до складу Вченої Ради НАУ.
Студент університету Євген Величенко запропонував керівництву співпрацю й попросив його сприяння щодо консолідації всіх зацікавлених осіб НАУ навколо відновлення повноцінного студентського самоврядування.
В свою чергу, Володимир Ісаєнко запропонував долучити відповідальних з кожного Навчально-наукового інституту до максимально якісної комунікації, а також попросив врахувати кращий досвід самоврядування в інших вищих навчальних закладах України, особливо з національними статусами.