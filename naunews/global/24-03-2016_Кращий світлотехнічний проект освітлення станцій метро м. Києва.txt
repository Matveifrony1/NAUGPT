Заголовок: Кращий світлотехнічний проект освітлення станцій метро м. Києва
Дата: 24/03/2016
URL: https://nau.edu.ua/ua/news/2016/3/krashhij-svitlotexnichnij-proekt-osvitlennya-stanczij-metro-m-kieva.html
==================================================

22 березня пройшов конкурс «Кращий світлотехнічний проект освітлення станцій метро м. Києва» серед студентів 4 курсу Навчально-наукового інституту Інформаційно-діагностичних систем напрямку «Електротехніка та електротехнології».
До розгляду світлотехнічних проектів, які розробляли студенти кафедри комп’ютеризованих електротехнічних систем та технологій спеціальності «Світлотехніка і джерела світла», були залучені: технічний директор компанії світлодіодного освітлення «ITW SYSTEMS» Данііл Ситніков, керівник проектного відділу компанії світлодіодного освітлення «ITW SYSTEMS» Анатолій Радчук, інженер компанії «ИК Електролюкс» ELX Артем Шевчук, інженер-радіоелектронник Володимир Лєбєдєв, інженер-проектувальник систем освітлення Анна Зюзіна-Зінченко.
На конкурсі студенти представляли проекти свого дизайнерського бачення освітлення станцій метро м. Києва. Студентські проекти отримали високу оцінку фахівців світлотехнічних компаній.