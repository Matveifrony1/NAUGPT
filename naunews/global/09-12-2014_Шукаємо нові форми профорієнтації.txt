Заголовок: Шукаємо нові форми профорієнтації
Дата: 09/12/2014
URL: https://nau.edu.ua/ua/news/2014/12/shukaemo-novi-formi-proforientaczii.html
==================================================

5 грудня 2014 року викладач кафедри української мови та культури Т. Гульченко провела нетрадиційний профорієнтаційний захід для учнів київської загальноосвітньої школи № 221. Після короткого знайомства з діяльністю Національного авіаційного університету старшокласники зустрілися зі студентами групи ІАН 306 і разом вирушили на перегляд нового фільму режисера О. Саніна «Поводир».
У невимушеній атмосфері учні мали можливість відчути дух активного культурного життя, яким живуть студенти. Старшокласники отримали відповіді на питання, які стосуються не тільки вимог вступу до університету та навчальних дисциплін тощо, але й студентського життя.