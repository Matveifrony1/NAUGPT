Заголовок: Запрошуємо молодих вчених НАУ взяти участь у конкурсі проектів наукових робіт і науково-технічних розробок
Дата: 08/10/2021
URL: https://nau.edu.ua/ua/news/2021/10/zaproshuemo-molodih-vchenih-nau-vzyati-uchast-u-konkursi-proektiv-naukovih-robit-i-naukovo-tehnichnih-rozrobok.html
==================================================

Міністерство освіти і науки України оголошує з 04 жовтня 2021 року конкурсний відбір проектів наукових робіт і науково-технічних розробок молодих вчених. Відповідний наказ МОН від 29.09.2021 №1027 було опубліковано на офіційному
сайті
.
Участь у конкурсі можуть брати молоді вчені, які працюють або навчаються в університетах чи наукових установах, підпорядкованих МОН. Керівником проекту має бути молодий вчений віком до 35 років включно, який має вищу освіту не нижче другого (магістерського) рівня, або вчений віком до 40 років включно, який має науковий ступінь доктора наук.
Виконання робіт розпочнеться з 2022 року за рахунок коштів загального фонду державного бюджету згідно з тематикою:
- безпечна, чиста та ефективна енергетика;
- сучасне машинобудування, інтелектуальний, «зелений» та інтегрований транспорт; розвиток галузі ядерної фізики, радіофізики, астрономії та ракетно-космічної галузі, авіа- і суднобудування, військової техніки;
- нові матеріали та виробничі технології;
- зміна клімату, довкілля, чисте будівництво та раціональне природокористування;
- продовольча безпека, ресурсозберігаюче сільське та лісове господарство, дослідження морських, прибережних та внутрішніх вод, біоекономіка;
- економічні перетворення, демографічні зміни та добробут;
- Україна у мінливому світі: інклюзивне, інноваційне, мисляче суспільство;
- безпекове суспільство: захист свободи, національної безпеки та культурної спадщини України та її громадян;
- охорона здоров’я: нові речовини та матеріали для профілактики та лікування, розвиток біотехнологій та обладнання для якісного медичного обслуговування;
- інформаційні та комунікаційні технології, робототехніка.
Запрошуємо наукову спільноту НАУ долучитися до конкурсу.