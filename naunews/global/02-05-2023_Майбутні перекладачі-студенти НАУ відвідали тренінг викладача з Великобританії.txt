Заголовок: Майбутні перекладачі-студенти НАУ відвідали тренінг викладача з Великобританії
Дата: 02/05/2023
URL: https://nau.edu.ua/ua/news/2023/5/maybutni-perekladachi-studenti-nau-vidvidali-trening-vikladacha-z-velikobritanii.html
==================================================

24 квітня за сприяння доцента кафедри англійської філології і перекладу Факультету лінгвістики та соціальних комунікацій Марини Рудіної проведено тренінг за участю викладача Andy (Великобританія) від Empire English School у форматі CELTA для бакалаврів і магістрів у межах курсу методики викладання англійської мови.
Зустріч відбулася завдяки провайдеру корпоративних курсів англійської з носіями мови в Україні Empire English School. Представниця школи у привітанні зазначила, що місія команди Empire English School – збільшити число молоді й дорослих, які володіють затребуваними навичками для отримання професії та конкурентного працевлаштування, занять підприємницькою діяльністю, уміннями укладати партнерські стосунки із країнами світу тощо. Вона запросила всіх студентів на навчання, наголосила на тому, що викладачі школи – спеціалісти з міжнародною сертифікацією CELTA, TEFL, TESOL.
Діалог з Andy викликав значний інтерес учасників, а їх було понад 60, стосовно сучасних ефективних методик навчання різнимх аспектів англійської мови та презентував фрагмент уроку за методикою навчання читання. Важливо, що на всі поставлені запитання студенти отримали ґрунтовні відповіді від автора тренінгу.
Захід супроводжувався актуальними методичними порадами і цікавими авторськими знахідками Andy, якими він щиро поділився зі студентською аудиторією.