Заголовок: Участь НАУ в ярмарках професій
Дата: 25/03/2019
URL: https://nau.edu.ua/ua/news/2019/3/uchast-nau-v-yarmarkah-profesiy.html
==================================================

Співробітники Інституту інноваційних освітніх технологій здійснили профорієнтаційні виїзди у міста Бориспіль, Біла Церква та Рокитне, де відбулися чергові весняні «ярмарки професій», організовані міськрайонними центрами зайнятості. Наш університет на заході представляли працівники ННІІОТ – Людмила Куделя, Оксана Науменко, Валентина Свентицька, Юлія Скорик.
Учні мали нагоду ознайомитися з презентаціями факультетів та кафедр університету, умовами вступу до НАУ, умовами зарахування та навчання на підготовчому відділенні, переліком спеціальностей тощо. Присутні отримали запрошення на День відкритих дверей, День НАУки, марафон Пробне ЗНО, курси підготовки до ЗНО тощо.
Адміністрація МРЦЗ подякувала представникам НАУ за активну та результативну участь у заходах. Директор Білоцерківського МРЦЗ Володимир Бобрик вручив подяку колективу НАУ за багаторічну плідну співпрацю, соціальне партнерство та вагомий внесок у виконання завдань, пов’язаних з реалізацією державної політики зайнятості та профорієнтаційної роботи з учнівською молоддю та Грамоту модератору заходу – директору ННІІОТ Наталії Мурановій.