Заголовок: В Юридичному інституті НАУ пройшов семінар «Молодь проти корупції».
Дата: 27/09/2017
URL: https://nau.edu.ua/ua/news/2017/9/v-yuridichnomu-instituti-nau-proyshov-seminar-molod-proti-koruptsii.html
==================================================

26 вересня 2017 року в Навчально-науковому Юридичному інституті для студентів другого курсу відбувся семінар-тренінг «Молодь проти корупції».
Метою заходу стало формування антикорупційної правосвідомості студентів, надання підліткам знань щодо шляхів запобігання корупції, забезпечення умов для формування елементів правової культури, правових орієнтирів і правомірної поведінки.
Участь у семінарі взяли: директор Інституту, д.ю.н., доцент - Ірина Сопілко, начальник відділу внутрішнього контролю, запобігання та виявлення корупції, Голова постійно діючої комісії  Національного авіаційного університету з питань запобігання та виявлення корупції – Олександр Сізіков, головний спеціаліст відділу молодіжної політики управління молоді та спорту Департаменту освіти і науки, молоді та спорту виконавчого органу Київської міської ради (Київської міської державної адміністрації) – Анна Редчиць, Голова правління громадської організації «Антикорупційний штаб» - Галина Янченко, Голова Всеукраїнської молодіжної громадської організації «Совість і надія України» - Володимир Крайденко.
Цікавий формат проведення семінару дав можливість учасникам не тільки ознайомитись із нормативно-правовими актами та локальними актами НАУ, норми яких регулюють відносини, що виникають у сфері запобігання корупції, а й спільно обговорити питання оптимальних шляхів боротьби із корупцією та розкрити вплив цього негативного явища на свідомість людини. Адже для результативної боротьби з корупцією потрібна політична воля, бажання кожного та якісна освіта.
Наприкінці заходу представники громадських організацій запросили студентську молодь до активної участі в проведенні громадської антикорупційної експертизи нормативних актів, що ухвалюються органами місцевого самоврядування. «Будьте нетерпимими до усіх проявів корупції, зробіть перший крок до протидії цьому явищу!» - закликали вони.