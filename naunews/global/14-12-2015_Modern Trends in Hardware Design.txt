Заголовок: Modern Trends in Hardware Design
Дата: 14/12/2015
URL: https://nau.edu.ua/ua/news/2015/12/modern-trends-in-hardware-design.html
==================================================

8 грудня 2015 року на кафедрі іноземних мов за фахом Навчально-наукового Гуманітарного інституту під керівництвом старшого викладача О. Гурської відбувся науковий семінар на тему «Modern Trends in Hardware Design (Miniaturization and Computational Power)». У його роботі взяли участь студенти академічних груп Інституту комп’ютерних та інформаційних технологій.
Студенти активно обговорили такі питання: глобальні тенденції проектування комп'ютерного апаратного забезпечення, стан і проблеми розвитку сучасних вбудованих цифрових систем та відповідних засобів автоматизації проектування, аспекти стрімкої мініатюризації мікросхем в електроніці, проблеми обчислювальної потужності комп'ютерів та функціональності суперкомп'ютерів тощо. Обговорювалися і теми, пов'язані з питаннями інтелектуальної власності в розробці апаратного забезпечення, створення інтелектуальних систем комп'ютерного навчання та перспективи створення візуальних інтерфейсів.
Серед представлених доповідей варто відзначити такі: «Modern Trends of Hardware Design (Сучасні тенденції в проектуванні апаратного забезпечення)» – М. Ковальчук, гр. ІКІТ-126; «The Main Aspects of Computer Chip Miniaturization (Основні аспекти мініатюризації комп'ютерних мікросхем)» – О. Мартинчук, гр. ІКІТ-126; «Problems of Increasing Computation Power and Miniaturization (Проблеми зростаючої обчислювальної потужності та мініатюризації)» – А. Резцова, гр. ІКІТ-126; «Intellectual Property in Design of Computer Hardware (Інтелектуальна власність в розробці апаратного забезпечення комп'ютерів)» – Д. Міфтахова, гр. ІКІТ-126; «Innovative Design and Creation of Visual Interfaces: Advancements and Trends (Інноваційний дизайн і створення візуальних інтерфейсів: досягнення та тенденції)» – Д. Скорнякова, гр. ІКІТ-126; «Current Trends in Hardware Technology (Сучасні тенденції в технології апаратного забезпечення)» – Є. Круглік, гр. ІКІТ-125;  «Intelligent Systems for Automated Learning (Інтелектуальні системи автоматизованого навчання)» – Е. Новікова, гр. ІКІТ-125.