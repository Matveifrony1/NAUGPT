Заголовок: Актуальні  проблеми правового регулювання діяльності авіації та космічної галузі
Дата: 03/11/2014
URL: https://nau.edu.ua/ua/news/2014/10/aktualni-problemi-pravovogo-regulyuvannya-diyalnosti-aviaczii-ta-kosmichnoi-galuzi.html
==================================================

29 жовтня 2014 року в Юридичному інституті відбувся науково-практичний круглий стіл на тему «Актуальні  проблеми правового регулювання діяльності авіації та космічної галузі».
Обговорювались питання розвитку сучасної системи безпеки цивільної авіації, діяльності цивільної авіації в сучасних умовах,
поточного стану та перспектив розвитку системи координатно-часового та навігаційного забезпечення України,
проблем розвитку ракетно-космічної техніки. Особлива увага була приділена питанням  розвитку науково-технічної співпраці України з країнами Європейського Союзу в галузі космічної діяльності.
Під час проведення круглого столу відбулась дискусія, в якій взяли участь: Броніслав Лапідус - директор Київської філії Національного центру аерокосмічної освіти молоді ім. О.М. Макарова, Заслужений випробувач космодрому «Байконур»; Дмитро Бугайко - провідний науковий співробітник НАУ, кандидат економічних наук, доцент; Микола Кантур – начальник відділу технічного контролю державного авіаційного підприємства «Україна», заслужений працівник транспорту України; Костянтин Волох – перший заступник начальника національного центру управління та випробування космічних засобів; науково-педагогічні працівники Юридичного інституту та студенти.
За підсумками роботи круглого столу були зроблені висновки, що на сучасному етапі розвитку авіаційної та космічної галузі України необхідно приділити особливу увагу удосконаленню правового регулювання  даних галузей, підвищувати рівень реалізації міжнародних стандартів та документів ІКАО, а також розширювати та поглиблювати регіональне співробітництво в галузі авіації та космонавтики.