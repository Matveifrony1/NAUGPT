Заголовок: Робочий візит китайської делегації
Дата: 13/03/2019
URL: https://nau.edu.ua/ua/news/2019/3/robochiy-vizit-kitayskoi-delegatsii.html
==================================================

Відбулась зустріч з представниками Міжнародної асоціації освіти провінції Фуцзянь та авіаційної освітньої сервісної компанії «Сямінь Скайлайн». Університет відвідали голова міжнародної асоціації освіти провінції Фуцзянь Ши Зумей, президент авіаційної освітньої сервісної компанії «Сямінь Скайлайн» Цзи Гешен, та генеральний директор авіаційної освітньої сервісної компанії «Сямінь Скайлайн» Чи Ян.
Голова міжнародної асоціації освіти провінції Фуцзянь, зокрема,  зазначив, що основна мета діяльності асоціації – налагодження співробітництва між освітніми закладами країн світу. На сьогодні асоціація у співтоваристві з авіаційною освітньою сервісною компанією «Сямінь Скайлайн» співпрацює з закладами вищої освіти по всьому світі. Ши Зумей запропонував свої послуги щодо налагодження плідних стосунків з університетами та інститутами Китаю які працюють в авіаційній галузі.
У свою чергу президент авіаційної освітньої сервісної компанії «Сямінь Скайлайн» звернув увагу, що їх організація пропонує студентам працевлаштування після закінчення ЗВО та надає можливість стажування в обслуговуванні літаків, управлінні аеродромів, ремонту авіаційних двигунів тощо.
Сторони обговорили питання співпраці щодо розробки і впровадження науково-дослідних проектів та запровадження спільних навчальних програм 3+2 або 3+1.