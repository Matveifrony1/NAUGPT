Заголовок: Відбулась онлайн-зустріч студентів та викладачів Юридичного факультету НАУ з адвокатом, випускницею університету 2018 року Оленою Безпальчою
Дата: 05/11/2021
URL: https://nau.edu.ua/ua/news/2021/11/vidbulas-onlayn-zustrich-studentiv-ta-vikladachiv-yuridichnogo-fakultetu-nau-z-advokatom-vipusknitseyu-universitetu-2018-roku-olenoyu-bezpalchoyu.html
==================================================

Нещодавно, для науково-педагогічних працівників та здобувачів вищої освіти Юридичного факультету (ЮФ) Національного авіаційного університету відбулася онлайн-зустрічі з адвокатом, партнером адвокатського об’єднання «Логос», випускницею Юридичного інституту НАУ 2018 року Оленою Безпальчою.
Темою для обговорення стала: «Проблематика особливостей роботи адвоката та адвокатських спільнот в Україні».
В ході зустрічі, Оленою Безпальчою розкрито питання доступу до професії адвоката, умов за яких можна скласти кваліфікаційний іспит для отримання свідоцтва про право на заняття адвокатською діяльністю, виокремлено необхідні якості майбутнього правника, які зможуть зробити його конкурентноспроможним на юридичному ринку.
Предметом обговорення також були форми позовів, причини відхилення позовів, проблеми адвокатської етики та законодавчі новели у адвокатській діяльності.
В свою чергу, студентів цікавили питання судового процесу, обґрунтованості та законності судових рішень, взаємовідносин з іншими учасниками процесу, підготовки до ведення судових справ, уникнення професійного вигорання тощо.
Також, Олена Безпальча наголосила, що в наш час затребуваність на юридичному ринку праці залежить не тільки від професійних компетентностей, а й від стресостійкості, здатності постійно розвиватись, аналітичних здібностей, готовності до змін, вміння презентувати свої думки тощо.
Наприкінці зустрічі молодий адвокат надала конкретні пропозиції щодо покращення якості практичної підготовки здобувачів вищої освіти правової галузі та необхідних компетенцій для опанування інноваціями в юридичній практиці.