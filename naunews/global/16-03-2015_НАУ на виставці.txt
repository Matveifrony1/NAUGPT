Заголовок: НАУ на виставці
Дата: 16/03/2015
URL: https://nau.edu.ua/ua/news/2015/3/nau-na-vistavczi.html
==================================================

12-14 березня 2015 року в Київському Палаці дітей та юнацтва відбулась VI Міжнародна виставка «Сучасні заклади освіти - 2015».
Організатори виставки - Міністерство освіти і науки України, Національна академія педагогічних наук України, компанія «Виставковий Світ».
На виставці було представлено найбільше навчальних закладів різних рівнів та напрямків, а також наукових установ та підприємств, що презентують технічне обладнання та програми для впровадження в освітню практику, серед них - 750 навчальних закладів з різних регіонів України, а також заклади та агенції Латвійської Республіки, Литовської Республіки, Швейцарської Конфедерації, Польської Республіки, Чеської Республіки, Французької Республіки, Великобританії, Канади, Словацької Республіки, Естонської Республіки, США та Молдови.
У церемонії урочистого відкриття виставки взяли участь президент Національної академії педагогічних наук України Василь Кремень, директор департаменту професійно-технічної освіти В’ячеслав Супрун та заступник директора департаменту вищої освіти Микола Фоменко.
Під час проведення виставки провідний фахівець відділу інформації політики та соціальних комунікацій А. Левер та методист Інституту доуніверситетської підготовки Д.Михайловська розповсюдили понад 2000 рекламних буклетів.
Свій внесок у проведенні цього важливого форуму зробила і Науково-технічна бібліотека НАУ. На рекламному стенді було продемонстровано літературу видавництва університету, авторами якої є викладачі НАУ. Наша бібліотека знайшла можливість не тільки пропагувати літературу авторів університету, але й отримала сприятливі можливості для книгообміну з іншими ВНЗ, які брали участь у виставці.
НАУ отримав Диплом (за творчу працю з підвищення якості національної освіти) та Сертифікат (якість наукових публікацій). За вагомий особистий внесок і плідну організаторську діяльність з модернізації та оновлення галузі освіти М. Кулика нагороджено Почесною грамотою.