Заголовок: На ЮФ НАУ обговорили використання Google-сервісів при викладанні дисциплін повітряного та космічного права
Дата: 18/11/2022
URL: https://nau.edu.ua/ua/news/2022/11/na-yuf-nau-obgovorili-vikoristannya-google-servisiv-pri-vikladanni-distsiplin-povitryanogo-ta-kosmichnogo-prava.html
==================================================

9 листопада на Юридичному факультеті НАУ проведено науково-методичний семінар на тему «Використання Google-сервісів при викладанні дисциплін повітряного та космічного права».
У науково-методичному семінарі взяли участь: Олена Бугера, доктор юридичних наук, професор кафедри конституційного та адміністративного права факультету економіки та права НТУ; Ніна Дараганова, доктор юридичних наук, доцент, професор кафедри адміністративного, фінансового та інформаційного права Державного торговельно-економічного університету; Ірина Васильківська, кандидат юридичних наук, доцент, професор кафедри теоретичної юриспруденції Навчально-наукового інституту «Юридичний
інститут ДВНЗ «КНЕУ ім. В. Гетьмана»; Лідія Грузінова, доцент, юрист, експерт з питань методики викладання юридичних дисциплін; Ольга Гусар, кандидат юридичних наук, доцент, професор кафедри публічного та міжнародного права Навчально-наукового інституту «Юридичний інститут ДВНЗ «КНЕУ ім. В. Гетьмана»; Олена Ковтун, кандидат юридичних наук, доцент, доцент кафедри кримінального та адміністративного права Академії адвокатури України; Ганна Кириченко, кандидат економічних наук, асистент кафедри економіки Національного транспортного університету; Богдан Щербина, кандидат юридичних наук, асистент кафедри цивільного права Навчально-наукового інституту права Київського національного університету імені Тараса Шевченка; Вікторія Шевчук, спеціаліст вищої категорії, викладач-методист Київського професійно-педагогічного коледжу імені Антона Макаренка; науково-педагогічні працівники Юридичного факультету НАУ та аспіранти.
У ході семінару обговорено використання Google-сервісів для викладання дисциплін у вищій школі та сконцентровано увагу на досвіді й рекомендаціях щодо використання Google-сервісів при викладанні таких дисциплін, як: «Транспортне право України», «Авіаційне право», «Міжнародне повітряне право», «Міжнародне космічне право» тощо.
Учасники приділили окремо увагу таким питанням, як: використання Google-презентації як супровідника лекцій при викладанні дисциплін «Міжнародне повітряне право» та «Міжнародне космічне право»; переваги застосування корпоративної пошти Gmail та YouTube в освітньому процесі; потреби викладачів у застосуванні сучасних технологій в навчальному процесі; застосування Google-сервісів у методиці викладання юридичних дисциплін; використання Google диску для колективної роботи; проведення відеотрансляцій в режимі реального часу на платформах Google Мееt та Zoom; організація самостійної роботи студентів за допомогою Google-сервісів; особливості використання Google для підготовки фахівців транспортної сфери; застосування сервісів Google для проведення ефективного контролю знань; використання інтерактивної дошки Google Jambord у роботі з аудиторією в умовах дистанційного навчання; досвід навчальних закладів ЄС у використанні Google-сервісів при викладанні в умовах сучасних викликів тощо.