Заголовок: Запрошуємо наукову спільноту Національного авіаційного університету взяти участь у конкурсі від Національної академії наук України
Дата: 22/07/2021
URL: https://nau.edu.ua/ua/news/2021/7/zaproshuemo-naukovu-spilnotu-natsionalnogo-aviatsiynogo-universitetu-vzyati-uchast-u-konkursi-vid-natsionalnoi-akademii-nauk-ukraini.html
==================================================

З метою відзначення вчених, які опублікували найкращі наукові праці, здійснили винаходи і відкриття, що мають важливе значення для розвитку науки і економіки України, Національна академія наук України присуджує премії імені видатних учених України.
Запрошуємо наукову спільноту Національного авіаційного університету взяти участь у конкурсі на здобуття премії імені видатних учених України.
Роботи на конкурс приймаються до 01 листопада 2021 року.
На здобуття премій можуть бути винесені наукові праці лише після того, як мине не менше 6 місяців, але не більше 5 років після їх опублікування, а винаходи і відкриття – після їх впровадження у народне господарство.
На конкурс не приймаються роботи, які були нагороджені Державною премією України, іменними преміями Російської АН, НАН України і галузевих академій країн СНД або спеціальних премій інших відомств, що присуджуються за конкурсами. Не приймаються на конкурс і збірники наукових праць більш ніж трьох авторів.
Додаткову інформацію щодо переліку премій та необхідних документів для подачі на участь у конкурсі можна отримати за телефонами НАН:
(044) 239-64-24
;
(044) 239-64-63
.