Заголовок: Незабутній день в НТБ НАУ
Дата: 19/12/2018
URL: https://nau.edu.ua/ua/news/1/12/nezabutniy-den-v-ntb-nau.html
==================================================

У рамках День науки для учнів-членів МАН України відбулося знайомство учнів з Науково-технічною бібліотекою НАУ.
Презентувала книгозбірню юним талантам Луганщини Оксана Лазаренко, завідувач сектору НТБ. Вона провела тематичний огляд літератури «Різдвяно-новорічні традиції українців», прочитала лекцію на тему: «НАУ: історія, традиції, сьогодення», познайомила з книжковими виставками: «Символ року – вінець», «Дивосвіт української літератури», «Таємниці творчості Олександра Олеся».
Слухачі Луганського територіального обласного відділення Малої академії наук України були вражені двохмільйонним фондом НТБ, особливо розділом книг сучасних українських письменників. Неабиякий інтерес у дітей викликали автори книг, які народилися в Донбасі: Василь Голобородько, Сергій Жадан, Ірена Роздобудько. Також зацікавилися присутні історією повітроплавання. Але найбільше захопила їх різдвяно-новорічна обрядовість.
Діти перебували у захваті від побаченого й почутого в НАУ, ділилися враженнями. Додому поїхали задоволені й веселі, взявши з собою у дорогу солодкі Миколайчики.
Ми, бібліотекарі НТБ, прагнемо відкрити читачам безмежний світ літератури: рекламуємо книги, пропагуємо читання, які так необхідні сьогодні кожній сучасній людині.
Ласкаво просимо до бібліотеки НАУ!