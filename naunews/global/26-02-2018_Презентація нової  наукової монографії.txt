Заголовок: Презентація нової  наукової монографії
Дата: 26/02/2018
URL: https://nau.edu.ua/ua/news/1/2/prezentatsiya-novoi-naukovoi-monografii.html
==================================================

23 лютого 2018 року на кафедрі реконструкції аеропортів та автошляхів Навчально-наукового інституту Аеропортів відбулася презентація нової наукової монографії.  «Утилізація автошин методом гідроабразивної деструкції гуми». Її автори - доктори технічних наук, професори Андрій Бєлятинський, Валерій Першаков та кандидати технічних наук, доценти Валерій Бадах та Юрій Головко. Видання побачило світ цього року у видавництві «НВФ Славутич-Дельфін» (Київ, 148 с.). Монографія була рекомендована до друку Вченою радою Національного авіаційного університету. Завідувач кафедри реконструкції аеропортів та автошляхів Андрій Бєлятинський привітав всіх викладачів кафедри реконструкції аеропортів та автошляхів Навчально-наукового інституту аеропортів НАУ з цією подією.
Книга висвітлює результати розробки екологічно чистого, високоефективного методу і обладнання для утилізації зношених автомобільних шин на базі гідроабразивної деструкції гуми. Представлена також розробка комплексу обладнання для очищення та регенерації забрудненої води з метою її повторного використання для водопостачання, обладнання струменевих технологій тощо. Монографія  може бути корисною для науково-педагогічних працівників та інженерів, докторантів, аспірантів і студентів технічних вузів, які навчаються за спеціальністю 192 «Будівництво та цивільна інженерія», а також усім, хто цікавиться будівництвом аеропортів.
.