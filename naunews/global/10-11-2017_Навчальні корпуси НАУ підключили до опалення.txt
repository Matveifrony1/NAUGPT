Заголовок: Навчальні корпуси НАУ підключили до опалення
Дата: 10/11/2017
URL: https://nau.edu.ua/ua/news/2017/11/navchalni-korpusi-nau-pidklyuchili-do-opalennya.html
==================================================

9 листопада навчальні корпуси Національного авіаційного університету отримали можливість запустити процедуру підключення до опалювальної мережі. Усі комунальні служби університету були готові до цього заздалегідь, та повне прогрівання будівель потребує деякого часу. Тим не менш, тепло університет уже отримує.
Затримка з початком опалювального сезону в більшості університетів Києва пов'язана із проблемою  дисбалансу цін на газ для бюджетних організацій. Попри те, що вирішити це питання на попередньому засіданні НКРЕКП (Національної комісії, що здійснює державне регулювання у сферах енергетики та комунальних послуг), що відбулося 7 листопада, не вдалося, міська влада та керівництво ПАТ «КИЇВЕНЕРГО» домовилися про підключення до підключення всіх бюджетних установ столиці протягом нинішнього тижня.
У «КИЇВЕНЕРГО» сподіваються остаточно узгодити тарифи до кінця листопада.