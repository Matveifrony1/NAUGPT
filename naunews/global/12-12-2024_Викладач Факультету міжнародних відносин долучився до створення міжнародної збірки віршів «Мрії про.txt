Заголовок: Викладач Факультету міжнародних відносин долучився до створення міжнародної збірки віршів «Мрії про Україну»
Дата: 12/12/2024
URL: https://nau.edu.ua/ua/news/2024/12/vikladach-fakultetu-mizhnarodnih-vidnosin-doluchivsya-do-stvorennya-mizhnarodnoi-zbirki-virshiv-mrii-pro-ukrainu.html
==================================================

Під керівництвом викладача кафедри іноземних мов та перекладу ФМВ
Євгенія Мельника
видано міжнародну збірку віршів, присвячених Україні.
Міжнародний колектив авторів  з Франції (Оділь Карет, Монік-Марі Ірі, Говен Сер), Великої Британії (Кльое Гальєн) та України (Євгеній Мельник)
створили збірник віршів «Мрії про Україну»
, написаних французькою мовою та перекладених українською. Вірші  складені між 2022 і 2024 роками  французькими поетами, які висловлюють свою опозицію до війни та її жахів. Українська художниця Галина Запасна, яка зараз живе у Франції, проілюструвала своїми роботами тексти.
Збірка відкривається віршем Тараса Шевченка, який у XIX столітті точно описував мрії українців і прорікав свободу України від російської імперії. У цій збірці також віддано шану великим французьким поетам, які голосно виступали проти воєн.
Частину тиражу надіслано до Франції (Нансі, Ліон)
для продажу на благодійних заходах, що збирають кошти для допомоги Україні.
Видання цієї збірки віршів стало важливим культурним внеском у підтримку українського народу та популяризацію української літератури за кордоном.