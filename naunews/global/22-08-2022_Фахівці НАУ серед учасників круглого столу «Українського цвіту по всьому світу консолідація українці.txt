Заголовок: Фахівці НАУ серед учасників круглого столу «Українського цвіту по всьому світу: консолідація українців в умовах російської агресії»
Дата: 22/08/2022
URL: https://nau.edu.ua/ua/news/2022/8/fahivtsi-nau-sered-uchasnikiv-kruglogo-stolu-ukrainskogo-tsvitu-po-vsomu-svitu-konsolidatsiya-ukraintsiv-v-umovah-rosiyskoi-agresii.html
==================================================

17 серпня, за ініціативи Інституту педагогічної освіти і освіти дорослих імені Івана Зязюна, відбувся круглий стіл «Українського цвіту по всьому світу: консолідація українців в умовах російської агресії».
Проєкт підтримали:
- Громадська спілка «Українська асоціація освіти дорослих»;
- Товариство зв'язків з українцями за межами України «Україна – Світ»;
- Всеукраїнське товариство «Просвіта» імені Тараса Шевченка;
- Конгрес української інтелігенції.
До участі у заході долучились українці, які мешкають у Чехії, Болгарії, Молдові, Туреччини, Румунії, Естонії, на Канарських островах, а також ті, що тимчасово проживають в Німеччині і Австрії. Серед запрошених були і викладачі кафедри авіаційної англійської мови Факультету аеронавігації, електроніки та телекомунікацій (ФАЕТ) Національного авіаційного університету.
З вітальним словом до учасників звернулась академік, секретар відділення професійної освіти і освіти дорослих НАПН України Неллі Ничкало.
Основними темами для дискусії стали допомога Україні від українців світу в умовах війни, посилення зв'язків з українською громадою у світі, культурні і освітні осередки зарубіжжя: досвід і перспективи співпраці з Україною.