Заголовок: Захист прав споживачів: проблеми теорії та практики
Дата: 29/05/2015
URL: https://nau.edu.ua/ua/news/2015/5/zaxist-prav-spozhivachiv-problemi-teorii-ta-praktiki.html
==================================================

27 травня в методичному кабінеті Юридичного інституту відбулась тематична виставка «Захист прав споживачів: проблеми теорії та практики», організована доцентом кафедри цивільного права і процесу Ольгою Оніщенко та старшим викладачем кафедри Юлією Белугою.
На виставці були представлені актуальні видання, якими студенти можуть користуватися для вдосконалення знань у сфері захисту прав споживачів, орієнтуватися на ринку товарів та послуг, бути компетентними щодо реалізації своїх прав споживачів.
Під час виставки увагу було акцентовано на проблемах навчання та виховання українського споживача. На жаль, споживачі в Україні зазвичай не знають своїх прав, досить часто стикаються з неправдивою рекламою, не мають доступу до інформації про товари та послуги, не вміють правильно фіксувати факти порушення їх прав і не завжди мають можливість захистити свої права. Тому виникає нагальна потреба навчання юристів, які б вміли ефективно користуватися засобами захисту як своїх прав, так і надавати відповідну допомогу громадянам-споживачам.