Заголовок: Вечір пам’яті Леоніда Каденюка - першого космонавта незалежної України
Дата: 23/03/2018
URL: https://nau.edu.ua/ua/news/1/3/vechir-pam’yati-leonida-kadenyuka-pershogo-kosmonavta-nezalezhnoi-ukraini.html
==================================================

16 березня 2018 р. професори кафедри господарського, повітряного та космічного права Навчально-наукового юридичного інституту Надія Армаш та Дмитро Беззубов взяли участь у вечорі-реквіємі, присвяченому пам’яті Героя України, першого космонавта незалежної України Леоніда Каденюка.
Захід проходив у Колонному залі Київської міської державної адміністрації за участю Голови Державного космічного агентства України Петра Дегтяренка, Голови правління Українського молодіжного аерокосмічного об’єднання «Сузір’я» Олега Петрова, Народного депутата України Сергія Тарути, близьких колег та друзів уславленого космонавта.
Леонід Каденюк пройшов підготовку до космічного польоту в NASA на американському космічному кораблі багаторазового використання як спеціаліст з корисного навантаження. У 1995 р. потрапив до групи космонавтів Національного космічного агентства України. З 19 листопада по 5 грудня 1997 р. здійснив космічний політ на американському БТКК «Columbia) місії STS-87. Брав участь у розробці та випробуванні авіаційно-космічних систем, у їх ескізному та макетному проектуванні.
Пам'ять про видатного космонавта, який назавжди увійшов в історію космонавтики завжди буде жити в серцях українців. Майбутні фахівці в сфері космічного права гідно продовжать справу розвитку України як космічної держави
.