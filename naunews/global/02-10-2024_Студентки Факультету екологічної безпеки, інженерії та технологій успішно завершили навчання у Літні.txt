Заголовок: Студентки Факультету екологічної безпеки, інженерії та технологій успішно завершили навчання у Літній школі «SUSTAINABLE STATE OF NATURE 2.0»
Дата: 02/10/2024
URL: https://nau.edu.ua/ua/news/2024/10/studentki-fakultetu-ekologichnoi-bezpeki-inzhenerii-ta-tehnologiy-uspishno-zavershili-navchannya-u-litniy-shkoli-sustainable-state-of-nature-20.html
==================================================

З радістю повідомляємо про успішне завершення навчання у Літній школі
«SUSTAINABLE STATE OF NATURE 2.0»
чотирьох студенток кафедри екології Факультету екологічної безпеки, інженерії та технологій.
Ольга Грама, Анастасія Парахненко, Анастасія Шевкун та Анастасія Шестопал
, які навчаються за освітнім ступенем «Бакалавр» (спеціальність 101 «Екологія», освітньо-професійна програма «Екологія та охорона навколишнього середовища»),
взяли участь
у цій важливій освітній програмі.
Літня школа «SUSTAINABLE STATE OF NATURE 2.0
» проходила з 16 по 19 вересня 2024 року у місті Вроцлав
(Польща) на базі Вроцлавського університету наук про навколишнє середовище та життя. Ця подія була організована в рамках проекту
«EU GREEN — European Universities Alliance for Sustainability».
Учасники Літньої школи мали можливість
поглибити знання з питань забезпечення сталого розвитку, управління водними ресурсами, використання нових технологій при оцінці впливу на довкілля та охорони екологічно цінних територій. Вони також
взяли участь у навчальних семінарах
з використання інноваційних методів оцінки стану довкілля, дистанційного зондування Землі (ДЗЗ) та водного господарства.
Програма Літньої школи включала
відвідування ряду важливих об’єктів. Студенти побували в історичній частині міста Вроцлав, де ознайомилися з гідротехнічною системою міста. Вони відвідали Вроцлавський Екоосвітній центр «Гідрополіс», вугільну шахту поблизу м. Кракова та соляну копальню у місті Величка. Крім того, учасники побували у Муніципальній тепловій енергетичній компанії у м. Кракові, піднялися у гори до старовинного замку та здійснили навчальний візит до гідротехнічного об’єкту греблі та гідроелектростанції в Пільховіце.
Участь у Літній школі дозволила студенткам
розширити знання
у сфері сталого розвитку, екології та охорони навколишнього середовища. Вони змогли
налагодити нові професійні контакти
, вдосконалити навички спілкування англійською мовою та ознайомитися з природними та туристичними надбаннями Польщі.
Вітаємо студенток з успішним завершенням Літньої школи
та бажаємо подальших успіхів у навчанні та науковій діяльності!