Заголовок: Портфоліо молодіжної роботи
Дата: 17/11/2016
URL: https://nau.edu.ua/ua/news/2016/11/portfolio-molodizhnoi-roboti.html
==================================================

9-15 листопада 2016 року у м. Луцьку проходив семінар з питань поширення «Портфоліо молодіжної роботи» Ради Європи, у якому взяла участь старший викладач кафедри соціології та політології Навчально-наукового гуманітарного інституту Н. Грищенко.
Організаторами семінару були Молодіжний департамент Ради Європи, Міністерство молоді та спорту України, а також спілка громадських організацій «Молодіжна Платформа» (м. Луцьк). Учасниками семінару були представники молодіжної сфери України, які залучені до роботи з молоддю на національному, регіональному та місцевому рівнях.
Семінар був спрямований на виконання Плану дій рамкової програми співробітництва у сфері молодіжної політики між Радою Європи та Україною на 2016-2017 роки. Він спрямований на підтримку визнання молодіжної роботи в контексті розвитку молодіжної політики в Україні на різних рівнях шляхом використання «Портфоліо молодіжної роботи» Ради Європи. Це інструмент, який допомагає тим, хто працює з молоддю, молодіжним працівникам та молодіжним організаціям, аналізувати й розвивати як власні компетенції в молодіжній роботі, так і компетенції людей, з якими вони працюють.
У рамках семінару були представлені європейські практики з визнання молодіжної роботи та неформальної освіти. З доповіддю виступив Лаймонас Рагаускас, тренер, розробник систем визнання, Асоціація неформальної освіти (Литва).