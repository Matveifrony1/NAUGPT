Заголовок: Представники університету взяли участь в нараді Державіаслужби
Дата: 20/11/2019
URL: https://nau.edu.ua/ua/news/2019/11/predstavniki-nau-vzyali-uchast-v-naradi-derzhaviasluzhbi.html
==================================================

Фахівці Центру екологічних проблем аеропортів НАУ на чолі з науковим керівником центру, проректором з міжнародного співробітництва і освіти Олександром Запорожцем та директор УкрНДНЦ хіммотології і сертифікації ПММ і ТР НАУ Ірина Шкільнюк взяли участь у нараді Державної авіаційної служби України щодо забезпечення охорони навколишнього природнього середовища в галузі цивільної авіації.
Учасники наради розглянули практичні питання, що виникають при виконанні просторового зонування приаеродромної території за впливом авіаційного шуму, відповідно до нових Авіаційних Правил України «Вимоги до експлуатанта аеродрому щодо просторового зонування території навколо аеропорту з умов впливу авіаційного шуму» (наказ ДАСУ № 381).
Свої доповіді представили експерти НАУ: професор Олександр Запорожець, доценти Олена Коновалова, Катерина Кажан, Ірина Шкільнюк та старший науковий співробітник Дмитро Гулевець. Пропозиції щодо удосконалення процедури зонування приаеродромної території із умов авіаційного шуму та емісії авіадвигунів представили експерти Центру екологічних проблем аеропортів (ЦЕПА) – доценти Вадим Гулевець та Катерина Синило.
Начальник управління стратегічного розвитку Державіаслужби Володимир Катерний та президент Асоціації «Аеропорти України» ЦА (ААУЦА) Петро Липовенко відмітили актуальність проблеми авіаційного шуму та високу кваліфікацію експертів ЦЕПА НАУ у вирішенні проблеми управління авіаційним шумом відповідно до рекомендацій ІСАО та Європейського Союзу.
Окрему увагу під час наради приділено проекту NOMOS (Система моніторингу шуму), впровадження якого полягає в оприлюдненні інформації та підвищенні обізнаності населення щодо рівнів та контурів шуму навколо аеропортів, інтеграція інформації від українських аеропортів на одному ресурсі.
За результатами наради досягнуто домовленості про співпрацю НАУ і ДАСУ в частині забезпечення екологічної безпеки аеропортів відповідно до сучасних потреб цивільної авіації України. Розглядається рішення про формування робочої групи за участі фахівців ДАСУ, ААУЦА та ЦЕПА НАУ для розроблення практичних рекомендацій щодо реалізації положень АПУ № 381.