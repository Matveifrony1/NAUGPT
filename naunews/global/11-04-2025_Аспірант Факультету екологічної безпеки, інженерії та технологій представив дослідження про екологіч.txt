Заголовок: Аспірант Факультету екологічної безпеки, інженерії та технологій представив дослідження про екологічні наслідки забруднення ґрунтів вибухонебезпечними предметами
Дата: 11/04/2025
URL: https://nau.edu.ua/ua/news/2025/4/aspirant-fakultetu-ekologichnoi-bezpeki-inzhenerii-ta-tehnologiy-predstaviv-doslidzhennya-pro-ekologichni-naslidki-zabrudnennya-gruntiv-vibuhonebezpechnimi-predmetami.html
==================================================

Підполковник
Владислав Дудар
, аспірант кафедри екології Факультету екологічної безпеки, інженерії та технологій Державного університету «Київський авіаційний інститут», взяв участь у круглому столі «
Екологічні аспекти розмінування: виклики та рішення»
, що відбувс
я 28 березня 2025 року.
На заході
Владислав Дудар виступив з доповіддю «Основний забруднювач довкілля внаслідок ведення бойових дій – вибухонебезпечні предмети. Досвід України».
У своєму виступі науковець зосередив увагу на проблемі забруднення ґрунтів вибухонебезпечними предметами та їх залишкового впливу на навколишнє середовище.
Круглий стіл
було організовано
Головним управлінням протимінної діяльності, цивільного захисту та екологічної безпеки Міністерства оборони України за підтримки Проєктів ОБСЄ в Україні (OSCE projects in Ukraine). Захід став важливою платформою для об'єднання зусиль провідних фахівців у пошуку ефективних рішень з подолання екологічних наслідків мінування території України. Учасники дискусії підкреслили необхідність комплексного підходу до вирішення цих проблем.
У роботі круглого столу в онлайн-форматі також
взяли участь викладачі кафедри екології КАІ:
Юрій Ольховик
, доктор технічних наук, професор;
Григорій Петю
, кандидат біологічних наук, доцент;
Лариса Черняк,
кандидатка технічних наук, доцентка;
Маргарита Радомська,
кандидатка технічних наук, доцентка.
Колектив університету вітає
Владислава Дудара з успішним представленням результатів досліджень
та відзначає важливість його роботи для відновлення ґрунтів на територіях України, де відбувалися активні бойові дії. Бажаємо науковцю натхнення, нових досягнень і подальших успіхів у науковій діяльності!