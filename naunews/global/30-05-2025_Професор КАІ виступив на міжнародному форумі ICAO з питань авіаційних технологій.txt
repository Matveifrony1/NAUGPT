Заголовок: Професор КАІ виступив на міжнародному форумі ICAO з питань авіаційних технологій
Дата: 30/05/2025
URL: https://nau.edu.ua/ua/news/2025/5/23984.html
==================================================

Професор Факультету аеронавігації, електроніки та телекомунікацій КАІ
Максим Заліський
став спікером заходу
Air Navigation Commission Talk,
що проходив
12 травня
у штаб-квартирі Міжнародної організації цивільної авіації (ICAO) в Монреалі.
Разом із випускницею КАІ, докторкою філософії
Чіомою Окоро
, він представив доповідь на тему
«The Future of Aircraft Operations — Smart Aircraft Maintenance»
(«Майбутнє експлуатації повітряних суден – розумне технічне обслуговування»).
Захід розпочався з представлення спікерів президентом Air Navigation Commission
Дженронгом Ліангом.
Центральною частиною стала сорокахвилинна презентація, де українські експерти продемонстрували інноваційний підхід до технічного обслуговування авіації.
Спікери наголосили
, що щоденна експлуатація повітряних суден генерує величезні масиви даних, які часто зберігаються, але не використовуються ефективно. Вони показали, як застосування принципів Індустрії 4.0 до цих даних може суттєво зменшити експлуатаційні втрати через передчасне технічне обслуговування та відмови обладнання.
Особливу увагу приділили
особливостям обробки даних та використанню статистичних моделей в інтелектуальному технічному обслуговуванні. Представлену методологію розглядали в контексті сталого розвитку цивільної авіації.
Доповідь
викликала жваву дискусію
серед учасників як очно, так і онлайн. Тридцятихвилинна сесія запитань та відповідей засвідчила високий інтерес міжнародної авіаційної спільноти до українських розробок.
За результатами виступу спікери дали інтерв’ю місцевому телеканалу
icao.tv
, що дозволило ширше розповісти про українські досягнення в галузі авіаційних технологій.