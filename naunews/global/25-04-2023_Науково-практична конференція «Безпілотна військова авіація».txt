Заголовок: Науково-практична конференція «Безпілотна військова авіація»
Дата: 25/04/2023
URL: https://nau.edu.ua/ua/news/2023/4/naukovo-praktichna-konferentsiya-bezpilotna-viyskova-aviatsiya.html
==================================================

Нещодавно кафедра історії та документознавства ФЛСК НАУ провела науково-практичну конференцію викладачів та здобувачів вищої освіти «Безпілотна військова авіація». Конференція відбулась у межах V Міжнародного симпозіуму «Соціокультурний дискурс глобалізованого світу: наука, освіта, комунікація».
Тема безпілотної військової авіації є складовою загальної держбюджетної теми, над якою працюють науковці кафедри історії та документознавства (Захарчук О.М., Бем Н.В., Юрченко О.А., Халецька Л.П., Ількова О.Г., Паскал Ж.В.), які представили результати своїх досліджень.
Тема надзвичайно цікава та актуальна, особливо в сучасних умовах російсько-української війни. Вона викликала величезний інтерес у здобувачів вищої освіти.
До НПК приєдналися 100 осіб з ФНСА, ФЛСК, АФ, і ще багато не змогли цього зробити з причини технічних можливостей програми. НПК підготували модератори – доценти кафедри Захарчук О.М. та Юрченко О.А.
Учасників конференції теплими словами привітали завідувачка кафедри історії та документознавства д.і.н., професор Тюрменко І.І. та заступник декана ФЛСК НАУ, к.п.н., доцент Кокарєва А.М.
З надзвичайно цікавою темою «Роль та місце БПЛА у сучасній авіації» виступив та відповів на численні запитання Бугайко Д.О. - заступник директора Навчально-наукового інституту міжнародного співробітництва та освіти, член-кореспондент Академії економічних наук України, доктор економічних наук, професор кафедри логістики, інструктор ІКАО НАУ.
Півтори години учасники конференції не відпускали ще одного гостя – Дороленка К.В. - молодшого сержанта окремої штурмової бригади Управління морального-психологічного забезпечення ЗСУ, який розповів слухачам про використання безпілотних літальних апаратів в російсько- українській війні на сучасному етапі. Безпосередня участь Дороленка К.В. у військових діях, власний досвід використання у війні БПЛА викликали численні запитання та зацікавленість у молодих здобувачів.
На конференції свої цікаві доповіді представили також здобувачі вищої освіти Подруженко О. (104 ФНСА НАУ), Скибінський А. (103 ФНСА НАУ), Гуленко М. (221 ФЛСК НАУ), Пуцик М. (103 ФНСА НАУ), Бородай М. (421 ФЛСК НАУ), Погорільчук П. (103 ФНСА НАУ). Їх доповіді супроводжувалися презентаціями, підготовленими на високому рівні.
Отже, проведена науково-практична конференція засвідчила зацікавленість молодого покоління актуальними проблемами сьогодення та науковою роботою в цілому.
Побажаємо їм всіляких успіхів на цій важливій стежині!
Слава Україні та її захисникам!