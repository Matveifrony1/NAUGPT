Заголовок: Юридичний факультет Національного авіаційного університету провів онлайн - заняття для старшокласників
Дата: 17/05/2021
URL: https://nau.edu.ua/ua/news/2021/5/yuridichniy-fakultet-natsionalnogo-aviatsiynogo-universitetu-proviv-onlayn-zanyattya-dlya-starshoklasnikiv.html
==================================================

В рамках профорієнтаційної роботи протягом квітня 2021 року кафедрами Юридичного факультету НАУ було проведено ряд правознавчих та профорієнтаційних онлайн заходів для старшокласників закладів загальної середньої освіти міста Києва та регіонів України.
Старшим викладачем кафедри Іриною Варавою було проведено правове онлайн-заняття для старшокласників на тему: «Громадянська правосвідомість та правова культура молоді в умовах розбудови української держави».
Доцентом кафедри Оленою Макеєвою та студентами Юридичного факультету проведено правопросвітницький майстер-клас «Права людини міжнародні та національні стандарти» у спеціалізованій школі І-III ступенів з поглибленим вивченням української мови та літератури № 260 міста Києва.
Студенти магістратури груп ПР-101М та ПР-102М юридичного факультету спільно із доцентом кафедри Вікторією Череватюк провели онлайн – заняття з конфліктології на тему: «Булінг та інші види конфліктів: способи попередження та вирішення» для старшокласників Скали-Подільської ЗОШ І-III ступенів та Миколаївського ЗЗСО І-III ступенів.
Таким чином, старшокласники не тільки можуть визначитися з вибором професії юриста для себе, а й отримати важливі навички для спілкування в сучасному суспільстві.