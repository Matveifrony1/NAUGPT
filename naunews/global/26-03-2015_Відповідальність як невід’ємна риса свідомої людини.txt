Заголовок: Відповідальність як невід’ємна риса свідомої людини
Дата: 26/03/2015
URL: https://nau.edu.ua/ua/news/2015/3/vidpovidalnist-yak-nevid’emna-risa-svidomoi-lyudini.html
==================================================

24 березня 2015 року доцент кафедри теорії та історії держави і права Юридичного інституту Вікторія Зуєва відвідала спеціалізовану школу № 301 ім. Ярослава Мудрого з поглибленим вивченням англійської мови м. Києва та провела там виховну бесіду на тему: «Відповідальність як невід’ємна риса свідомої людини».
Увагу старшокласників було зосереджено на необхідності підвищення відповідальності кожної особи, що є запорукою рушійної сили цивілізованого розвитку людства та громадянського суспільства в цілому. Важливим стало висвітлення основних прав і обов’язків людини та громадянина, що сприяють формуванню у молодого покоління правової свідомості та розуміння свого внеску в розвиток правової держави.
Наприкінці Вікторія Зуєва ознайомила майбутніх абітурієнтів з особливостями навчання у вищому навчальному закладі, організацією навчального процесу та цікавими сторінками життя студентства Юридичного інституту НАУ.