Заголовок: Звітна конференція наукового товариства
Дата: 26/12/2016
URL: https://nau.edu.ua/ua/news/2016/12/zvitna-konferentsiya-naukovogo-tovaristva.html
==================================================

7 грудня відбулася звітна конференція Наукового товариства студентів, аспірантів, докторантів та молодих вчених Національного авіаційного університету.
Членів товариства привітав в.о. ректора НАУ Володимир Ісаєнко: "Ви - ті люди, які уже завтра будуть входити в наукові школи, а згодом їх очолювати. Хотілося б щоб ви своїми досягненнями дали нам підставу пишатися плодами вашої праці, щоб наше наукове майбутнє було в надійних руках" Голова НТСАДМВ НАУ Сергій Гнатюк доповів про роботу товариства за рік, нагадав історію створення товариства. Чимало зусиль було прикладено для захисту та реалізації прав молодих вчених в НАУ. Члени товариства брали участь в робочих та дорадчих органах НАУ, зокрема долучилися до написання нового Статуту НАУ. За рік було проведено чимало наукових та
науково-популярних заходів.
Одним з найамбітніших проектів товариства є Простір неформальної освіти NAU HUB. Про його роботу і плани на наступний рік доповіла секретар НТСАДМВ НАУ Ксенія Семенова.
Свої думки щодо роботи Наукового товариства молодих вчених НАУ та побажання на наступний рік висловили члени Наглядової ради НТСАДМВ НАУ Олексій Болдирєв та Фелікс Яновський.
Заступник голови НТСАДМВ НАУ Роман Одарченко розповів про план роботи товариства на наступний рік.