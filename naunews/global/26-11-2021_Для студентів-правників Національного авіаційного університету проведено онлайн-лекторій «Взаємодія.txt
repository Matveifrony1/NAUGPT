Заголовок: Для студентів-правників Національного авіаційного університету проведено онлайн-лекторій «Взаємодія громадських рад і громади»
Дата: 26/11/2021
URL: https://nau.edu.ua/ua/news/2021/11/dlya-studentiv-pravnikiv-natsionalnogo-aviatsiynogo-universitetu-provedeno-onlayn-lektoriy-vzaemodiya-gromadskih-rad-i-gromadi.html
==================================================

23 листопада для студентів 1-го курсу Юридичного факультету (ЮФ) Національного авіаційного університету відбувся правовий онлайн-лекторій з заступником голови громадської ради при Солом’янській районній в місті Києві державній адміністрації Оленою Парфеновою.
Тема заходу: «Взаємодія громадських рад і громади».
Спілкуючись з першокурсниками в режимі відео-конференції, Олена Парфенова розкрила взаємодію громадських рад і громади на прикладі Солом’янського району та проаналізувала соціальні функції громадських рад.
Доповідачка звернула увагу молоді на особливості реформування органів місцевої влади, виконання соціальних функцій, які впливають на вирішення проблем соціальної стабільності в районі, а також навела конкретні приклади взаємодії з Київською міською державною адміністрацією в даному напрямку.
По закінченню лекції присутні отримали відповіді на запитання, пов’язані з реалізацією державної внутрішньої соціальної політики в районі в умовах пандемії.
Обговорення таких нагальних соціальних питань надало можливість студентам дізнатися більше про таку інституцію держави, як громадські ради, які є дорадчим органом та функціонують на виборчих засадах два роки, їх владно-громадську взаємодію з громадами, співпрацю з органами виконавчої влади.
Завершуючи зустріч, Олена Ігорівна запросила студентів відвідати засідання громадської ради та в майбутньому планувати проходження практики у відділах Солом’янської районної в місті Києві державної адміністрації.