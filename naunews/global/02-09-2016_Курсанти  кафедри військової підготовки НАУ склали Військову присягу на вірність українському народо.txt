Заголовок: Курсанти  кафедри військової підготовки НАУ склали Військову присягу на вірність українському народові
Дата: 02/09/2016
URL: https://nau.edu.ua/ua/news/2016/9/kursanti-kafedri-viyskovoi-pidgotovki-nau-sklali-viyskovu-prisyagu-na-virnist-ukrainskomu-narodovi.html
==================================================

31 серпня 2016 р. згідно з наказом Міністра оборони України  курсанти 5 курсу кафедри військової підготовки НАУ склали  Військову присягу на території Державного музею авіації. Шістнадцять курсантів у святковій обстановці дали клятву вірності   Батьківщині. Складання Військової присяги – це завжди знаменна подія для кожного юнака, а тим більше для майбутнього офіцера.
Зі вступним словом до присутніх звернувся виконуючий обов’язки начальника кафедри підполковник Юзеф Добровольський. Курсантів також привітали учасник АТО полковник Павло Свідерський, батьки та друзі. Клірік Свято-Миколаївського храму отець Андрій окропив святою водою майбутніх офіцерів та весь особовий склад кафедри. Захід  пройшов на високому військово-патріотичному рівні.
Слава Україні та її Збройним Силам!