Заголовок: Міжнародна конференція «АВІА» успішно розпочала роботу на ФЕБА НАУ
Дата: 20/04/2023
URL: https://nau.edu.ua/ua/news/2023/4/mizhnarodna-konferentsiya-avia-uspishno-rozpochala-robotu-na-feba-nau.html
==================================================

На факультеті економіки та бізнес-адміністрування 18 квітня 2023 року розпочала роботу ХVI Міжнародну науково-технічна конференція «АВІА-2023» за напрямом «Економіка та бізнес-адміністрування в авіації».
На пленарному засіданні у вітальному слові декан факультету, доктор економічних наук, професор Сергій Смерічевський розкрив основні напрями економічних досліджень авіаційної галузі, наголосив на авіаційній тематиці наукових шкіл, науково-дослідних робіт та дисертаційних досліджень.
З вітальними промовами до засідання долучились:
- Ігор Кривов’язюк, професор кафедри підприємництва, торгівлі та логістики Луцького національного технічного університету, кандидат економічних наук, професор;
- Andriy Malovychko, Dean of the Administrative Faculty of the Poznan Higher School of Pedagogy and Administration named after Meshka I, Candidate of Economic Sciences, Associate Professor, (Poznan, Poland);
- Михайло Окландер, завідувач кафедри маркетингу Одеського національного політехнічного університету, доктор економічних наук, професор;
- Анастасія Сімахова, заступниця голови Ради молодих вчених при Міністерстві освіти та науки України, доктор економічних наук, доцент.
З науковими доповідями на пленарному засіданні конференції виступили:
- Олена Ареф’єва, завідувачка кафедри економіки повітряного транспорту ФЕБА, доктор економічних наук, професор. Тема доповіді «Економіко-екологічна безпека на авіатранспорті»;
- Кирил Астахов, радник генерального директора МА Бориспіль, старший викладач кафедри маркетингу, кандидат економічних наук. Тема доповіді «Особливості реалізації Концепції розвитку Міжнародного аеропорту «Бориспіль»»;
- Тетяна Косова, завідувачка кафедри фінансів, обліку та оподаткування ФЕБА, доктор економічних наук, професор. Тема доповіді «Формування освітньо-наукових компетенцій із авіації при підготовці докторів філософії за спеціальністю 072 - Фінанси, банківська справа, страхування та фондовий ринок»;
- Ніна Овсюк, професор кафедри фінансів, обліку та оподаткування ФЕБА, доктор економічних наук, професор. Тема доповіді «Роль авіаційної складової у формуванні ОПП «Облік і аудит»»;
- Заріна Побережна, доцент кафедри економіки та бізнес-технологій ФЕБА, кандидат економічних наук, доцент. Тема доповіді «Основні тенденції розвитку авіаційного ринку України в умовах кризових явищ».
Міжнародна науково-технічна конференція «АВІА» продовжить роботу 19-20 квітня на факультеті економіки та бізнес-адміністрування за секціями:
- «Економічні механізми та інструменти інфраструктурних трансформацій: міжнародний та національний вимір» 19 квітня 2023 року, початок о 13:30. Google Meet
посилання
.
- «Економічні бізнес-технології та інструменти маркетингу підприємницьких структур» 20 квітня 2023 року, початок о 12:00. Google Meet
посилання
.
-«Фінансові ринки, облік, аналіз і аудит в умовах сучасних концепцій управління економічним потенціалом авіаційних підприємств» 20 квітня 2023 року, початок о 13:30. Google Meet
посилання
.
Запрошуємо долучатись до обговорень наукових здобутків для вирішення актуальних завдань з економічної відбудови авіаційної галузі України!