Заголовок: Факультет наземних споруд і аеродромів поглиблює співпрацю із Бучанською агенцією регіонального розвитку
Дата: 31/01/2024
URL: https://nau.edu.ua/ua/news/2024/1/fakultet-nazemnih-sporud-i-aerodromiv-pogliblyue-spivpratsyu-iz-buchanskoyu-agentsieyu-regionalnogo-rozvitku.html
==================================================

Поєднання практичних і теоретичних знань є важливим аспектом підготовки фахівців у сфері архітектури та містобудування. Саме тому в рамках співпраці між Бучанською агенцією регіонального розвитку та Факультетом наземних споруд і аеродромів
29 січня
відбулася зустріч в.о. декана факультету
Октябрини Чемакіної
, студентів-архітекторів та викладачів кафедри архітектури і просторового планування з керівником Агенції
Олексієм Мартинюком.
Студенти отримали можливість долучитися до розробки проєктів післявоєнного відновлення, зокрема у побудові промислової та цивільної інфраструктури і житла у форматі партисипативного воркшопу. Мета — створення просторових та програмних рішень щодо активізації території індустріального парку
Bucha Techno Garden
та формування комплексного бачення розвитку території аеропорту «Антонов».
Під час першої зустрічі студенти та викладачі  ознайомилися з територією майбутнього індустріального парку Bucha Techno Garden площею майже 3,5 тис. гектарів. Планується створення таких кластерів: транспортно-логістичний, виробничо-складський, медичний, IT, науково-навчальний та оздоровчо-рекреаційний.
Студенти обговорили з керівником Агенції Олексієм Мартинюком переваги проєкту для розвитку бізнесу. Також залучилися представники громади Бучі, аби студенти врахували інтереси місцевих мешканців. Коровкінг «Портал» представив бачення громади щодо індустріального парку.
Студентів-архітекторів ФНСА неодноразово залучають до реалізації проєктів розбудови, реконструкції та відбудови України.
Висловлюємо подяку
Бучанській агенції регіонального розвитку за плідну співпрацю та цінний досвід для студентів.
Звіт зустрічі
можна переглянути за
посиланням
.
.