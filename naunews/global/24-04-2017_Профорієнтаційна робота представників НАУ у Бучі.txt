Заголовок: Профорієнтаційна робота представників НАУ у Бучі
Дата: 24/04/2017
URL: https://nau.edu.ua/ua/news/2017/4/proforientatsiyna-robota-predstavnikiv-nau-u-buchi.html
==================================================

21 квітня 2017 р., на запрошення Київського обласного центру зайнятості, Навчально-науковий інститут неперервної освіти забезпечив участь Національного авіаційного університету у масовому профорієнтаційному заході для старшокласників «ярмарок професій». Його у місті Буча Київської області проводив Ірпінський МЦЗ на базі ЗОШ І – ІІІ ступенів №3. НАУ на заході представляли НН Інститут неперервної освіти, НН Інститут економіки та менеджменту, НН Гуманітарний інститут, Факультет транспортних технологій, НН Інститут аеропортів, НН Юридичний інститут, Промислово-економічний коледж НАУ та Коледж інформаційних технологій та землевпорядкування НАУ.
Перед початком роботи «ярмарку», представники університету завітали до старшокласників міських ЗНЗ № 1, № 2 та № 4 та Бучанської української гімназії, де провели уроки профорієнтації на тему «Обери своє майбутнє», наголосивши, що важливе значення у житті кожної молодої людини має правильний професійний вибір, ВНЗ, де здобувається вища освіта та подальша реалізація особистих професійних якостей фахівця.
На «ярмарку професій», що його відвідали понад 400 учнів 9–11 класів із 6-ти ЗНЗ міста, науковці університету детально проінформували старшокласників про діяльність Національного авіаційного університету, а саме: ознайомили із умовами зарахування та навчання на підготовчому відділенні ННІ НО, формами навчання, зокрема, із заочною формою з елементами дистанційного навчання з можливістю отримати додаткові 10 балів до загального рейтингу при вступі. Викладачі НН інститутів надали консультації учням, їх батькам та вчителям щодо спеціальностей та спеціалізацій, за якими здійснюється підготовка фахівців у навчальних структурних підрозділах; щодо діяльності та специфіки кафедр, зокрема випускових; щодо інноваційного англомовного проекту, можливостей паралельного навчання на другій вищій освіті та кафедрі військової підготовки. З вичерпною інформацією про діяльність будь-якого навчального структурного підрозділу абітурієнтам допомогли познайомитися інформаційно-рекламні буклети, інформаційні стенд та  газета «Авіатор».