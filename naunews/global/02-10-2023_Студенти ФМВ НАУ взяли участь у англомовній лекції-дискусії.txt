Заголовок: Студенти ФМВ НАУ взяли участь у англомовній лекції-дискусії
Дата: 02/10/2023
URL: https://nau.edu.ua/ua/news/2023/10/studenti-fmv-nau-vzyali-uchast-u-anglomovniy-lektsii-diskusii.html
==================================================

Нещодавно на Факультеті міжнародних відносин НАУ пройшла лекція-дискусія «Застосування наукових методів у сучасних дослідженнях університетів» («Research Methods and Tools Applied in Modern University Surveys»).
Організатор та спікер заходу – заступниця декана з наукової та міжнародної діяльності Наталія Василишина.Участь взяли здобувачі вищої освіти 3, 4 та 5 курсів різних напрямів підготовки.
Мета лекції полягала у вивченні та активному обговоренні-дискусії сукупності дослідницьких порад, звернень, настанов та рекомендацій щодо застосування дослідницької методології, які стануть корисними для майбутніх досліджень студентів ФМВ НАУ з окремих дисциплінарних проблем.
У ході дискусії були висвітлені різні форми представлення результатів досліджень, – таких як: дисертації, статті в зарубіжних та вітчизняних журналах, статті в Scopus або Web of Science Indexation, тези конференцій, методичні рекомендації, навчальні посібники, монографії, колективні монографії, книги, посібники, тощо.
Наталія Василишина наголосила на деяких спільних рисах форм представлення результатів дослідження, такі як технічні вимоги, вимоги до змісту, наприклад, постановка проблеми, процедура збору даних, огляд матеріалів, результати, збір висновків, формулювання висновку, посилання на вивчене, оформлення списку використаних джерел, а також методологічні основи.
Перед учасниками заходу з результатами своїх досліджень виступили студенти 4 курсу спеціальності «Міжнародне право» (англомовний проєкт). Олександра Казимірова, Анастасія Сиротюк та Олександр Нікіщенко презентували свої дослідження щодо теоретико-практичних засад успішного наукового дослідження, контекстного авторства та етичних поглядів на публікації. Вони також надали поради зі свого наукового дослідницького досвіду за період навчання на ФМВ НАУ.
Проведений захід був інформативним та корисним для студентів ФМВ НАУ, водночас поєднавши використання студентами академічної англійської мови й формування у них технік активного англомовного спілкування та вмінь критично мислити для побудови міцних і продуктивних професійних зв’язків у своїй майбутній науковій діяльності.