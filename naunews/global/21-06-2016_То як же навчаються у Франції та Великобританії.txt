Заголовок: То як же навчаються у Франції та Великобританії?
Дата: 21/06/2016
URL: https://nau.edu.ua/ua/news/2016/6/to-yak-zhe-navchayutsya-u-frantsii-ta-velikobritanii.html
==================================================

Відповідь на це запитання змогли отримати учасники зустрічі, яка 17 червня о 14.00 розпочалася в залі засідань Вченої ради НАУ. Тема зустрічі була визначена організаторами так: «Вища освіта у Франції та Англії та можливості співпраці. Класична Сорбонна та вільнодумний Манчестерський Університет». Країни з чи не з найбільш розвинутою освітою в Європі репрезентували: д-р Ольга Артюшкіна, Центр теоретичної та прикладної лінгвістики (Паризький університет Сорбонна); Сергій Вакарін, Голова Правління  «Україна Є», Директор Joinfo та Член правління Української асоціації випускників програми Чівнінг.
Звичайно, зустріч з людьми, які мають досвід навчання та роботи у відомих європейських ВНЗ завжди дає користь. А щодо присутніх, то вони мали можливість поставити запитання, які їх цікавлять, і одержати на них відповідь. І вони нею скористалися сповна.