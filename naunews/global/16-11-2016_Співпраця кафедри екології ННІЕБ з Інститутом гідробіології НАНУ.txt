Заголовок: Співпраця кафедри екології ННІЕБ з Інститутом гідробіології НАНУ
Дата: 16/11/2016
URL: https://nau.edu.ua/ua/news/2016/11/spivpratsya-kafedri-ekologii-nnieb-z-institutom-gidrobiologii-nanu.html
==================================================

7 та 10 листопада 2016 року в межах співпраці кафедри екології ННІЕБ з Інститутом гідробіології НАНУ були проведені виїзні практичні заняття із дисципліни «Екологічна токсикологія» на тему «Біологічні методи визначення токсичності речовин» у групах 301 та 302 (викладач - доцент кафедри екології, к.б.н. Т. Білик). Студенти ознайомилися з сучасними методологічними підходами та лабораторним устаткуванням для визначення малих кількостей екотоксикантів, а також здобули практику у біотестуванні токсичних речовин. У проведенні практичного заняття допомогу надали старший науковий співробітник І. Коновець та науковий співробітник М. Гончарова.