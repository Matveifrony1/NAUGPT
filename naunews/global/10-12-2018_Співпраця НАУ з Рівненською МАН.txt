Заголовок: Співпраця НАУ з Рівненською МАН
Дата: 10/12/2018
URL: https://nau.edu.ua/ua/news/1/12/spivpratsya-nau-z-rivnenskoyu-man.html
==================================================

Національний авіаційний університет підписав Угоду про співробітництво з Обласним комунальним позашкільним навчальним закладом «Рівненська Мала академія наук учнівської молоді» Рівненської обласної ради.
Угода передбачає співробітництво у сфері науково-експериментальної, навчально-методичної, організаційної діяльності в галузі спеціалізованої позашкільної освіти і спрямована на виявлення, розвиток і підтримку обдарованої молоді, стимулювання її творчого потенціалу, розвиток наукової та дослідницько-експериментальної діяльності учнів – майбутніх студентів НАУ.
Модератор проектів для школярів – Центр обдарованої учнівської молоді ННІНО, а забезпечуватимуть лекції, майстер-класи, тренінги, наукові школи – провідні науковці навчально-наукових інститутів та факультетів НАУ.
Співпраця НАУ та обласних осередків Малої академії наук спрямована не лише на розвиток та популяризацію наукового потенціалу нашого університету серед обдарованої учнівської молоді, а й забезпечуватиме підготовку абітурієнтів до активної діяльності в галузях науки, сприятиме їх свідомому професійному самовизначенню та залученню талановитої молоді до навчання в університеті.