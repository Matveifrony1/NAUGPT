Заголовок: Співпраця з гімназією «Ерудит»
Дата: 24/02/2017
URL: https://nau.edu.ua/ua/news/2017/1/spivpratsya-z-gimnazieyu-erudit.html
==================================================

Науково-педагогічні працівники кафедри іноземної філології Навчально-наукового Гуманітарного інституту налагодили тісну співпрацю з педагогічним колективом та учнями гімназії «Ерудит» Солом’янського району м. Києва. Зокрема, 21 лютого 2017 року завідувач кафедри Олена Ковтун була членом журі навчально-виховних проектів учнів гімназії.
Гімназисти представили головні досягнення в роботі над проектами «Молодь обирає дію», «Розвиток громадянської компетенції сучасного школяра», «Обираємо здоровий спосіб життя», «Готуємося обирати майбутню професію» та ін.
Професор О. Ковтун виступила перед гімназистами з доповіддю про важливість правильного вибору професійного життєвого шляху, розповіла про переваги здобуття вищої освіти в Національному авіаційному університеті, зокрема за гуманітарними спеціальностями. Інформація викликала інтерес у старшокласників, частина з яких бачить своє майбутнє саме в НАУ!