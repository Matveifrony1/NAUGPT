Заголовок: Проведено бінарну лекцію для студентів Факультету права та міжнародних відносин із залученням полковника поліції, професорки НАВС Ольги Кришевич
Дата: 05/03/2025
URL: https://nau.edu.ua/ua/news/2025/3/provedeno-binarnu-lektsiyu-dlya-studentiv-fakultetu-prava-ta-mizhnarodnih-vidnosin-iz-zaluchennyam-polkovnika-politsii-profesorki-navs-olgi-krishevich.html
==================================================

Нещодавно для здобувачів вищої освіти магістерського рівня спеціальності 081 Право Факультету права та міжнародних відносин в рамках вивчення навчальної дисципліни «Актуальні питання кримінального права» завідувачкою кафедри кримінального права і процесу, професоркою
Софією Лиховою
разом із полковником поліції, професоркою НАВС
Ольгою Кришевич
проведено бінарну лекцію на тему:
«Антикорупційне законодавство. Корупція: поняття. Кримінальна відповідальність за порушення антикорупційного законодавства України. Особливості кваліфікації корупційних кримінальних правопорушень у сфері службової діяльності».
Лектори сфокусували увагу студентів на
міжнародному аспекті протидії корупції, а також на українському кримінальному законодавстві, у якому встановлені норми щодо відповідальності за корупційні правопорушення та правопорушення, пов’язані з корупцією. Окрім поняття корупції викладачами були розглянуті її види, ключові елементи та форми: хабарництво, зловживання впливом, відкати, розтрата, фаворитизм (або блат), непотизм (кумівство), конфлікт інтересів.
Заняття завершилось жвавою дискусією,
під час якої студенти пропонували власні ідеї щодо методів боротьби з корупційними діяннями.