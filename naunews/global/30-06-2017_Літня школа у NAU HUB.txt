Заголовок: Літня школа у NAU HUB
Дата: 30/06/2017
URL: https://nau.edu.ua/ua/news/2017/6/litnya-shkola-u-nau-hub.html
==================================================

З 19 по 24 червня в Просторі неформальної освіти проходила Літня школа з Інтернету речей.
Протягом тижня студенти НАУ та інших київських ВНЗ, а також абітурієнти працювали над проектами разом з викладачами кафедри електроніки Інституту аеронавігації Анною Рудаковою та Олександром Ліпінським. Учасники школи розробили метеостанцію, систему реєстрації відвідувачів, мобільний робот-дослідник мапи перешкод, систему доступу до обладнання коворкінгу, систему керування віддаленим об’єктом засобами GSM/GPRS, систему моніторингу якості повітря у приміщенні.
Електронні компоненти для роботи над проектами подарувала школі Профком студентів та аспірантів НАУ.
Крім роботи над проектами у програмі школи були лекції від викладачів НАУ та партнерів школи. Микола Бобошко, директор Тренінг-центру QALight розповів про проектний менеджмент, Микола Бідний - про алгоритми в електронних пристроях, Євген Артамонов - про великі дані, Алексей Фрундин з Комп’ютерної академії ШАГ - про Python в Інтернеті речей, Фелікс Яновський - про радіолокацію для ІоТ, Роман Одарченко про Мережеві протоколи IoT, Анатолій Білецький про захист інформації в технологіях ІоТ.
У четвер учасники школи відвідали IoT Hub та Fabricator / FabLab, де познайомилися з українськими проектами в сфері ІоТ та дізналися, які є можливості для розвитку проектів ІоТ.
Найбільш насиченим знаннями був останній день школи. Інна Кравченко з Kodisoft розповіла про особливості бізнесу в сфері ІоТ, скільки часу проходить від виникнення ідеї до серійного випуску. Три з шести команд учасників школи потравлять на персональну зустріч з засновником компанії Kodisoft Дмитро Костик. Світлана Хутка зі Стенфорду розповіла про місце України в світі стартапів і про те, як варто будувати свою кар’єру в сфері нових технологій. Роман Кравченко познайомив учасників з резидентами IoT Hub і розповів, як туди потрапити. Учасники панельної дискусії Максим Пархоменко, Євген Лохматов, Даниил Крант та Крістіна Кузнєцова ділилися своїм досвідом розробки та виведення на ринок проектів ІоТ.
Наприкінці учасники школи презентували свої проекти та отримати сертифікати та привітання від т.в.о. ректора НАУ Валерія Чепіженка, директора НН ІАН Ігоря Мачаліна та завідувача кафедри електроніки Фелікса Яновського.
Нагадаємо, що вже з цього навчального року кафедра електроніки Інституту аеронавігації НАУ набиратиме студентів за освітньою програмою «Електронні технології інтернету речей» - IoT Electronic Technologies.