Заголовок: Видатний футболіст Владислав Ващук підтримав ініціативу ректорату НАУ відродити стадіон
Дата: 16/09/2015
URL: https://nau.edu.ua/ua/news/2015/9/vidatnij-ukrainskij-futbolist-vladislav-vashhuk-vidvidav-nau.html
==================================================

15 вересня до державного навчального закладу завітав екс-гравець київського «Динамо» та Національної збірної з футболу, громадський діяч Владислав Ващук.
Разом із виконуючими обов'язки ректора Рімвідасом Хращевським та першого проректора Андрієм Майснером відомий в Україні та за її межами футболіст оглянув спортивний комплекс державного ВНЗ.
В ході зустрічі були обговорені проблеми, пов'язані зі станом спорткомплексу, заходи зі збереження спортивних об'єктів і перспективи розвитку фізичного виховання студентів навчального закладу.
Фонд, який очолює Владислав Ващук, ректорат та партнери фонду розглядають можливість відродження стадіону та відповідної інфраструктури при НАУ. Крім того, керівництво ВНЗ за підтримки відомого спортсмена має бажання створити футбольну школу на базі Университету. При цьому стадіон та спортивні об'єкти будуть використані задля фізичного розвитку більш ніж 40 тисяч студентів, які здобувають освіту в університеті та його навчальних підрозділах. Мешканці Солом'янського району столиці та кияни також матимуть можливість залучити своїх дітей до занять футболом та іншими видами спорту на «відродженому» стадіоні та в спорткомплексі.