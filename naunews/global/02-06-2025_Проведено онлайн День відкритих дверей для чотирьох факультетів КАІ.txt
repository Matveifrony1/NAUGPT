Заголовок: Проведено онлайн День відкритих дверей для чотирьох факультетів КАІ
Дата: 02/06/2025
URL: https://nau.edu.ua/ua/news/2025/6/23989.html
==================================================

21 травня 2025 року
в Державному університеті «Київський авіаційний інститут» відбувся День відкритих дверей в онлайн-форматі для учнів 10-11 класів та студентів коледжів. Захід представив можливості
чотирьох факультетів:
екологічної безпеки, інженерії та технологій (ФЕБІТ), економіки та бізнес-адміністрування (ФЕБА), психології, комунікацій та перекладу (ФПКП), а також права та міжнародних відносин (ФПМВ).
Організатором заходу
виступив Навчально-науковий інститут розвитку освіти під керівництвом заслуженої працівниці освіти України
Галини Лазарєвої.
У співпраці з деканатами факультетів було підготовлено комплексну презентацію освітніх можливостей КАІ.
Спікерами виступили
викладачі університету:
Валентина Гроза,
заступниця декана ФЕБІТ, к.ф.-м.н., доцентка;
Юлія Штик
, доцентка кафедри економіки та бізнес-технологій ФЕБА, к.е.н., доцентка;
Леся Хоменко-Семенова
, заступниця декана по роботі зі студентами ФПКП, к.пед.н., доцентка;
Людмила Шапенко
, завідувачка кафедри конституційного і адміністративного права ФПМВ, к.ю.н., доцентка.
Учасники дізналися про
стратегію розвитку КАІ, освітні програми та спеціальності факультетів, можливості отримання подвійних дипломів та участь в англомовних проєктах.
Особливу увагу приділили
програмам студентського обміну, відкритим лабораторіям для школярів, науково-дослідницькій роботі та перспективам працевлаштування.
Модераторка заходу Тетяна Петровська,
директорка Центру допрофесійної підготовки та обдарованої учнівської молоді ННІРО, к.пед.н., розповіла про переваги навчання в КАІ та запросила майбутніх абітурієнтів на наступні профорієнтаційні заходи.
До участі долучилися
учні київських навчальних закладів: ліцеїв №64 та №187, спеціалізованої школи №115 імені Івана Огієнка, а також студенти Фахового коледжу інженерії, управління та землевпорядкування КАІ, Київського фахового коледжу комп’ютерних технологій та економіки КАІ та слухачі Підготовчого відділення.
Онлайн-формат дозволив охопити широку аудиторію майбутніх абітурієнтів та надати їм вичерпну інформацію про можливості навчання в одному з провідних технічних університетів України.