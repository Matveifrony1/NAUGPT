Заголовок: Продовження традицій українсько-польської освітньої співпраці
Дата: 29/05/2015
URL: https://nau.edu.ua/ua/news/2015/5/prodovzhennya-tradiczij-ukrainsko-polskoi-osvitnoi-spivpraczi.html
==================================================

25 травня на кафедрі екології Інституту екологічної безпеки відбулася зустріч з помічником ректора Опольського університету з міжнародних зв’язків Людмилою Кашко. Пані Кашко спілкувалася з директором Інституту екологічної безпеки Олександром Запорожецем, завідувачем кафедри екології Сергієм Бойченком, викладачами та студентами кафедри екології та біотехнології. Під час зустрічі мова йшла про міжуніверситетську співпрацю та реалізацію спільних освітніх проектів, зокрема програму отримання подвійного диплому, навчання у літній мовній школі та проходження виїзних студентських практик. Студенти мали можливість особисто поспілкуватися з представницею Опольського університету та отримати відповіді на поставлені питання. В результаті зустрічі було досягнуто згоди стосовно навчання студентів НАУ за програмою подвійного диплому та навчання у літній мовній школі.