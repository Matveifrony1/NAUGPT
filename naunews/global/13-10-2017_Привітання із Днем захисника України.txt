Заголовок: Привітання із Днем захисника України
Дата: 13/10/2017
URL: https://nau.edu.ua/ua/news/2017/10/privitannya-iz-dnem-zahisnika-ukraini.html
==================================================

Шановні співробітники та студенти Національного авіаційного університету!
Вітаю вас із Днем захисника України – святом, яке уособлює мужність і героїзм оборонців рідної землі з давніх-давен до наших днів.
Віками українське козацтво шанувало свято своєї покровительки – Покрови Пресвятої Богородиці. Нині Свята Покрова поширює свою благодать на військо Незалежної України.
День захисника України – є святом і Національного авіаційного університету. Адже багато наших співробітників захищали і нині боронять східні кордони нашої країни, виявляючи високу мужність та героїзм.
Щиро бажаю вам і вашим рідним доброго здоров'я, щастя і благополуччя, мирного неба та невичерпної сили у відстоюванні суверенітету України.
З повагою,
в.о. ректора НАУ                               Володимир Ісаєнко