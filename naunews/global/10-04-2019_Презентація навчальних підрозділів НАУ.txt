Заголовок: Презентація навчальних підрозділів НАУ
Дата: 10/04/2019
URL: https://nau.edu.ua/ua/news/2019/4/prezentatsiya-navchalnih-pidrozdiliv-nau.html
==================================================

У рамках роботи «Квітневої загальноуніверситетської стратегічної сесії» відбулась презентація досягнень й здобутків інститутів, факультетів та відокремлених структурних підрозділів університету.
Ректор Володимир Ісаєнко зазначив, що кожен «інститут і факультет сьогодні має змогу показати себе, побачити наскільки багато спільного у нас є і як важливо вчасно підтримати та розвинути певний сегмент задля загального успіху».
Аерокосмічний факультет представив науково-дослідні розробки кафедр факультету та ознайомив зі своїми друкованими виданнями.
Факультет аеронавігації, електроніки та комунікацій продемонстрував діючі електронні й робототехнічні пристрої, створені студентським конструкторським бюро факультету.
Факультет екологічної безпеки, інженерії та технологій провів майстер-клас «Авіаційні біопалива», здійснив презентацію стерильних культур рослин «invitro» та презентацію «Удосконалення системи управління зеленими насадженнями».
Консультування з питань бізнесу та виставка наукових і науково-популярних видань відбувалось на стендах Факультету економіки та бізнес-адміністрування.
Факультет кібербезпеки, комп’ютерної та програмної інженерії презентував навігаційний комплекс G2S для інвалідів зору.
Факультет лінгвістики та соціальних комунікацій провів інтелектуальну вікторину «Документ в історії людства», тренінг «Стереотипи британської та американської культур», тренінг-майстер-клас «Метафоричні карти» та проективну методику «Яблуко пізнання».
Майстер-клас «Уяви себе зіркою» провели студенти Факультету міжнародних відносин.
Факультет транспорту, менеджменту і логістики представив інтерактивну вправу «Доповни речення» та гру «Логістичний альянс».
Юридичний факультет провів судові дебати у справі адміністративної юрисдикції, майстер-клас «Світ криміналістики» та надавав юридичні консультації.
На захід завітали школярі з клубу «ФАН ФЛАЙ ЦЕНТР» ГО «Максимум плюс» зі своєю експозицією планерів і моделей дронів.