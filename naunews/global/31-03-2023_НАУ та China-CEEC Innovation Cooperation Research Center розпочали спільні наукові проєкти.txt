Заголовок: НАУ та China-CEEC Innovation Cooperation Research Center розпочали спільні наукові проєкти
Дата: 31/03/2023
URL: https://nau.edu.ua/ua/news/2023/3/nau-ta-china-ceec-innovation-cooperation-research-center-rozpochali-spilni-naukovi-proekti.html
==================================================

Національний авіаційний університет (НАУ) та Innovation Cooperation Research Center (Китай) розробили та підготували проєкти щодо спільної науково-дослідної співпраці, частина з яких вже успішно пройшла перший етап реалізації.
Наукові проєкти були розроблені спільно командою експертів НАУ та Innovation Cooperation Research Center. Перший етап передбачав підготовку необхідної документації, а також узгодження плану робіт та умов співпраці між учасниками.
Дослідницький центр, який функціонує при Ningbo University of Technology є платформою для просування інноваційного співробітництва та втілення напрацьованих досягнень.
Головною метою спільних проєктів є розробка нових технологій та інноваційних рішень, які надалі можуть бути застосовані в різних галузях.
Подібне співробітництво дасть можливість надавати послуги взаємного обміну в галузі спільних фундаментальних досліджень, напрацювань у сфері прикладних технологій, розвитку наукових парків, університетів і науково-технічного партнерства.
Ректор НАУ Максим Луцький та керівництво Innovation Cooperation Research Center під час зустрічі, яка відбулась сьогодні в рамках робочого візиту до КНР, висловили сподівання на подальшу плідну співпрацю та успішну реалізацію спільних проєктів, підкресливши значущість міжнародного співробітництва в науці та технологіях для подальшого розвитку освітніх та наукових галузей.