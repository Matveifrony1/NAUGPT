Заголовок: З Міжнародним днем авіадиспетчера!
Дата: 20/10/2020
URL: https://nau.edu.ua/ua/news/2020/zhovten/z-mizhnarodnim-dnem-aviadispetchera.html
==================================================

20 жовтня диспетчери управління повітряним рухом відзначають своє професійне свято – Міжнародний день авіадиспетчера.
Цілодобово та без вихідних авіаційні диспетчери допомагають зробити повітряні перевезення безпечнішими. Щоденно завдяки їхній невтомній праці здійснюються тисячі рейсів, екіпажі яких цілковито довіряють свої життя та життя пасажирів професіоналізму диспетчерів повітряного руху.
Уже понад 15 років кафедра аеронавігаційних систем Факультету аеронавігації, електроніки та телекомунікацій Національного авіаційного університету готує  авіадиспетчерів. Ця професія вимагає вузькоспеціалізованих знань, умінь та навичок і недаремно вважається однією з найскладніших у світі. Диспетчери повітряного руху повинні працювати швидко й ефективно, координувати повітряний рух навіть у  складних ситуаціях та приймати швидкі рішення. Наші випускники працюють не лише в Україні, а й по всьому світу, що свідчить про професіоналізм викладачів університету та високий рівень  якості підготовки студентів НАУ!
Вітаю авіадиспетчерів, наших студентів та  викладачів з професійним святом! Бажаю міцного здоров’я і щастя, натхнення і невичерпної енергії, професійних успіхів і  здійснення заповітних мрій!
Щиро,
Володимир Ісаєнко