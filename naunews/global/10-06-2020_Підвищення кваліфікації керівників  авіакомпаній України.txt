Заголовок: Підвищення кваліфікації керівників  авіакомпаній України
Дата: 10/06/2020
URL: https://nau.edu.ua/ua/news/2020/cherven/pidvishchennya-kvalifikatsii-kerivnikiv-aviakompaniy-ukraini.html
==================================================

Керівництво авіакомпаній «Україна Аероальянс» і «Меридіан» пройшла перепідготовку на курсі «Система управління безпекою авіації». Курс проведено під методичним керівництвом директора Інституту ІКАО Галини Суслової інструктором Дмитром Бугайком на базі замовника.
Особливу увагу було приділено аналізу документів світового, регіонального та національного рівня щодо проблем розвитку авіаційної діяльності в умовах пандемії COVID 19. Адже одним із пріоритетів діяльності Міжнародної організації цивільної авіації (ІКАО) є розвиток системи біологічної безпеки за умов пандемії коронавірусного захворювання (COVID-19).  Стратегія та політика ІКАО з цього напряму викладена у 44му Додатку до документу ІКАО Doc 9873 та рекомендаціях високого рівня (Doc 10144, 2020 г.), призначених надати допомогу відомствам цивільної авіації до компетенції яких відносяться  управління факторами ризику для безпеки польотів під час пандемії COVID-19. Крім цього, ІКАО видала інструктивний документ «Зліт. Інструктивний матеріал щодо здійснення повітряних перевезень під час кризи суспільної охорони здоров'я, викликаного COVID-19», спрямований на відновлення діяльності міжнародної системи повітряного транспорту та налагодження процесу її глобального відновлення після біоатак. 12 червня 2020 року ІКАО проводить Спеціальну нараду Групи з авіаційної безпеки - Європа і Північна Атлантика - з питань, пов'язаних з COVID 19.
Інститут ІКАО займає активну позицію щодо впровадження упереджуючого управління ризиками на рівні авіаційних організацій України та світу. Особливу актуальність за таких умов мають курси підвищення кваліфікації керівного складу авіапідприємств з метою надання їм актуалізованих знань з розвитку систему управління безпекою авіації, обов’язковою складовою якої є управління біологічними ризиками. Слухачі підтвердили необхідність перепідготовки за цим напрямком представників авіаційних підприємств України та світу.