Заголовок: Снайпер столиці
Дата: 27/04/2016
URL: https://nau.edu.ua/ua/news/2016/4/snajper-stoliczi.html
==================================================

25 квітня 2016 року на базі спортивно-технічного центру «Відродження» Шевченківського районного ТСО м. Києва, відбулись військово-спортивні змагання з вогневої підготовки серед збірних команд ВНЗ І-ІV рівнів акредитації та команд від професійно-технічних навчальних закладів м. Києва – «Снайпер столиці».
Мета змагань - військово-патріотичне виховання майбутніх захисників Вітчизни, виховання поваги до героїчного минулого українського народу, Збройних Сил України та ветеранів ЗСУ.
Організатори змагань:
Київська міська організація Товариства сприяння обороні України;
Київське міське відділення Комітету з фізичного виховання та спорту МОН України;
Київський міський військовий комісаріат.
Учасники виконували стрільбу з малокаліберної гвинтівки, лежачи, по мішені «П» з відстані 25 метрів. Місця команд визначались за сумою набраних балів.
Збірну команду НАУ, під керівництвом старшого викладача кафедри фізичного виховання та спортивної підготовки Навчально-наукового Гуманітарного інституту Т. Ракитіної, представляли: Іван Касяненко (МЕФ 207), Андрій Земляний (ФЛА 203), Мирослав Орел (ФЛА 203), Юрій Чередник (401 ІЕБ), Євген Іващенко (ІЕБ 401).
Вітаємо наших захисників з бронзовими медалями!