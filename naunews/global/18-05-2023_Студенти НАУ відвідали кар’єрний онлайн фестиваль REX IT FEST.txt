Заголовок: Студенти НАУ відвідали кар’єрний онлайн фестиваль REX IT FEST
Дата: 18/05/2023
URL: https://nau.edu.ua/ua/news/2023/5/studenti-nau-vidvidali-kar’erniy-onlayn-festival-rex-it-fest.html
==================================================

Здобувачі вищої освіти освітніх ступенів «Бакалавр» та «Магістр» ОПП "Безпека інформаційних і комунікаційних систем" спеціальності 125 "Кібербезпека" кафедри комп'ютеризованих систем захисту інформації Факультету кібербезпеки та програмної інженерії НАУ під керівництвом доцента кафедри Ільєнко Анни Вадимівни протягом 16-17 травня 2023 року взяли участь у кар’єрному онлайн фестивалі «REX IT FEST».
Під час фестивалю у форматі воркшопів, дискусій, питання-відповідь були розглянуті сучасні тенденції та перспективи розвитку ІТ-галузі. Свої вакансії, пропозиції стосовно стажування й навчання були озвучені та запропоновані наступними компаніями, а саме SoftServe, Genesis, UKRSIBBANK, appflame, Renesas Electronics, ОККО, Sigma Software, MobiDev, Infopulse.
Найбільшу зацікавленість викликав вебінар “Кібератаки та засоби протидії ним”, де спікером виступив Максим Ященко, начальник Служби інформаційної безпеки UKRSIBBANK. Під час вебінару були розглянуті конкретні приклади реалізації кібератак та інструменти виявлення і протидії. В режимі питання-відповідь було обговорено сучасні виклики та подальші напрями розвитку у сфері кібербезпеки.
Участь у такому заході дозволяє відстежувати нові тенденції у сфері ІТ та є корисною для майбутніх спеціалістів в області кібербезпеки та інформаційних технологій.