Заголовок: НАУ візьме участь у глобальному саміті NGAP у співпраці з ЮНЕСКО
Дата: 23/11/2017
URL: https://nau.edu.ua/ua/news/2017/11/nau-vizme-uchast-u-globalnomu-samiti-ngap-u-spivpratsi-z-yunesko.html
==================================================

27-28 листопада 2017 року Міжнародна  організація цивільної авіації (ІКАО) у своїй штаб-квартирі у Монреалі разом з Організацією Об’єднаних Націй з питань освіти, науки і культури (ЮНЕСКО) скликає глобальний саміт NGAP. Це дасть унікальну можливість об’єднати авіаційний, освітній та трудовий сектори для розробки стратегій та дій на користь нинішніх та майбутніх фахівців авіаційної галузі.
За ініціативою ІКАО Національним авіаційним університетом розроблено та погоджено проект меморандуму про взаєморозуміння. Він відкриє нові можливості для стажування студентів, викладачів, науковців НАУ в ІКАО. Меморандум планується підписати у ході роботи саміту.
Нагадаємо, що 1 листопада цього року відбулася робоча зустріч урядової делегації України на чолі з Прем’єр-міністром Володимиром Гройсманом з Головою Ради ІКАО доктором Олумуіва Бенард Аліу та Генеральним секретарем ІКАО доктором Фан Лю. На ній були обговорені питання поглиблення співробітництва з Україною з метою підвищення безпеки та охорони міжнародної аеронавігації у Європейському та Північноатлатничному регіоні ІКАО (EURNAT). Як позитивний приклад на зустрічі згадували Угоду про технічне співробітництво між ІКАО та Національним авіаційним університетом.