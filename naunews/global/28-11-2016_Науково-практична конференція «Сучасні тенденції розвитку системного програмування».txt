Заголовок: Науково-практична конференція «Сучасні тенденції розвитку системного програмування»
Дата: 28/11/2016
URL: https://nau.edu.ua/ua/news/2016/11/naukovo-praktichna-konferentsiya-suchasni-tendentsii-rozvitku-sistemnogo-programuvannya.html
==================================================

24 та 25 листопада 2016 року в Навчально-науковому Інституті комп’ютерних інформаційних технологій на базі кафедри Комп’ютеризованих систем управління пройшла науково-практична конференція «Сучасні тенденції розвитку системного програмування». Щороку конференція збирає близько 100 розробників програмного та апаратного забезпечення зі всієї України. Нині на відкриття конференції були запрошені як представники міжнародних компаній (
Михайло Рябоконь - директор з інновацій Noosphere та співзасновник Інжинірингової школи Noosphere
), так і українських компаній та стартап-проектів (Михайло Селецький та Олександр Моісейкін - компанія «Cifr.us», Богдан Сас - засновник проекту «Helko»). Також на відкритті конференції виступив докторант КСУ Є. Артамонов з доповіддю про історію розвитку проекту «BrailleTeach» та студентка НАУ Юлія Дон з проектом «АудіоГід».
Було заслухано понад 50 доповідей студентів та аспірантів за чотирма секціями: 1) робототехніка, програмування мікроконтролерів, системи обробки зовнішніх даних, 2) паралельні та розподілені обчислення, 3) мультиплатформенні програмні засоби, мобільні технології, 4) спеціалізовані програмні засоби.