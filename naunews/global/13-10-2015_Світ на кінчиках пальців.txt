Заголовок: Світ на кінчиках пальців
Дата: 13/10/2015
URL: https://nau.edu.ua/ua/news/2015/10/svit-na-kinchikax-palcziv.html
==================================================

9-11 жовтня 2015 р. в м. Харків проходив Всеукраїнський семінар «Світ на кінчиках пальців», присвячений проблемам забезпечення права дітей з важкими порушеннями зору на отримання якісної інформації в доступній для них формі. Семінар проходив в рамках Всеукраїнської програми «Національна Асамблея інвалідів України» (НАІУ) «Сприяння розвитку громадського руху жінок-інвалідів та батьків, які виховують дітей – інвалідів».
Національний авіаційний університет представляла команда «Braille-device» з СНТТ «Робототехніки» Навчально-наукового інституту Комп’ютерних інформаційних технологій: керівник - доцент кафедри КСУ  Є. Артамонов, студенти НН ІКІТ – А. Длужевський, О. Панфьоров,  А. Шкляєв.
На пленарному засіданні, яке проходило в стінах Харківського спеціального учбово-виховного комплексу ім. В.Г. Короленка, заслухано дві доповіді представників НАУ – Є. Артамонова, про навчальний комплекс для вивчення шрифту Брайля та О. Панфьорова, про новаторську розробку під загальною назвою «кубики Брайля».
Обидва виступи викликали палку дискусію, отримали підтримку освітніх центрів по роботі з дітьми-інвалідами зору. Було висловлене побажання якомога скоріше перевести проекти в стадію промислового випуску.
Учасники обмінялися досвідом з колегами з України, Польщі, Вірменії, ознайомилися з особливостями зображувальної діяльності людей, що мають проблеми зору, та сучасними методами виготовлення тифлографічних посібників.