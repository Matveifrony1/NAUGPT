Заголовок: Студентка юридичного факультету НАУ – серед призерів Всеукраїнського конкурсу студентських наукових робіт зі спеціальності «Службове право»
Дата: 26/04/2021
URL: https://nau.edu.ua/ua/news/2021/4/studentka-yuridichnogo-fakultetu-nau-–-sered-prizeriv-vseukrainskogo-konkursu-studentskih-naukovih-robit-zi-spetsialnosti-sluzhbove-pravo.html
==================================================

20 квітня 2021 року на базі Запорізького національного університету завершився ІІ тур Всеукраїнського конкурсу студентських наукових робіт зі спеціальності «Службове право».
Для участі у конкурсі цього року подали 46 робіт представники 20 закладів вищої освіти.
За підсумками заходу кваліфіковане журі, до складу якого увійшли представники різних закладів вищої освіти України, Національної академії правових наук України, правничих професійних громадських організацій, визначило переможців Всеукраїнського конкурсу та нагородило Дипломом ІІ ступеня студентку 2 курсу юридичного факультету Національного авіаційного університету Літвінчук Богдану Сергіївну, яка презентувала наукову роботу на тему: «Службові відносини при розслідуванні авіаційних подій».
Щиро вітаємо Богдану Літвінчук та її наукового керівника к.ю.н Гусар Ольгу Анатоліївну з відзнакою.
Бажаємо натхнення, успіху в житті та подальших наукових звершень!