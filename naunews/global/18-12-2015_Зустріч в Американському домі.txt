Заголовок: Зустріч в Американському домі
Дата: 18/12/2015
URL: https://nau.edu.ua/ua/news/2015/12/zustrich-v-amerikanskomu-domi.html
==================================================

8 грудня 2015 року завідувач кафедри іноземних мов і прикладної лінгвістики Навчально-наукового Гуманітарного інституту Оксана Шостак та старший викладач Галина Білоконь були запрошені в Американський дім на конференцію «Роль учителя у сучасному світі». Її головна мета - обговорення нового Закону України «Про освіту». У конференції взяли участь педагоги з багатьох навчальних закладів України, працівники освіти зі США, студенти, їхні батьки та просто небайдужі громадяни, що переймаються сучасними змінами у системі освіти. Дебати відбулися у під час круглого столу. Разом з іншими його учасниками наші викладачі взяли активну участь у складенні переліку питань та зауважень, що були надіслані офіційним листом до Кабінету Міністрів України. Як досвідчені працівники вищої школи Оксана Шостак та Галина Білоконь висловили компетентні пропозиції та зауваження щодо перспектив системи освіти в Україні.