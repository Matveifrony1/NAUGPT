Заголовок: Ласкаво просимо до родини НАУ!
Дата: 29/10/2018
URL: https://nau.edu.ua/ua/news/1/10/laskavo-prosimo-do-rodini-nau.html
==================================================

24 жовтня 2018 року доцент кафедри історії та документознавства НН ГМІ Людмила Божук провела ознайомлювальну лекцію з метою профорієнтаційної та інформаційної роботи для учнів та випускників Київського вищого професійного училища будівництва і дизайну. Вибір зазначеного навчального закладу для проведення профорієнтації був невипадковим, адже училище, зокрема, готує й кваліфікованих робітників з інтегративних професій «Адміністратор. Агент з постачання. Діловод» та «Агент з організації туризму. Адміністратор. Діловод». Тобто, після завершення навчання в училищі випускники зможуть здобувати вищу освіту, досягати вершин кар’єрного росту з обраної спеціальності, вступивши до НАУ на спеціальність «Інформаційна, бібліотечна та архівна справа», спеціалізація «Документознавство та інформаційна діяльність».
Із зацікавленням учнівська молодь дізналася про актуальність спеціальності «Інформаційна, бібліотечна та архівна справа» та спеціалізації «Документознавство та інформаційна діяльність», студентське життя в НАУ, освітні програми, матеріально-технічну базу університету.
Як вступити до університету? Яка система навчання у закладі вищої освіти? Як організоване студентське життя в університеті? Яка вартість навчання? Відповіді на всі актуальні запитання учні отримали в ході спілкування з викладачем.