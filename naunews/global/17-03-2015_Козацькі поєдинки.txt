Заголовок: Козацькі поєдинки
Дата: 17/03/2015
URL: https://nau.edu.ua/ua/news/2015/3/kozaczki-poedinki.html
==================================================

14-15 березня в Дніпродзержинську відбулися змагання на Кубок України з козацького двобою та відкритий кубок міста зі змішаних єдиноборств ММА «Dnipro Open Cup» . Ці змагання стали відбором перспективних спортсменів до збірної команди України, яка візьме участь у чемпіонаті Європи в Києві. Кубок країни проводиться за правилами змагань Всесвітньої федерації козацького двобою (WCFF).
Ініціатором проведення змагань став керівник СК «Герц», представник Дніпропетровської обласної спортивної федерації  «Козацький поєдинок», майстер спорту України, суддя міжнародної категорії  Костянтин Тимченко.
200 спортсменів різних вагових категорій із Києва, Умані, Кременчука, Полтави, Верхньодніпровська, Дніпропетровська та Дніпродзержинська зійшлись у поєдинках на татамі, та рингу. Серед них був студент 1 курсу факультету літальних апаратів Аерокосмічного інституту НАУ Євген Гобов. Він виборов ІІ місце в розділі «Броня-3» ММА. Вітаємо і бажаємо подальших успіхів.