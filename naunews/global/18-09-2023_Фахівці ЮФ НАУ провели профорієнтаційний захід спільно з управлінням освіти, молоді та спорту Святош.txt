Заголовок: Фахівці ЮФ НАУ провели профорієнтаційний захід спільно з управлінням освіти, молоді та спорту Святошинської РДА м. Києва
Дата: 18/09/2023
URL: https://nau.edu.ua/ua/news/2023/9/fahivtsi-yuf-nau-proveli-proforientatsiyniy-zahid-spilno-z-upravlinnyam-osviti-molodi-ta-sportu-svyatoshinskoi-rda-m-kieva.html
==================================================

Нещодавно старшокласники Середньої загальноосвітньої школи №35 м. Києва взяли участь у профорієнтаційному заході, організованому кафедрою цивільного права і процесу Юридичного факультету НАУ спільно з управлінням освіти, молоді та спорту Святошинської РДА м. Києва на тему «Захист прав дітей державою під час воєнного стану».
Основна мета зустрічі — розширення кругозору учнів про права та обов’язки дітей під час збройного конфлікту/війни.
Захід містив лекцію, дискусії та практичні вправи, що допомогли учням зрозуміти складність ситуацій, що можуть виникнути в часи війни та розробити стратегії для власного захисту та підтримки інших дітей у подібних ситуаціях.
Учасники дізналися від старшого викладача кафедри Юлії Белуги про міжнародні норми, що стосуються захисту прав дітей під час збройного конфлікту, а також проаналізували разом з нею роль держави в забезпеченні їхньої безпеки та добробуту.
До проведення професійної орієнтації долучились також студенти 4 курсу факультету Анжеліка Шепетько, Єлизавета Хомусько, Анастасія Лисюк, які поділилися своїми знаннями та досвідом зі старшокласниками, розповідаючи про правові аспекти захисту прав дітей під час дії правового режиму воєнного стану.
Проведений профорієнтаційний захід сприяв підвищенню свідомості учнів щодо прав та захисту дітей під час війни, адже інформуючи молоде покоління про важливість захисту та підтримки одне одного в складних життєвих ситуаціях, ми робимо крок до створення більш безпечного суспільства.