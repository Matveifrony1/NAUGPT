Заголовок: Першокурсники ЮІ відвідали Секретаріат Уповноваженого ВРУ з прав людини
Дата: 21/06/2018
URL: https://nau.edu.ua/ua/news/1/6/pershokursniki-yui-vidvidali-sekretariat-upovnovazhenogo-vru-z-prav-lyudini.html
==================================================

19 червня 2018 року студенти 1 курсу Навчально-наукового юридичного інституту НАУ в супроводі доцента кафедри теорії та історії держави і права Олени Макеєвої відвідали Секретаріат Уповноваженого Верховної Ради України з прав людини.
Секретаріат є постійно діючим органом, основними завданнями якого є організаційне, правове, науково-консультативне, інформаційно-аналітичне, науково-експертне забезпечення діяльності Уповноваженого з метою здійснення парламентського контролю за додержанням конституційних прав і свобод людини та громадянина.
Ольга Волкова, керівник управління персоналом Секретаріату Уповноваженого, розповіла студентам про структуру Секретаріату, діяльність та мету Уповноваженого ВРУ з прав людини. При цьому було зазначено, що студенти можуть пройти практику або стажування, з можливістю працевлаштування в Секретаріаті Уповноваженого ВРУ з прав людини. Першокурсники в свою чергу, захопившись екскурсією, активно ставили запитання, на які працівник Секретаріату давала чіткі та обґрунтовані відповіді.
Завдяки таким заходам студенти мають змогу глибше ознайомитися з різновидами юридичних професій та в майбутньому реалізувати себе в одній з них.