Заголовок: Ігор Хорт, начальник відділу підготовки муніципальних підрозділів КМВА, провів тренінг зі студентами НАУ
Дата: 16/11/2023
URL: https://nau.edu.ua/ua/news/2023/11/igor-hort-nachalnik-viddilu-pidgotovki-munitsipalnih-pidrozdiliv-kmva-proviv-trening-zi-studentami-nau.html
==================================================

Начальник відділу підготовки муніципальних підрозділів Київської міської військової адміністрації Ігор Хорт нещодавно завітав до НАУ і зустрівся зі студентами та викладачами Факультету міжнародних відносин НАУ.
Під час тренінгу «Основи національного спротиву» спікер наголосив на важливості створення національного спротиву, що має стати повноцінним оборонним компонентом, з яким ворогу доведеться рахуватися. Він зазначив, що головна мета національного спротиву – це перш за все, підвищення обороноздатності держави та набуття нею всеосяжного характеру.
Ігор Хорт наголосив на важливості трьох стовпів на яких тримається національний український супротив, а саме: територіальна оборона, рух опору, підготовка громадян України до спротиву. Основними завданнями підготовки громадян до спротиву є готовність громадян бути здатними захистити суверенітет держави, військово-патріотичне виховання наших громадян, а також підготовка населення до життя на території воєнних дій.
Також спікер детально виклав правові підстави застосування вогнепальної зброї, як військовим, так і цивільним в період воєнного стану, поділився методичними матеріалами з базової військової підготовки, яку проводить для цивільного населення та розповів про курси, під час яких можна ознайомитися з тактико-технічними характеристиками зброї та її практичним застосуванням, отримати навички тактичної медицини та знання з мінної вибухобезпеки.
Ігор Володимирович запросив студентів долучитися до ініціативи аби бути завжди готовим дати відсіч ворогу.