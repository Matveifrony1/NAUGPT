Заголовок: Актуальні проблеми вирішуємо разом
Дата: 01/06/2016
URL: https://nau.edu.ua/ua/news/2016/6/aktualni-problemi-virishuemo-razom.html
==================================================

25 травня 2016 року в Національному авіаційному університеті відбулася ІІ Всеукраїнська науково-практична конференція «Актуальні проблеми в системі освіти: загальноосвітній навчальний заклад – доуніверситетська підготовка – вищий навчальний заклад». Організатори заходу – Інститут доуніверситетської підготовки, Інститут обдарованої дитини НАПН України, Управління освіти і науки Солом’янської районної в м. Києві державної адміністрації та Відділ освіти виконавчого комітету Канівської міської ради Черкаської області.
З вітальним словом до учасників звернулася проректор з навчальної та методичної роботи НАУ, д. держ. упр., проф. Т. Іванова, яка вручила відзнаки НАУ «Подяка ректора» викладачам ІДП М. Хабаровій, О. Бугайову, В. Тарасюку та директорам коледжів НАУ В. Канаві, О. Пономаренку, В. Паранічу за плідну багаторічну співпрацю в системі неперервної освіти, якісну підготовку випускників та вагомий особистий внесок у розбудову середньої, професійної та вищої освіти.
У пленарному засіданні взяли участь: д. пед. н., проф., директор ІДП Н. Муранова; д. пед. н., с. н. с. ВМУРЛ «Україна» Л. Буркова; д. пед. н., доц. Криворізького педагогічного інституту ДВНЗ «Криворізький національний університет» І. Лов’янова; к. пед. н., с. н. с. Інституту обдарованої дитини НАПН України Н. Федорова; к. т. н., доц. ННІАН НАУ Р. Одарченко; к. ф-м. н., доц. ПЕК НАУ О. Лещинський; к. псих. н., п. н. с. Інституту обдарованої дитини НАПН України Н. Лук’янчук; ст. викладач ННІАП НАУ С. Триколенко; магістр української філології ліцею «Престиж» А. Лозбина; учитель інформатики та інформаційних технологій АКЛ НАУ ім. І. Сікорського НАУ А. Анфілова; д. ф-м. н., доц. Сумського державного університету І. Шуда; студентка 4 курсу ПЕК НАУ К. Гордієнко.
У роботі секцій взяли участь науковці з провідних ВНЗ України та наукових установ: Інституту педагогічної освіти і освіти дорослих НАПН України, Інституту педагогіки НАПН України, Інституту проблем виховання НАПН України, Інституту інформаційних технологій і засобів навчання НАПН України, Львівського ННЦ професійної освіти Національного педагогічного університету ім. М. Драгоманова, Національного авіаційного університету, Київського національного університету ім. Т. Шевченка, Житомирського державного університету ім. І. Франка, Харківського національного автомобільно-дорожнього університету, Кам’янець-Подільського національного університету ім. І. Огієнка, Одеського національного університету ім. І. Мечнікова, Чернігівського національного педагогічного університету ім. Т. Шевченка, Тернопільського національного педагогічного університету ім. В. Гнатюка, Переяслав-Хмельницького державного педагогічного університету ім. Г. Сковороди, Ніжинського державного університету ім. М. Гоголя, Донецького національного університету, Луцького національного технічного університету, Львівського державного університету безпеки життєдіяльності, Львівського національного університету ім. І. Франка, ВДНЗ «Буковинський державний медичний університет», Бердянського державного педагогічного університету та ін.
В обговоренні актуальних питань в системі середньої освіти взяли участь начальник відділу освіти виконавчого комітету Канівської міської ради Н. Голда, начальник відділу позашкільної освіти та виховання Управління освіти Солом’янського р-ну м. Києва Н. Кучер, 89 вчителів та керівників ЗНЗ м. Києва та Київської, Кіровоградської, Житомирської, Вінницької, Донецької, Дніпровської, Запорізької, Сумської та Черкаської областей.
У процесі роботи секцій було порушено ряд актуальних проблем середньої загальної освіти, доуніверситетської підготовки та вищої освіти, а саме: загальнотеоретичні і прикладні проблеми розвитку безперервної освіти; системи контролю і моніторингу знань, умінь і навичок учнів (слухачів, студентів); актуальні напрями, досвід і проблеми організації роботи з обдарованими учнями; доуніверситетська освіта в системі неперервної професійної освіти; педагогічні, організаційні та економіко-правові умови ефективного розвитку системи безперервної освіти тощо.