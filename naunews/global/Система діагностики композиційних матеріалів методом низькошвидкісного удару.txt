Заголовок:Система діагностики композиційних матеріалів методом низькошвидкісного удару

Дата: ----------
URL: https://nau.edu.ua/ua/menu/science/naukova-robota/naukovi-rozrobki/sistema-diagnostiki-kompoziczijnix-materialiv-metodom-nizkoshvidkisnogo-udaru.html
==================================================
Система діагностики композиційних матеріалів методом низькошвидкісного удару
 

  

 

Cистема є апаратно-програмним комплексом, що дозволяє здійснювати діагностику композиційних матеріалів і пластиків методом низькошвидкісного удару. Метод, що використовується, заснований на взаємозв’язку параметрів низькоенергетичного ударного впливу з механічними характеристиками об’єкта діагностики.

 

Основні переваги системи:

можливість виявлення локальних пошкоджень і зон з аномальними фізико-механічними характеристиками в композиційних матеріалах;
висока чутливість і роздільна здатність (мінімальний діаметр дефектної зони, що виявляється - 2 мм);
аналіз часових і спектральних характеристик імпульсів ударної взаємодії;
обробка результатів і ухвалення діагностичного рішення в реальному масштабі часу;
накопичування і статистична обробка даних.
Режими роботи системи:

багатофункціональне діагностування за участю оператора;
автономне діагностування після попереднього навчання системи.
Склад системи:

персональний комп’ютер типу IВM PC;
програмне забезпечення, що здійснює накопичування, аналіз і візуалізацію отриманих даних;
пристрій аналогово-цифрового вводу-виводу ET1250, що здійснює накопичення і первинну обробку сигналів датчиків;
первинний перетворювач;
електронний блок.
Система призначена як для розробки методик діагностування, так і для проведення діагностики виробів у лабораторних і виробничих умовах.

Програмне забезпечення системи являє собою незалежний інтерфейс, що забезпечує контроль і керування процесами збору, обробки, збереження й інтерпретації інформації про об’єкт діагностування, навчання й ухвалення діагностичного рішення.

Програмні та апаратні засоби системи сумісні зі стаціонарними, промисловими і мобільними комп’ютерами.


