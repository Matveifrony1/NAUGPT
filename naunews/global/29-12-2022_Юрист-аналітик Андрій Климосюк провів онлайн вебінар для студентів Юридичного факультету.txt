Заголовок: Юрист-аналітик Андрій Климосюк провів онлайн вебінар для студентів Юридичного факультету
Дата: 29/12/2022
URL: https://nau.edu.ua/ua/news/2022/12/yurist-analitik-andriy-klimosyuk-proviv-onlayn-vebinar-dlya-studentiv-yuridichnogo-fakultetu.html
==================================================

27 грудня 2022 року кафедрою конституційного і адміністративного права Юридичного факультету НАУ проведено онлайн вебінар «Антикорупційна експертиза» за участі юриста-аналітика аналітичного центру «Інституту законодавчих ідей» Андрія Климосюка.
Програма вебінару охоплювала такі актуальні питання, як: практичне значення антикорупційної експертизи, її види, методологія проведення антикорупційної експертизи тощо.
Андрій Климсюк розкрив поняття антикорупційної експертизи, наголосивши, що це діяльність із виявлення в нормативно-правових актах, проєктах нормативно-правових актів положень, які самостійно чи у поєднанні з іншими нормами можуть сприяти вчиненню корупційних правопорушень або правопорушень, пов’язаних з корупцією.
Особливу увагу учасників привернула інформація про практичне значення антикорупційної експертизи, особливості гучних антикорупційних справ, наприклад, корупційні схеми на забезпечення людей з інвалідністю засобами реабілітації.
Тема боротьби з корупцією є актуальною для України, оскільки це одна з вимог Європейського Союзу в процесі вступу України до даного економічного та політичного союзу, що об'єднує 27 держав-членів, а висвітлений Андрієм Климосюком план антикорупційних дій надає впевненість, що Україна здолає цю проблему найближчим часом.