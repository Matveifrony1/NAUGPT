Заголовок: Студентка ЮФ НАУ – фіналістка Всеукраїнського молодіжного конкурсу «Юридична освіта майбутнього»
Дата: 19/05/2023
URL: https://nau.edu.ua/ua/news/2023/5/studentka-yuf-nau-–-finalistka-vseukrainskogo-molodizhnogo-konkursu-yuridichna-osvita-maybutnogo.html
==================================================

17 травня 2023 року Радою молодих юристів України оголошено фіналістів Всеукраїнського молодіжного конкурсу «Юридична освіта майбутнього».
Організаторами конкурсу виступили: Рада молодих юристів України, Інститут політико-правових та релігійних досліджень, Київська Мала академія наук учнівської молоді, Аналітичний центр якості освіти, за сприяння Національного агентства із забезпечення якості вищої освіти та за підтримки Міністерства молоді та спорту України та Міністерства освіти та науки України.
Організаційним комітетом та експертним журі пророблена велика робота та опрацьовано у декілька етапів понад 3000 конкурсних робіт у двох номінаціях: учні та студенти, аспіранти.
Фіналістом у другій категорії обрано Тюбай Анастасію, студентку групи ПР-305Б Юридичного факультету Національного авіаційного університету.
Вітаємо Анастасію з перемогою та нехай вона стане відправною точкою для нових великих звершень і досягнень, хорошим стимулом та мотиватором для участі у нових конкурсах і змаганнях!