Заголовок: НАУ та  компанія «Freedcamp» підписали Меморандум про співпрацю
Дата: 19/06/2019
URL: https://nau.edu.ua/ua/news/2019/6/nau-ta-kompaniya-freedcamp-uklali-memorandum-pro-spivpratsyu.html
==================================================

Національний авіаційний університет та  компанія «Freedcamp» підписали Меморандум про взаєморозуміння та співпрацю.
Меморандумом передбачені такі напрями співробітництва між НАУ та Freedcamp:
взаємна підтримка один одного для розширення сфери знань, навичок і застосувань у підходах, методах та інструментах проектного управління;
розробка і запровадження навчальних тренінгів, курсів, програм тощо з проектного управління на базі програмного забезпечення (ПЗ) FREEDCAMP;
залучення працівників і студентів НАУ до розвитку і підтримки ПЗ FREEDCAMP;
підтримка проектного середовища НАУ, реалізація підходів і застосунків з управління завданнями та проектами на базі ПЗ FREEDCAMP;
поширення сучасних методів управління проектами, надання консультацій користувачам ПЗ FREEDCAMP;
обмін інформацією між сторонами Меморандуму щодо розвитку і вдосконалення підходів з проектного управління процесами;
сприяння вирішенню питань професійної орієнтації студентів і випускників НАУ.
Для досягнення поставлених цілей, серед іншого, компанія Freedcamp надає Університету найвищий тарифний план «ENTERPRISE» на безоплатній основі на необмежену кількість користувачів, а НАУ, серед іншого, підтримує актуальним український переклад інтерфейсу користувача і адміністратора ПЗ FREEDCAMP. Зі свого боку, Freedcamp також утворює окремі проекти і проектні команди із залученням працівників і студенства НАУ з метою розвитку і вдосконалення ПЗ FREEDCAMP.
Тобто вже прямо зараз будь-який працівник або студент НАУ може абсолютно безкоштовно відкрити обліковий запис у Freedcamp для себе, а також для членів своєї команди і почати його використовувати задля ефективного і, головне, успішного виконання своїх завдань і проектів.
Підключення до Freedcamp в НАУ вирішено запроваджувати через облікові записи університетського сервісу Google G Suite. Після заявки до відділу управління інноваційними проектами освіти заявникові і членам його/її команди будуть надані адреси на університетському домені типу <imia.prizvische@stud.nau.edu.ua>. Принагідно варто зазначити, що серед іншого неоціненною перевагою університетського сервісу G Suite є необмежений поштовий і дисковий простір на Диску Google!
Згодом після отримання обліковки G Suite користувач отримує обліковку і, відповідно, запрошення з Freedcamp. Доступитися до університетського ресурсу Freedcamp можливо за адресою: nauprof.freedcamp.com