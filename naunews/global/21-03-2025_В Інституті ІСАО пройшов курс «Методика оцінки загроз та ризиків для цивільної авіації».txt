Заголовок: В Інституті ІСАО пройшов курс «Методика оцінки загроз та ризиків для цивільної авіації»
Дата: 21/03/2025
URL: https://nau.edu.ua/ua/news/2025/3/v-instituti-isao-proyshov-kurs-metodika-otsinki-zagroz-ta-rizikiv-dlya-tsivilnoi-aviatsii.html
==================================================

У період
з 17 по 19 березня 2025 року
Інститут ІСАО Київського авіаційного інституту успішно провів спеціалізований курс
«Методика оцінки загроз та ризиків для цивільної авіації».
Учасниками курсу стали
керівники та провідні фахівці міжнародних авіакомпаній Silk Way Airlines (Азербайджан) та Kaz Air Jet (Казахстан).
Навчання проводив
сертифікований інструктор ІСАО, заступник директора навчально-наукового інституту міжнародного співробітництва та освіти, професор
Дмитро Бугайко.
Програма курсу була зосереджена на
впровадженні концепції проактивного управління ризиками в національні системи управління безпекою авіації. Під час тренінгу відбувся продуктивний обмін професійним досвідом між представниками авіаційної галузі Азербайджану, Казахстану та України.
Учасники поглибили свої знання щодо
Стандартів та Рекомендованої Практики (SARPs) Міжнародної організації цивільної авіації (ICAO) з особливим акцентом на методологію ідентифікації загроз та ефективного управління ризиками.
Цей міжнародний освітній захід став важливим
етапом у розвитку професійної співпраці авіаційних фахівців трьох країн.
За підсумками навчання учасники надали високі оцінки якості викладання та практичній цінності отриманих знань для підвищення рівня безпеки польотів у своїх авіакомпаніях.