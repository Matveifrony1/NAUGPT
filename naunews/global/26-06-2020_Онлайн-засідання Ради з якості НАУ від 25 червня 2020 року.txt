Заголовок: Онлайн-засідання Ради з якості НАУ від 25 червня 2020 року
Дата: 26/06/2020
URL: https://nau.edu.ua/ua/news/2020/cherven/onlayn-zasidannya-radi-z-yakosti-nau-vid-25-chervnya-2020-roku.html
==================================================

Відбулось чергове онлайн-засідання Ради з якості на якому розглянуто та ухвалено рішення з 13 питань. Участь у засіданні взяли Голова Ради з якості ‒ Володимир Ісаєнко, заступник голови Ради ‒ Оксана Білоус та члени Ради: проректори, декани факультетів, директори інститутів, завідувачі кафедр, відповідальний секретар Приймальної комісії, директор НТБ, завідувач докторантури та аспірантури, начальники відділів та здобувачі вищої освіти.
Ректор Володимир Ісаєнко зазначив, що головне питання засідання – це якість освітніх послуг Університету та рівень успішності здобувачів вищої освіти. «Ми розглядаємо якість надання освітніх послуг через призму розвитку університетського освітнього середовища та вплив результатів зовнішнього незалежного оцінювання абітурієнтів НАУ на рівень успішності здобувачів вищої освіти університету». Прийнято рішення задля досягнення стратегічних показників якості освіти НАУ розробити комплекс заходів щодо підвищення рівня успішності здобувачів вищої освіти та підвищення рівня прохідного балу абітурієнтів за результатами ЗНО.
Проректор з навчальної роботи Артур Гудманян розповів про готовність університету до реалізації здобувачами вищої освіти права вільного вибору навчальних дисциплін та створення індивідуальної освітньої траєкторії у 2020 – 2021 н.р. Рада погодила каталоги фахових вибіркових навчальних дисциплін бакалаврського освітнього рівня та третього рівня вищої освіти PhD.
Директор департаменту забезпечення якості освіти Оксана Білоус доповіла про проблемні питання щодо проектування, розробки та затвердження освітніх програм у Національному авіаційному університеті. Рада прийняла рішення врахувати типові зауваження при розробці нової редакції та внесенні змін до освітніх програм.
Рада заслухала начальника відділу планування, організації та контролю освітнього процесу Лілію Невару про аналіз результатів оцінювання здобувачів вищої освіти під час підсумкової атестації. Рада ухвалила в цілому рівень підготовки визначити як достатній. Врахувати у подальшій роботі побажання голів ЕК щодо виконання та захисту дипломних робіт (проектів).
Начальник відділу моніторингу якості вищої освіти Тетяна Гуменюк доповіла про результати роботи Комісій з якості факультетів, інститутів НАУ, з ухвалою: визнати роботу комісій з якості факультетів (інститутів) у 2019-2020 навчальному році задовільною та такою, що потребує вдосконалення; привести у відповідність Положення про комісії з якості факультету (інституту) до вимог Положення про внутрішню систему забезпечення якості вищої освіти та освітньої діяльності Національного авіаційного університету та Положення про Раду з якості НАУ.
Начальник відділу аналітики та управління інформацією Андрій Гізун  доповів про забезпечення дотримання академічної доброчесності працівниками та здобувачами вищої освіти НАУ та аналіз ефективності впровадженої системи запобігання та виявлення академічного плагіату. Рада ухвалила прийняти до відома інформацію щодо поточного стану та перспектив забезпечення академічної доброчесності в Університеті; здійснити інтеграцію бази дипломних робіт НАУ локальної системи ПАЕТ-1 до університетського профілю в системі Unicheck; привести у відповідність чинні нормативно-правові акти Університету з урахуванням змін, внесених до Положення про виявлення та запобігання академічному плагіату в Національному авіаційному університеті; проректору з навчальної роботи забезпечити дотримання вимог академічної доброчесності та організувати процедуру перевірки рукописів на наявність ознак незаконних текстових збігів і запозичень на етапі підготовки їх до видання відповідно до Порядку перевірки академічних та наукових текстів на плагіат.
Голова Комісії з розгляду та рекомендації щодо затвердження освітніх програм, начальник відділу ліцензування та акредитації Анжела Гай доповіла:
про результати роботи Комісії з розгляду та рекомендації щодо затвердження освітніх програм з питань затвердження переліку освітніх програм першого (бакалаврського) та другого (магістерського) рівнів вищої освіти що підлягають акредитації Національним агентством із забезпечення якості вищої освіти у 2020 - 2021 навчальному році, на підставі чого було затверджено Перелік освітніх програм (10 ОПП першого (бакалаврського) рівня, 7 ОПП другого (магістерського) рівня);
про затвердження освітніх програм першого (бакалаврського) та другого (магістерського) рівнів вищої освіти з одноголосним прийняттям рішення погодити 3 освітні програми першого (бакалаврського) та 2 другого (магістерського) рівнів вищої освіти, які були відкриті у 2019-2020 навчальному році та рекомендувати до затвердження Вченою радою НАУ;
про освітні програми, які підлягають перезатвердженню у зв’язку із затвердженням стандартів вищої освіти та затвердженням нової редакції освітньої програми (зміни більше 25 %) з наступним погодженням 22 освітніх програм;
про освітні програми Васильківського фахового коледжу Національного авіаційного університету, які підлягають процедурі перезатвердження, з відповідною ухвалою про рекомендацію привести проекти ОП у відповідність до вимог Положення про освітні програми НАУ; застосувати при перегляді освітніх програм принципи формування індивідуальної освітньої траєкторії здобувачів фахової перед вищої передвищої освіти та наступності у реалізації намірів здобувачів освіти щодо отримання вищої освіти за відповідними освітніми програмами у Національному авіаційному університеті;
про підготовку здобувачів вищої освіти першого (бакалаврського) рівня англійською мовою за освітньо-професійною програмою «Електронні технології інтернету речей» спеціальності 171 «Електроніка» галузі знань 17 «Електроніка та телекомунікації» з підтриманою ухвалою погодити можливість підготовки здобувачів вищої освіти першого (бакалаврського) рівня англійською мовою та рекомендувати Вченій раді НАУ започаткувати провадження відповідної освітньої діяльності.
На засіданні Ради з якості затверджено:
методичні рекомендації щодо розробки навчально-робочих планів на 2020-21 н.р. з урахуванням вимог визначених Законом України «Про вищу освіту» та Національним агентством забезпечення якості освіти (питання вносила Невара Л.М., начальник відділу планування, організації та контролю освітнього процесу);
6 навчально-робочих планів спеціальностей підготовчого відділення Центру міжнародної освіти ІМСО;
15 навчально-робочі планів освітніх програм зі спеціальностей НАУ, за якими здійснюється підготовка здобувачів вищої освіти за освітнім ступенем Магістр на денній формі навчання