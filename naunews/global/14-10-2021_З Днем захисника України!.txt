Заголовок: З Днем захисника України!
Дата: 14/10/2021
URL: https://nau.edu.ua/ua/news/2021/10/z-dnem-zahisnika-ukraini.html
==================================================

14 жовтня – день знаменний для кожного українця – це свято не лише чоловіків, це свято всіх, хто любить і захищає свою Батьківщину. Свято спадкоємності героїчних традицій нашого народу, сили духу і мужності, історії та добра, відданості своїй Вітчизні та гордості за її ратну славу.
Також, сердечно вітаю всіх з особливим Днем для українців – святом Пресвятої Покрови – єдиним релігійним святом, яке є одночасно національно-патріотичним та державним. Адже здавна Свята Покрова була захисницею українського козацтва, а тепер і українського війська.
Нехай гордість за нашу державу наповнює серця, а наші сила та мужність завжди живляться любов’ю та підтримкою близьких і рідних.
Щиро зичу всім міцного здоров’я, добробуту і мирного неба.
З повагою
Ректор НАУ Максим Луцький