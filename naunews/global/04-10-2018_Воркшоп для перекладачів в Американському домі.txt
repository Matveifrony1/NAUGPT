Заголовок: Воркшоп для перекладачів в Американському домі
Дата: 04/10/2018
URL: https://nau.edu.ua/ua/news/1/10/vorkshop-dlya-perekladachiv-v-amerikanskomu-domi.html
==================================================

2 жовтня 2018 року студенти 3-4 курсів спеціальності 035 «Філологія» разом із старшим викладачем кафедри англійської філології і перекладу НН ГМІ І.В. Струк стали учасникам воркшопу на тему «Tech Assistance: Simultaneous Interpretation». Захід проводився у передовому центрі американської культури, освіти й інформації про США в Україні – America House Kyiv.
Під час лекції, яка мала дві частини – теоретичну та практичну, студенти ознайомилися з основними правилами роботи перекладача, отримали поради від знаних перекладачів, а також повправлялися в синхронному перекладі.
Зокрема, вони дізналися, що синхронний переклад має різні «клітинки» канви або нитки основи перекладацьких вмінь, міцність яких, безпосередньо, залежать від вірно налаштованих хедсетів, механіки в перекладацькій кабіні та рівня стійкості до стресорів; дізналися про ризики, які очікують у роботі усного перекладача; зробили аналіз різних типів промов – «лінійної» та «звивистої», а також отримали можливість попрацювати з перекладацьким обладнанням і спробувати себе в ролі синхронного перекладача (переклад відбувався одразу двома мовами – англійською та українською).
Більш ніж двох годинна лекція стала особливим досягненням та мотиваційним фактором на шляху до здобуття кваліфікації перекладача, спеціальних знань, умінь та практичних навичок студентами.