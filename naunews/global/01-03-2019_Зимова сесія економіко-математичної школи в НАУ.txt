Заголовок: Зимова сесія економіко-математичної школи в НАУ
Дата: 01/03/2019
URL: https://nau.edu.ua/ua/news/2019/3/zimova-sesiya-ekonomiko-matematichnoi-shkoli-v-nau.html
==================================================

Учні 10‑11 класів Авіакосмічного ліцею НАУ, КЗ КОР «Фастівський ліцей-інтернат» та загальноосвітньої школи I–II ступенів № 1 Вишневого взяли участь у зимовій сесії Економіко-математичної школи. Школа започаткована як спільний проект Інституту інноваційних освітніх технологій (ІІОТ) та Факультету економіки та бізнес-адміністрування. Керівник школи –Тамара Олешко.
Для слухачів школи співробітниками НАУ проведено лекції, мотиваційні тренінги та наукові майстер-класи: Тамара Олешко – «Елементи теорії ігор в задачах моделювання економічних процесів»; Олег Лещинський – «Приклади застосування оптимізаційних задач в прийнятті рішень»,  Дмитро Квашук –  «Штучний інтелект в нашому житті».
Директор ІІОТ Наталія Муранова презентувала учасникам заходу діяльність університету.  А працівники інституту Оксана Приходько, Інна Божко та Оксана Науменко розповіли слухачам про освітні та профорієнтаційні проекти для учнівської молоді: «Пробне ЗНО», «Всеукраїнські учнівські олімпіади НАУ», Дні НАУки, «Літня школа» та Всеукраїнські учнівські олімпіади НАУ тощо.
Запрошуємо учнів 10‑11 класів ЗСО приєднатися до участі у Науковій економіко-математичній школі,  весняна сесія якої відбудеться у травні 2019 року. Заявки на участь приймає Центр обдарованої учнівської молоді ННІІОТ НАУ за адресою: оbdarovana@nau.edu.ua. Довідки за телефонами: (044)406–72–09, 406–74–15. Координатори: Божко Інна Григорівна, Науменко Оксана Вікторівна. Сайт: http://iiot.nau.edu.ua, www.facebook.com/obdarovana.
Участь безкоштовна. Навчання в школі сприятиме професійній орієнтації старшокласників, розвитку талантів та здібностей учнівської молоді, вдалому професійному вибору, залученню до науково-дослідницької діяльності.