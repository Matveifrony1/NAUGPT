Заголовок: НАУ запевняє міжнародну та вітчизняну спільноту у відданості цінностям поваги до людської гідності та рівності
Дата: 19/04/2018
URL: https://nau.edu.ua/ua/news/1/3/afrikanska-rada-strivozhena-zayavoyu-posadovtsya-nau.html
==================================================

Африканська Рада в Україні висловила свою стурбованість публічною заявою проректора з міжнародного співробітництва Національного авіаційного університету Чепіженка В.І., виголошену ним 2 березня поточного року. Чепіженко В.І., під час зустрічі з трудовим колективом НАУ, висловив власне оціночне судження про рівень розвитку розумових здібностей представників країн Африки, яке, на думку цієї громадської організації, мало ознаки расизму.
Зважаючи на категоричну недопустимість проявів будь-якої дискримінації у вищому закладі освіти та враховуючи репутаційні збитки, нанесені університету діями посадової особи, було прийнято рішення про звільнення Чепіженка В.І. із займаної посади.
Користуючись нагодою, Національний авіаційний університет запевняє міжнародну та вітчизняну спільноту у своїй відданості цінностям поваги до людської гідності, рівності та недискримінації у всіх аспектах функціонування університету.