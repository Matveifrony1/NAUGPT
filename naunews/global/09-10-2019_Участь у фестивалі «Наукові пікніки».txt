Заголовок: Участь у фестивалі «Наукові пікніки»
Дата: 09/10/2019
URL: https://nau.edu.ua/ua/news/2019/10/uchast-u-festivali-naukovi-pikniki.html
==================================================

Представники Центру допрофесійної підготовки та Центру обдарованої учнівської молоді Інституту інноваційних освітніх технологій взяли участь у «Наукових пікніках» в київському парку імені Тараса Шевченка. У фестивалі взяли участь провідні університети України, науково-дослідні інститути, МАН України, Малі академії наук учнівської молоді, навчальні та позашкільні заклади освіти.
Представники Інституту Тетяна Петровська й Олена Губрій презентували програму «Обдарована особистість», що успішно реалізується в університеті та відкриває нові можливості для старшокласників щодо реалізації власних здібностей і талантів, сприяє залученню учнівської молоді до науково-дослідницької роботи в НАУ.
Організатори й учасники заходу впевнені, що фестиваль «Наукові пікніки» викликав яскраві емоційні враження у відвідувачів, сприяв вихованню нової наукової зміни, яка принесе розквіт української науки.