Заголовок: Семінар-перепідготовка рейтерів/екзаменаторів  з авіаційної англійської мови
Дата: 11/12/2018
URL: https://nau.edu.ua/ua/news/1/12/seminar-perepidgotovka-reyteriv/ekzamenatoriv-z-aviatsiynoi-angliyskoi-movi.html
==================================================

Для забезпечення відповідності вимогам ІКАО з мовної компетенції в Інституті ІКАО проведено щорічний семінар-перепідготовка рейтерів/екзаменаторів з авіаційної англійської мови.
Під час семінару обговорювалися питання: «Імплементація глобального плану з авіаційної безпеки» («Global Aviation Safety plan implementation»), «Психологічний портрет рейтера/екзаменатора з авіаційної англійської мови» («Aviation English rater/examiner psychological portrait»). Також говорили про нові термінологічні поняття, зокрема, кібербезпеку, визначення поведінкових характеристик проблемних пасажирів. Ці та інші нові теми повинні бути включені в програми підготовки та перепідготовки авіаційного персоналу відповідно до міжнародних вимог ІКАО. Також дуже корисною була практика оцінювання аудіозаписів екзамену з мовної компетентності пілотів та диспетчерів з управління повітряним рухом.
Семінар-перепідготовка був успішним і продуктивним завдяки професійній підготовці інструкторів й активній участі викладачів, рейтерів та екзаменаторів з авіаційної англійської мови з Навчального центру авіакомпанії «Міжнародні Авіалінії України», Кіровоградської льотної академії НАУ, Кременчуцького льотного коледж НАУ, Навчального центру «Iнтербридж», Льотної школи «Кондор» та інших навчальних закладів.