Заголовок: Право як засіб регулювання суспільних відносин
Дата: 19/11/2014
URL: https://nau.edu.ua/ua/news/2014/11/pravo-yak-zasib-regulyuvannya-suspilnix-vidnosin.html
==================================================

14 листопада 2014 року відбулась зустріч старшого викладача кафедри теорії та історії держави і права Ірини Тимкович зі старшокласниками середньої загальноосвітньої школи І-ІІІ ступенів  № 180 м. Києва.
Її мета - визначити роль та значення права як важливого засобу регулювання суспільних відносин. У бесіді увага акцентувалась на унікальності права, що полягає в здійсненні ним цілеспрямованого впливу на поведінку осіб і на суспільні відносини з метою їх впорядкування за допомогою системи спеціальних юридичних засобів. Учасники зустрічі вказали на необхідність розгляду права як культурного явища, яке формує правосвідомість та правову культуру громадян, а також права як інструменту вирішення практично значущих завдань суспільства.
Старшокласники були поїнформовані про переваги навчання за напрямом «Правознавство» в Юридичному інституті НАУ та запрошені до участі в профорієнтаційних заходах інституту.