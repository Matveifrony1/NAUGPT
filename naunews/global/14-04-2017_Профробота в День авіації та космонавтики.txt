Заголовок: Профробота в День авіації та космонавтики
Дата: 14/04/2017
URL: https://nau.edu.ua/ua/news/2017/4/profrobota-v-den-aviatsii-ta-kosmonavtiki.html
==================================================

7 квітня 2017 року у рамках здійснення профорієнтаційної роботи старший викладач кафедри іноземних мов за фахом Навчально-наукового гуманітарного інституту Г. Бабій відвідала загальноосвітню школу І-ІІІ ступенів № 1 міста Старокостянтинів Хмельницької області. Зустріч із школярами відбулася в день святкування Дня авіації та космонавтики. Тому викладач попередньо домовився з адміністрацією школи про показ учням 8-11 класів в актовому залі документального фільму «Небо. Літак. Мрія» про історію розвитку світової авіації та космонавтики.
Перед переглядом фільму Галина Вікторівна провела зустріч з класними керівниками 10а В. Покатилюк, 10б І. Онуфрійчук, 10в Н. Новаковою, 11а Ю. Герасимчук та 11б О. Самолюк. Вона роздала їм інформаційні листівки НАУ.
Після перегляду фільму викладач та класні керівники провели профорієнтаційні лекції в 10-11 класах, в яких вони подали короткі історичні дані щодо Національного авіаційного університету, докладно зупинилися на описі структури ВНЗ, напрямках підготовки фахівців для різних галузей, згадали про наукову та дослідницьку роботу нашого навчального закладу, а також розповіли про можливість відвідування десятикласниками літньої підготовчої школи та проходження пробного ЗНО з різних предметів у НАУ. Як учителі, так і учні активно ставили запитання про умови вступу, навчання та проживання іногородніх студентів. Окрім того, вони виявили бажання приїхати на День відкритих дверей. А декілька учнів запланували відвідати літню підготовчу школу.