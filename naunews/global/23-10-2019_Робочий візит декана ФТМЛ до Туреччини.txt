Заголовок: Робочий візит декана ФТМЛ до Туреччини
Дата: 23/10/2019
URL: https://nau.edu.ua/ua/news/2019/10/robochiy-vizit-dekana-ftml-do-turechchini.html
==================================================

Декан Факультету транспорту, менеджменту та логістики Оксана Ільєнко відвідала з робочим візитом Турецьку Республіку.
На ІV Міжнародній конференції з авіаційного менеджменту декан ФТМЛ презентувала Національний авіаційний університет та його основні досягнення в підготовці менеджерів для авіаційної галузі. В рамках роботи конференції відбулась зустріч з генеральним директором Європейського авіаційного інституту Діаною Думитраче, яка є експертом стандарту Part 147 Румунської авіаційної асоціації. Обговорені можливості підготовки українських експертів з даного стандарту.
Під час візиту до Університету цивільної авіації Туреччини  декан факультету Оксана Ільєнко обговорила з ректором Ахметом Акбулутом можливості співпраці між НАУ та університетом, зокрема, щодо підготовки менеджерів, логістиків та інших спеціалістів для авіаційної галузі. Декан ФТМЛ відвідала навчальний ангар університету та тренувальні лабораторії. Візит є одним з ключових етапів у підписанні договору про співпрацю, стажування та обмін досвідом між університетами.