Заголовок: Проведено пробне ЗНО для вступників-2021
Дата: 13/10/2020
URL: https://nau.edu.ua/ua/news/2020/zhovten/provedeno-probne-zno-dlya-vstupnikiv-2021.html
==================================================

Інститут інноваційних освітніх технологій НАУ провів пробне ЗНО для учнів 11 класів закладів середньої освіти, позашкільної, професійно-технічної освіти та студентів коледжів. У зв’язку з карантинними обмеженнями учасникам мали можливість обрати форму заходу: очну, очно-дистанційну або дистанційну, на платформі Moodle. Модератор освітнього проєкту «Пробне ЗНО» – директор Інституту Наталія Муранова. Завдання для учасників підготували науково-педагогічні працівники кафедри базових і спеціальних дисциплін Інституту інноваційних освітніх технологій.
Перевірити знання відповідно до програми, вимог і технологій УЦОЯО виявило бажання 1115 абітурієнтів із областей України: Вінницька, Волинська, Дніпропетровська, Житомирська, Запорізька, Івано-Франківська, Київська, Кіровоградська, Львівська, Миколаївська, Одеська, Полтавська, Харківська, Херсонська, Хмельницька.
Учасники виконували тестові завдання з навчальних предметів: математика (30%), фізика (3%), українська мова та література (32%), англійська мова (15%), історія України (11%), географія (4%), та біологія (5%).
З результатами «Пробного ЗНО» можна буде ознайомитися за
посиланням
. Як свідчать результати тестування більшість учнів потребують системної підготовки до загальнодержавного ЗНО під керівництвом викладача, тому запрошуємо абітурієнтів та випускників ЗСО пройти таку підготовку саме на кафедрі базових і спеціальних дисциплін Національного авіаційного університету.
Реєстрація на навчання на підготовчому відділенні НАУ (курси підготовки до ЗНО) за
посиланням
.
Детальна інформація: тел.: (044) 406-79-08, 406-72-02, 406-73-27,
е-mail:
idp2@nau.edu.ua
,
idpnau2016@gmail.com