Заголовок: На ФНСА НАУ пройшов захід з нагоди Міжнародного дня англійської мови
Дата: 02/05/2023
URL: https://nau.edu.ua/ua/news/2023/5/na-fnsa-nau-proyshov-zahid-z-nagodi-mizhnarodnogo-dnya-angliyskoi-movi.html
==================================================

Минулого тижня доценти Леся Конопляник, Юлія Пришупа та старший викладач кафедри іноземних мов і перекладу ФЛСК Наталія Березнікова провели захід «Top Seven», присвячений Міжнародному дню англійської мови, який щорічно святкується 23 квітня.
На початку зустрічі студенти 1 курсу ФНСА (ОПП «Дизайн» та «ІТ-дизайн») дізнались про історію цього свята та цікаві факти про англійську мову. Під час зустрічі у формі інтерактивної презентації було розглянуто поширені помилки, що зустрічаються у мовленні українських студентів. Всі студенти мали змогу бути не лише слухачами, але й учасниками процесу та перевірити чи допускають вони ці помилки у мовленні.
Учасники заходу підготували цікаві презентації з тем «Top seven idioms the translation of which you will not find in dictionaries», «Top seven terms widely used in personal communication», «Top seven abbreviations in English slang», «Seven essential motion graphics terms», «Seven key terms every UI/UX designer should now», за допомогою яких всі присутні дізнались щось нове для себе як з загальної англійської мови, так і фахової. Крім того, пригадали американізми у мовленні сучасної молоді та професійному жаргоні, які з’явились останніми роками, та чи доцільно їх перекладати.
Оскільки професія дизайнерів та ІТ-дизайнерів вимагає високого рівня володіння англійською мовою, подібні заходи сприяють вдосконаленню як професійних знань, так і навичок іншомовної комунікації.