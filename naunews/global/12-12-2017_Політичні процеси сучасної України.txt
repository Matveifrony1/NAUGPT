Заголовок: Політичні процеси сучасної України
Дата: 12/12/2017
URL: https://nau.edu.ua/ua/news/2017/12/politichni-protsesi-suchasnoi-ukraini.html
==================================================

11 грудня 2017 року кафедра соціології та політології НН ГМІ НАУ та кафедра глобалістики, євроінтеграції та управління національною безпекою Національної академії державного управління при Президентові України організували й провели міжвузівський круглий стіл
«
Політичні процеси сучасної України крізь призму соціології». Учасники круглого столу проаналізували сучасну соціально-політичну ситуацію в Україні і висвітлили загрози та виклики, що стоять перед Україною.
Так, доктор політичних наук, професор кафедри соціології та політології Л.В. Чупрій здійснив ґрунтовний соціологічний аналіз сучасних політичних процесів.
Віце-адмірал, активний учасник АТО, аспірант кафедри глобалістики, євроінтеграції та управління національною безпекою НАДУ С. А. Гайдук проаналізував передумови анексії АРК Російською Федерацією у процесі відновлення територіальної цілісності України.
Доцент цієї кафедри А.В. Дацюк розглянув геополітичні аспекти безпекової політики України. Ю.В. Романенко, доктор соціологічних наук, професор та інші промовці акцентували увагу на важливості посилення громадянського суспільства, яке повинно контролювати владу, підвищення рівня самосвідомості українців шляхом правової та громадянської освіти, переформатування політичної системи шляхом формування нової політичної еліти, розвитку патріотизму, завершення реформування різних сфер суспільного життя, запобігання поширення пропаганди сепаратизму.
Круглий стіл пройшов на високому науковому рівні і викликав значний інтерес як у викладачів, так і у студентської молоді.