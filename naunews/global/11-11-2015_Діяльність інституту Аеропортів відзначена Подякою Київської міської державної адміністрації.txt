Заголовок: Діяльність інституту Аеропортів відзначена Подякою Київської міської державної адміністрації
Дата: 11/11/2015
URL: https://nau.edu.ua/ua/news/2015/11/diyalnist-institutu-aeroportiv-vidznachena-podyakoyu-kiivskoi-miskoi-derzhavnoi-administraczii.html
==================================================

4 листопада 2015 р. колектив Навчально-наукового інституту Аеропортів НАУ отримав Подяку Департаменту містобудування та архітектури Київської міської державної адміністрації (КМДА) за плідну співпрацю та участь у дослідженні проблем розвитку транспортної мережі столиці України.
Упродовж березня-травня 2015 р. на підставі договорів про співробітництво з Департаментом містобудування та архітектури КМДА, групою компаній А+С в Україні  49 студентів 3-4 курсів напрямків підготовки «Архітектура» та «Будівництво» брали участь у виконанні робіт з дослідження та оптимізації пасажиропотоків, які громадський та приватний транспорт обслуговує у межах м. Києва.
Координацію робіт з боку НАУ здійснювали викладачі кафедри містобудування (завідувач – к.т.н., с.н.с. Галина Агєєва), кафедри реконструкції аеропортів та автошляхів (завідувач – д.т.н., проф. Андрій Бєлятинський), кафедри комп’ютерних технологій будівництва (завідувач – д.т.н., проф. Олександр Лапенко).
Директор інституту Октябрина Чемакіна відзначила Подякою кожного студента-учасника досліджень.