Заголовок: Запрошуємо вчених НАУ подавати свої кандидатури на здобуття премій імені видатних учених України
Дата: 09/08/2022
URL: https://nau.edu.ua/ua/news/2022/8/zaproshuemo-vchenih-nau-podavati-svoi-kandidaturi-na-zdobuttya-premiy-imeni-vidatnih-uchenih-ukraini.html
==================================================

З метою визначення вчених, які опублікували найкращі наукові праці, здійснили винаходи і відкриття, що мають важливе значення для розвитку науки і економіки України, Національна академія наук України присуджує премії імені видатних учених України.
У конкурсі на здобуття премій можуть брати участь:
- дійсні члени і члени-кореспонденти НАН України незалежно від місця їх постійної роботи;
- окремі особи, які працюють у наукових установах, закладах вищої освіти, на підприємствах і в організаціях, розташованих на території України;
- колективи авторів, які виконали запропоновану на здобуття премії роботу, якщо більшість авторів працюють в установах України.
На здобуття іменних премій можуть бути висунені:
- наукові праці лише після того, як мене не менше 6 місяців, але не більше 5 років після їх опублікування;
- винаходи й відкриття, після їх впровадження у народне господарство.
Граничний термін подання роботи на конкурс – 1 листопада 2022 року.
До конкурсу не допускаються роботи, які були відзначені Державною премією України, іменними преміями НАН України, національними галузевими академіями наук або спеціальними преміями інших відомств, що присуджуються за конкурсами. Також, на конкурс не приймаються збірки наукових праць більш ніж трьох авторів.
Усі, хто висунув наукову працю на здобуття іменної премії, подають документи у двох ідентично оформлених примірниках на адресу: 01601, м. Київ, вул. Володимирська, 54, Президія Національної академії наук України.
Додаткову інформацію можна отримати за
посиланням
.
або за телефоном:
(044) 239-64-24
;
(044) 239-64-63