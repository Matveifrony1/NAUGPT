Заголовок: Комплекс психологічної допомоги від Студентської ради Факультету економіки та бізнес-адміністрування НАУ
Дата: 28/04/2022
URL: https://nau.edu.ua/ua/news/2022/3/kompleks-psihologichnoi-dopomogi-vid-studentskoi-radi-fakultetu-ekonomiki-ta-biznes-administruvannya-nau.html
==================================================

Студентська Рада Факультету економіки та бізнес-адміністрування (ФЕБА) Національного авіаційного університету протягом квітня організувала та провела для студентів НАУ тиждень безплатних онлайн-вебінарів із провідними психологами та психотерапевтами.
До комплексу ворк-шопів долучились:
- Влада Бедрата, Леді-Бандерівка та конфліктолог, член Національної асоціації медіаторів України, тема «Комунікації зі своїми АБО як поліпшити стосунки навіть під час війни»;
- Маргарита Трущенко, жіночий психолог-практик, тема «Адаптація в нових умовах»;
- Анна Резнік, психотерапевт, сімейно-системний, груповий, арт терапевт, сексолог. Тема «Як відпустити докір сумління, що могли б зробити більше та не допустити війну? Що робити, коли під час війни втратив свого чотирилапого друга?»;
- Владлена Терещенко, психолог, сексолог, тема «Як зберегти стосунки під час війни?»;
- Ірина Скрита, психолог, арткоуч, тема Як робити перші кроки до самореалізації в новій реальності?»;
- Маргарита Стельмашова, кваліфікований психотерапевт, тема «Пояснення нашої психіки».
На зустрічах студенти поспілкувалися зі спеціалістами в комфортній атмосфері, спробували різні психологічні вправи та методики, налаштувалися на навчання та роботу.
Студентська рада ФЕБА НАУ закликає кожного зараз бути уважним до себе і свого психічного здоров‘я, адже саме в наших руках майбутнє України.