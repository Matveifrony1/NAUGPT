Заголовок:АСПІРАНТУРА ТА ДОКТОРАНТУРА КАІ

Дата: ----------
URL: https://asdoc.nau.edu.ua/
==================================================

Питання підготовки науково-педагогічних та наукових кадрів вищої кваліфікації в Державному університеті "Київський авіаційний інститут" (далі – КАІ) забезпечує Відділ аспірантури та докторантури.

Історія Аспірантури в КАІ бере свій початок із 1951 року та має дві форми навчання – очна (денна та вечірня) і заочна. Нормативний час підготовки здобувачів вищої освіти ступеня доктора філософії становить чотири роки, що передбачає виконання освітньо-наукової програми за відповідною спеціальністю та проведення власного наукового дослідження.

З 1988 року в університеті успішно діє докторантура як найвища ланка в системі підготовки наукових та науково-педагогічних кадрів. Підготовка здобувачів ступеня доктора наук у докторантурі Університету триває 2 роки, за очною (денною) формою навчання, і передбачає виконання наукової програми за обраною спеціальністю та захист дисертації.

Провідні вітчизняні та зарубіжні науково-педагогічні працівники з різних галузей знань діляться своїми знаннями, готуючи для держави нові наукові кадри вищої кваліфікації - за 30 спеціальностями.

За роки роботи аспірантури та докторантури було підготовлено багато відомих вчених та науковців. Ми пишаємося тим, що вже і наші випускники – у цій почесній кагорті.

В Університеті працюють 15 академіків та член-кореспондентів НАН України, 183 доктори наук, професори та 590 кандидатів наук, доценти. Серед них – 26 лауреатів Державної премії України в галузі науки і техніки, 16 Заслужених діячів науки та техніки України, 12 Заслужених працівників освіти України, 3 Заслужені працівники народної освіти, 3 Заслужені та 27 Почесних працівників авіаційного транспорту, Заслужені винахідники, юристи, економісти, журналісти, працівники культури тощо. 

У КАІ створені та успішно функціонують науково-педагогічні школи. Вони залучені до підготовки здобувачів вищої освіти всіх освітніх рівнів та сконцентровані на формуванні їх дослідницьких, аналітичних та креативних компетенцій.

Навчання в аспірантурі та докторантурі КАІ , надає змогу поглибити свої теоретичні та дослідницькі знання, проводити оригінальні дослідження, розвивати власний науковий потенціал у сфері обраної спеціальності.

ПЕРЕВАГИ НАВЧАННЯ

В АСПІРАНТУРІ ТА ДОКТОРАНТУРІ КАІ:

Один із найкращих університетів серед 200 університетів України.
33 необхідні спеціальності із різних галузей знань.
Сучасна матеріально-технічна та навчальна база.
Заняття проводять провідні викладачі та експерти з різних галузей знань, які постійно проходять зарубіжні стажування, мають патенти про винаходи, публікують власні наукові доробки у періодичних виданнях, включених до наукометричної бази Scopus та Web of Sciences;
Спільні програми підготовки аспірантів та докторантів із провідними навчальними закладами вищої освіти Європи.
Академічна мобільність і гранти від європейських навчальних закладів вищої освіти.
Широкі можливості аспірантам та докторантам у реалізації їх наукових, дослідницьких та творчих інтересів.
Можливість для аспірантів та молодих учених отримати державні нагороди - стипендії, премії, гранти: академічні стипендії та гранти Президента України, академічні стипендії та премії Кабінету міністрів України, премії Національної академії наук України та ін.
Постійне формування Разових спеціалізованих вчених рад з присудження ступеня доктора філософії за різними науковими спеціальностями.
Створення та функціонування Спеціалізованих Вчених рад із захисту докторських дисертацій.
 

ЛАСКАВО ПРОСИМО НА НАВЧАННЯ ДО АСПІРАНТУРИ ТА ДОКТОРАНТУРИ

КИЇВСЬКОГО АВІАЦІЙНОГО ІНСТИТУТУ!