Заголовок: НАУ взяв участь в «Профорієнтаційному фестивалі» Українки
Дата: 16/05/2018
URL: https://nau.edu.ua/ua/news/1/5/nau-vzyav-uchast-v-proforientatsiynomu-festivali-ukrainki.html
==================================================

16 травня 2018 року за сприяння міськради м. Українки Київської області, Національний авіаційний університет взяв участь у заході «Профорієнтаційний фестиваль» для старшокласників ЗНЗ міста. Там представники університету презентували навчальну, наукову та дослідницьку діяльність. Інформували учнів 9–11 класів представники НН Інституту неперервної освіти та кафедри електроніки НН Інституту аеронавігації, електроніки та телекомунікацій.
Адміністрація міськради  надала змогу представникам університету на високому рівні провести презентацію  діяльності НАУ за  спеціальностями та програмами, за якими ведеться підготовка майбутніх фахівців. Науковці  розповіли старшокласникам про забезпечення високоякісної підготовки фахівців різних освітніх ступенів, англомовне навчання, стажування, проходження практики та працевлаштування. Цікавили учнів 9–11 класів і відомості про кафедру військової підготовки;  правила прийому до НАУ у 2018 році; організація дозвілля та спортивні секції; розмір стипендії та вартість навчання за кошти юридичних та фізичних осіб; наукова робота та можливість навчатися за кордоном за програмою обміну; заочне навчання, паралельна друга вища освіта та підготовка до загальнонаціонального ЗНО; інноваційні технології, що використовуються у навчанні та інформація про  науково-викладацький склад.
Профорієнтаційні консультації успішно відбулися для 500 старшокласників. Бажаючих запросили на День відкритих дверей  9 червня 2018 року та до участі у профорієнтаційних проектах: «Літня школа–2018» та «Пробне ЗНО–2018».
В. о. міського голови К. Проценко передала слова вітання керівництву та колективу університету і вручила Подяку за підтримку молодіжних ініціатив та активну участь у профорієнтаційному фестивалі.