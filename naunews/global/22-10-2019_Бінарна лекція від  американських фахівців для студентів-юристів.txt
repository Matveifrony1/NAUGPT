Заголовок: Бінарна лекція від  американських фахівців для студентів-юристів
Дата: 22/10/2019
URL: https://nau.edu.ua/ua/news/2019/10/binarna-lektsiya-vid-amerikanskih-fahivtsiv-dlya-studentiv-yuristiv.html
==================================================

Бінарну лекцію для студентів Юридичного факультету провели представник атторнейської служби в цивільних справах Штату Айдахо Майкл Гілтор та прокурор відділу протидії екологічним правопорушенням округу Лос-Анджелес Річард Маглбі (США). Лекцію проведено в рамках Меморандуму про співробітництво між НАУ та Левітт інститутом міжнародного розвитку (США).
Захід  відбувся у формі діалогу двох практиків, які презентували свої погляди щодо важливості володіння ораторським мистецтвом серед юристів. Лектори переконливо довели, що у США неможливо виконувати жоден вид юридичної діяльності без знання та розуміння особливостей спілкування та механізмів впливу однієї людини на іншу. Спікери наголосили, що у юридичній діяльності ораторське мистецтво необхідне для впливу як на людей, які, наприклад, потрапили у сферу судочинства (свідок, підозрюваний, обвинувачений, потерпілий та ін.), так і на осіб, що безпосередньо здійснюють цей вид діяльності (слідчий, прокурор, суддя, адвокат).
Під час  заняття студенти обговорили із доповідачами роль судді, журі, прокурора, адвоката у судовому процесі, особливості американського кримінального процесу, зокрема, допиту обвинуваченого, примусового виклику свідків для дачі показів тощо.