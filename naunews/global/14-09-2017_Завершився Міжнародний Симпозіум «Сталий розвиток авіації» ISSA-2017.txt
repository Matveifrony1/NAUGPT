Заголовок: Завершився Міжнародний Симпозіум «Сталий розвиток авіації» ISSA-2017
Дата: 14/09/2017
URL: https://nau.edu.ua/ua/news/2017/9/zavershivsya-mizhnarodniy-simpozium-staliy-rozvitok-aviatsii-issa-2017.html
==================================================

Завершив свою роботу Міжнародний Симпозіум «Сталий розвиток авіації» ISSA-2017, організаторами якого виступили Університет Анадолу (Туреччина) та Національний Авіаційний Університет (Україна). Одним із вагомих результатів роботи Симпозіуму стали підписання Меморандуму про співпрацю та наміри ініціаторів створити спільний Авіатехнопарк.
По закінченні роботи секційних засідань учасники та гості симпозіуму відвідали передові науково-дослідні підрозділи НАУ: Ангар НАУ, Випробувальну інтерактивну лабораторію «Авіатест» Українського науково-дослідного та навчального центру хіммотології та сертифікації ПММ і ТР та Науково-виробничий центр безпілотної авіації «Віраж».
Офіційну церемонію завершення роботи Симпозіуму ознаменували виступи професора Хікмет Каракоч (Університету Анадолу) та   професор Сергій Бойченко (Національний авіаційний університет). Вони висловили взаємну вдячність за високий рівень організації та сподівання на продовження співпраці між українським і турецьким «вишами». Також відбулася церемонія нагородження кращих доповідачів і молодих науковців.