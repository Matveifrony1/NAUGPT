Заголовок: Кафедра дизайну інтер'єрів Факультету архітектури, будівництва та дизайну НАУ святкує своє 20-річчя
Дата: 27/07/2022
URL: https://nau.edu.ua/ua/news/2022/7/kafedra-dizaynu-intereriv-fakultetu-arhitekturi-budivnitstva-ta-dizaynu-nau-svyatkue-svoe-20-richchya.html
==================================================

Днями
кафедра дизайну інтер'єрів
Факультету архітектури, будівництва та дизайну (ФАБД) Національного авіаційного університету відзначила 20 років з дня заснування.
На сьогодні, крім дизайну інтер'єрів, студенти кафедри мають можливість вивчати основи предметного, промислового, графічного, середовищного дизайну, моделювання меблів, розробку фірмового стилю, UI/UX дизайн, екодизайн, універсальний дизайн, особистий бренд дизайнера, підприємництво в дизайні. Це дозволяє випускникам впевнено почуватися та бути конкурентоспроможними на ринку праці.
Проєктні пропозиції студенти виконують на реальних підосновах. У процесі навчання виконуються різнопланові проєкти, розробляється дизайн від голки до літака.
Результатом наукової роботи кафедри став фаховий збірник
«ТЕОРІЯ ТА ПРАКТИКА ДИЗАЙНУ»
, який цьогоріч відзначає 10 років існування.
Видання спрямоване на поширення та популяризацію наукових розробок і досягнень з практики дизайну та його теоретичної частини – технічної естетики, дизайну архітектурного середовища, досліджень історії та теорії архітектури, актуальних проблем мистецтвознавства.
Першочерговим показником якості роботи фахівці кафедри вважають досягнення своїх студентів та випускників, переважна більшість з яких працює за спеціальністю, або у суміжних сферах.
Кафедра постійно співпрацює з дизайнерськими бюро, виробництвом, творчими професійними спілками задля покращення якості підготовки молодих фахівців.
Щоб слідкувати за актуальними подіями на кафедрі приєднуйтеся до нас в соцмережах:
facebook
telegram
instagram