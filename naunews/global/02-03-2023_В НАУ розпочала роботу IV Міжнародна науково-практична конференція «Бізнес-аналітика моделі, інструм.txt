Заголовок: В НАУ розпочала роботу IV Міжнародна науково-практична конференція «Бізнес-аналітика: моделі, інструменти та технології»
Дата: 02/03/2023
URL: https://nau.edu.ua/ua/news/2023/3/v-nau-rozpochala-robotu-iv-mizhnarodna-naukovo-praktichna-konferentsiya-biznes-analitika-modeli-instrumenti-ta-tehnologii.html
==================================================

1 березня 2023 року на кафедрі бізнес аналітики та цифрової економіки факультету економіки та бізнес-адміністрування НАУ розпочалась IV Міжнародна науково-практична конференція «Бізнес-аналітика: моделі, інструменти та технології»
За програмою конференції протягом 3 днів передбачається обговорення наукових здобутків у розробці та впровадженні новітніх цифрових технологій, економіко-математичних методів та моделей в системи управління соціально-економічними процесами в межах глобалізованого суспільства.
Участь в заході беруть представники фахової міжнародної спільноти викладачів, науковців, міжнародних партнерів, студентів. Важливим аспектом роботи конференції є практичні напрацювання та пропозиції щодо подальшого економічного розвитку України в умовах післявоєнної відбудови, вирішення пов’язаних з цим процесом проблем та їхнього запобігання.
З вітальним словом до учасників конференції звернулась завідувач кафедри бізнес аналітики та цифрової економіки ФЕБА НАУ Наталія Касьянова, яка наголосила на важливості таких наукових заходів, що покликані розвивати наукову думку щодо виявлених економічних проблем країн світу й України, а також напрацювати шляхи їх вирішення.
Від адміністрації ФЕБА НАУ учасників конференції привітала заступниця декана з інформатизації, наукової та виховної роботи Ольга Вовк. Також до вітань та наукової дискусії IV міжнародної науково-практична конференції долучились науковці з Національного Луїського університету (Польща), Тбіліського державного університету імені Іване Джавахішвілі (Грузія), Інституту гуманітарних та соціальних наук Даугавпілського університету (Латвія).
Цьогоріч одним із нововведень у роботі конференції стане наявність тематичної секції «Українська пісня – це душа народу, яка єднає і окриляє», де учасники зможуть неформально поспілкуватись про історію та культуру українського народу, сучасну музику, традиції, види пісень та їх метаморфози, а також про щасливе мистецьке майбутнє українців (запрошуємо приєднатись за
посиланням)
.
Предметне обговорення на конференції продовжиться 2 та 3 березня 2023 року на засіданнях наукових секціях і завершиться підбиттям підсумків на засіданні круглого столу (запрошуємо приєднатись за
посиланням
).