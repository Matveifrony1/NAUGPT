Заголовок: Першість НАУ з багатоборства
Дата: 21/03/2017
URL: https://nau.edu.ua/ua/news/2017/3/pershist-nau-z-bagatoborstva.html
==================================================

16 березня 2017 року в спорткомплексі Національного авіаційного університету відбулися змагання з багатоборства. В першості НАУ брали участь 10 збірних команд інститутів. Загальна кількість учасників склала 60 чоловік - 30 хлопців та 30 дівчат. Головний суддя змагань старший викладач кафедри фізичного виховання та спортивної підготовки Навчально-наукового гуманітарного інституту Т. Свірська.
Програма змагань включала в себе три види випробувань - згинання та розгинання рук в упорі лежачи, піднімання тулуба із положення лежачи за 1 хвилину й утримання положення «Планка».
У загальному заліку в запеклій боротьбі переможцями стали студенти збірної команди НН ІАН, ІІ місце виборола команда НН ІМВ, ІІІ місце посіла команда НН ІЕМ.
Вітаємо переможців та призерів, а також дякуємо за участь усіх учасників змагань!