Заголовок: В НАУ пройшли заходи з нагоди 37 років Чорнобильської катастрофи
Дата: 27/04/2023
URL: https://nau.edu.ua/ua/news/2023/3/v-nau-proyshli-zahodi-z-nagodi-37-rokiv-chornobilskoi-katastrofi.html
==================================================

Українці не забувають про трагедію, яка спіткала країну, а саме про Чорнобильську катастрофу. Кожного року біля місцевих пам’ятників в різних містах країни проводилися заходи, присвячені жертвам та ліквідаторам аварії.
В період воєнного стану в нашій країні важливо зберігати та вшановувати пам’ять Героїв, які врятували світ від ядерного апокаліпсиса в той час, 26 квітня 1986 року…..
«Герої не вмирають» - гасло крізь всі часи, яке стосуються до всіх сміливих та гідних людей, які віддали своє життя заради життя інших.
26 квітня 2023 року студенти 203 групи спеціальності «Філологія» разом з наставником групи старшим викладачем кафедри іноземної філології і перекладу Жанною Івановою вшанували пам’ять Героїв Чорнобиля та згадали особливі обставини виникнення техногенної аварії.
Напередодні чергової 37 річниці студенти 203 групи та 202 групи спеціальності «Переклад» подивилися перші телеповідомлення каналу ZDF німецькою мовою, відеорепортаж про наслідки аварії та згадали сімейні історії, пов'язані з катастрофою та долучилися до збору інформації про участь своїх рідних та мешканців своїх міст та сіл у ліквідації аварії.
На кафедрі Комп’ютерних технологій будівництва та реконструкції аеропортів ФНСА З нагоди 37-річчя від дня аварії на Чорнобильській АЕС 26 квітня відбувся круглий стіл, участь в якому взяли студенти, наставники академічних груп кафедри та заступник декана ФНСА з науково-організаційної роботи Валентина Грабовчак. У рамках круглого столу були обговорені цікаві доповіді: «Наслідки аварії на ЧАЕС для України», «Чорнобиль до трагедії», «Зона ЧАЕС зараз» та інші. Учасники заходу відзначили, що Чорнобильська трагедія – катастрофа планетарного масштабу, яка поставила під загрозу життя та здоров’я мільйонів людей, змусила людство переглянути своє відношення до питань атомної енергетики та безпеки. Але разом із тим, ця катастрофа стала символом людяності та героїзму.
Факультет економіки та бізнес-адміністрування протягом 24-27 квітня , своєю чергою, провів зустрічі, присвячені вшануванню пам’яті та обговоренню досвіду й ризиків Чорнобильської трагедії. Наставники академічних груп кафедри фінансів, обліку та оподаткування ФЕБА на чолі із завідувачкою кафедри Тетяною Косовою 26 квітня 2023 року відвідали круглий стіл «Чорнобиль», на якому викладачі зі здобувачами обговорили ризики окупації атомних станцій, правила радіаційної безпеки, історичні події квітня 1986 року.
На кафедрі маркетингу ФЕБА 24 квітня року наставницею групи М-120Б ФЕБА асистенткою кафедри Іриною Созиновою і 27 квітня наставницею групи М-122Б ФЕБА доценткою кафедри Іриною Бовсунівською організовано годину корпоративної культури. 26 квітня 2023 року на кафедрі економіки повітряного транспорту ФЕБА старший викладач кафедри Наталією Сафонік провеа кураторську годину із групою ЕП-112М до Дня пам’яті Чорнобиля.
Учасники заходів вшанували пам’ять тих героїв, які стали на боротьбу з невидимим ворогом – радіацією, що спровокувала значні площі забруднених територій, забруднене повітря, значну кількість постраждалих та загиблих унаслідок аварії.
Студентською радою та Профбюро Юридичного факультету також проведено ряд заходів, приурочених 37-й річниці аварії на ЧАЕС. Так, в.о. голови Студентської ради факультету Анжелікою Левченко підготовлено просвітницькій відеоролик «26 квітня. День пам’яті Чорнобильської трагедії».
Студентське самоврядування факультету провело круглий стіл на тему «Чорнобильська катастрофа: причини та наслідки трагедії». Майбутні правники презентували у доповідях причини катастрофи, окреслили непоправні наслідки екологічного, медичного та соціального-економічного характеру, поглиблено дослідили питання, що стосувалося впливу тогочасного уряду на поширення інформації про аварію та реакцію світової громадськості. Між учасниками науково-просвітницького заходу виникла жвава дискусія на тему «Чи реальне життя в зоні відчуження та через скільки років, якщо таке можливо?». Завершуючи захід учасники згадали всіх відчайдушних героїв-ліквідаторів ЧАЕС та вшанували хвилиною мовчання тих, хто вже не з нами.
У рамках запланованих заходів, студентська молодь також відвідала Національний музей «Чорнобиль», який є багатофункціональним історико-культурним закладом, що поєднує наукову, культурно-просвітницьку діяльність з діяльністю сучасного музею з архівування, збереження та оприлюднення історії ядерної аварії на Чорнобильській АЕС.
Багато пам’ятників було встановлено після 1991 року, присвячених жертвам Чорнобильської катастрофи. На одному з них можна побачити такий напис: «… і розділився час на «до» та «після», упала зірка на ім’я полин, Чорнобиль чорним смолоскипом став вироком над всім живим».
Серед Героїв Чорнобиля були пожежники, військовослужбовці, лікарі, будівельники та представники інших професій, які пожертвували своїми життями, аби врятувати інших. І хоча минуло вже понад 37 років від дня катастрофи, ми маємо пам’ятати…
Ми кажемо: «Герої не вмирають!» і тоді, і зараз…