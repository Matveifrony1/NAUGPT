Заголовок: НАУвці продовжують профорієнтаційну роботу
Дата: 27/04/2023
URL: https://nau.edu.ua/ua/news/2023/4/nauvtsi-prodovzhuyut-proforientatsiynu-robotu.html
==================================================

24 квітня 2023 року в академічному ліцеї «Основа» м. Вишневе Бучанського району Київської області представники Навчального-наукового інституту розвитку освіти НАУ (ННІРО) і Факультету аеронавігації, електроніки та телекомунікації НАУ (ФАЕТ) провели цикл науково-популярних лекцій з учнями старших класів.
У заході взяли участь – Петровська Тетяна, директор Центру допрофесійної підготовки та обдарованої учнівської молоді ННІРО НАУ, к.пед.н.; Тачиніна Олена, д.т.н., професор кафеди авіоніки ФАЕТ; Габрусенко Євген, координатор профорієнтаційної роботи ФАЕТ, к.т.н., доцент; Юденко Ігор, аспірант кафедри авіаційних комп’ютерно-інтегрованих комплексів ФАЕТ.
Майбутні абітурієнти ознайомилися з перевагами НАУ, навчальною діяльністю і науковими досягненнями викладачів ФАЕТ НАУ, профорієнтаційними та освітніми заходами для учнів 9-11 класів, можливістю обрати конкурентоспроможну спеціальність, перспективами подальшого працевлаштування.
Спікери запросили ліцеїстів відвідати навчальний ангар університету, кафедри та лабораторії ФАЕТ НАУ, ознайомитися з експозицією Музею історії авіації
Щиро дякуємо адміністрації ліцею та всім учасникам профорієнтаційного заходу!
До зустрічі в Національному авіаційному університеті!
Слава Україні!