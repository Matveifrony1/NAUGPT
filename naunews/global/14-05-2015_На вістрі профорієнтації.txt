Заголовок: На вістрі профорієнтації
Дата: 14/05/2015
URL: https://nau.edu.ua/ua/news/2015/5/na-vistri-proforientaczii.html
==================================================

27 квітня 2015 року викладачі кафедри іноземних мов за фахом Гуманітарного інституту Олена Гурська та Наталія Муркіна провели профорієнтаційну зустріч з учнями 11-х класів київської середньої загальноосвітньої школи № 308  з поглибленим вивченням української мови Деснянського району. Учням була надана необхідна інформація про галузі знань та напрями підготовки майбутніх фахівців НАУ, особливості організації навчально-виховного процесу, технічні можливості, інноваційні методики навчання, науково-практичні аспекти життя студентів та можливості подальшої професійної діяльності випускників університету. Старшокласники отримали рекламні буклети навчальних інститутів університету, які допоможуть потенційним абітурієнтам зробити свій свідомий професійний вибір та оцінити перспективи працевлаштування після закінчення вищого навчального закладу. Під час зустрічі майбутні студенти задавали різноманітні актуальні питання про умови вступу та навчання в НАУ і отримали вичерпні відповіді, які, сподіваємось, спонукають їх продовжити освіту і стати гідними фахівцями в обраних професійних галузях сучасного суспільства.