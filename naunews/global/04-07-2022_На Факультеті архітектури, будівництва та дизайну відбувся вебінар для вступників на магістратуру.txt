Заголовок: На Факультеті архітектури, будівництва та дизайну відбувся вебінар для вступників на магістратуру
Дата: 04/07/2022
URL: https://nau.edu.ua/ua/news/2022/7/na-fakulteti-arhitekturi-budivnitstva-ta-dizaynu-vidbuvsya-vebinar-dlya-vstupnikiv-na-magistraturu.html
==================================================

30 червня декан Факультету архітектури, будівництва та дизайну (ФАБД) Національного авіаційного університету Віктор Карпов провів вебінар «Магістратура: вступ, процедура, документи».
На зустрічі були присутні:
- завідувач кафедри комп’ютерних технологій будівництва та реконструкції аеропортів Олександр Лапенко;
- завідувач кафедри дизайну інтер’єру Лілія Гнатюк;
- завідувач кафедри комп’ютерних технологій дизайну і графіки Вікторія Василенко;
- доцент кафедри архітектури та просторового планування Олександр Крижанівський;
- провідні викладачі кафедр факультету.
Цього року ФАБД НАУ оголошено приймання заяв до вступу за чотирма спеціальностями:
022 дизайн
191 архітектура та містобудування
192 будівництво та цивільна інженерія
193 геодезія та землевпорядкування.
Секретар приймальної комісії ФАБД НАУ Вікторія Василенко детально висвітлила для присутніх запитання щодо вступної кампанії 2022 року.