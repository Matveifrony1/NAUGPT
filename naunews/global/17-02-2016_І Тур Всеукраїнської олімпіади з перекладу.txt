Заголовок: І Тур Всеукраїнської олімпіади з перекладу
Дата: 17/02/2016
URL: https://nau.edu.ua/ua/news/2016/2/i-tur-vseukrainskoi-olimpiadi-z-perekladu.html
==================================================

11 лютого 2016 року на кафедрі англійської філології і перекладу Навчально-наукового Гуманітарного інституту відбувся І тур Всеукраїнської студентської олімпіади з перекладу. Цьогоріч за вихід до другого туру змагалося 50 учасників - студентів перекладацького відділення НН ГМІ НАУ. Студенти успішно застосували засвоєні перекладацькі навички. Поряд із високим рівнем володіння мови, вдалим виокремленням ситуацій учасники продемонстрували соціокультурну, суспільно-історичну та політико-економічну обізнаність. Доводячи, що перекладацька майстерність – це гармонія професійних знань, простір для реалізації творчих здібностей та жага до пізнання!
Переможцями визнані: Л. Заруцька (401 гр. НН ГМІ) – І місце, О. Пантюшенко– (401 гр. НН ГМІ) – ІІ місце, А. Світлак – (303 гр. НН ГМІ) – ІІ місце, Я. Трубенок (403 гр. НН ГМІ) – ІІІ місце, А. Ткаченко (303 гр. НН ГМІ) – ІІІ місце.
До участі в другому етапі олімпіади, який відбудеться в квітні в Київському національному університеті ім. Т. Шевченка, рекомендовано Л. Заруцьку. Вітаємо переможців та зичимо нових наукових звершень!