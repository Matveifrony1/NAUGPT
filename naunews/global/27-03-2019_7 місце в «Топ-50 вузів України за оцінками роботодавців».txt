Заголовок: 7 місце в «Топ-50 вузів України за оцінками роботодавців»
Дата: 27/03/2019
URL: https://nau.edu.ua/ua/news/2019/3/7-mistse-v-top-50-vuziv-ukraini-za-otsinkami-robotodavtsiv.html
==================================================

Національний авіаційний університет займає 7 позицію в рейтингу «Топ-50 вузів України за оцінками роботодавців» від журналу «Фокус». За основу рейтингу журнал взяв ідею – дослідити, навчання в яких вузах країни може гарантувати працевлаштування вчорашнім студентам.
Рейтинг складено на основі опитування ключових роботодавців України. В опитуванні брали участь провідні компанії з різних сфер (фінанси, IT, юриспруденція, енергетика і т. п.), працевлаштування в яких – чудовий початок кар'єри для вчорашнього студента. Зокрема, в опитуванні взяли участь: «Інтерпайп», Group DF, «Метінвест», ДТЕК, ДТЕК «Нафтогаз», НАК «Нафтогаз України», Укренерго, Запоріжсталь, УкрАвто, «АВТ Баварія», Fozzy Group, «Нова пошта», ПриватБанк, Ощадбанк , Укрсоцбанк, Кредобанк, ОТП Банк, «AXA Страхування», Concorde Capital, «Самсунг Україна», Luxoft, EVO, «Дата Груп», ISACA Kyiv Chapter, AEQUO, KPMG, «Василь Кисіль і Партнери», Deloitte, Sayenko Kharenko, EY, «Астерс», Украеропроект, «Colliers International Україна», «Інтергал-буд».
Учасникам опитування запропонували оцінити першу сотню ЗВО з щорічного консолідованого рейтингу, складеного інформаційним освітнім ресурсом osvita.ua. Оцінки виставлялися за 12-бальною шкалою. Сума балів, присвоєних усіма учасниками рейтингу, і стала критерієм відбору 50 найкращих вузів, а також розміщення їх по місцях.