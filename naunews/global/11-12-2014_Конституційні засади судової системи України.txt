Заголовок: Конституційні засади судової системи України
Дата: 11/12/2014
URL: https://nau.edu.ua/ua/news/2014/12/konstituczijni-zasadi-sudovoi-sistemi-ukraini.html
==================================================

8 грудня 2014 року студенти Юридичного інституту відвідали виставку у методичному кабінеті ЮІ НАУ, присвячену Дню працівника суду на тему «Конституційні засади судової системи України».
Конституція України гарантує кожному право на судовий захист. Це право включає можливість оскарження в суді рішень, дій чи бездіяльності органів державної влади, органів місцевого самоврядування, посадових і службових осіб. Судова система України становить сукупність усіх судів держави, заснованих на єдиних засадах організації і діяльності, що здійснюють судову владу. Судова влада в Україні - це представлена системою судових органів самостійна і незалежна гілка державної влади, яка функціонує для здійснення конституційного, кримінального, цивільного, господарського, адміністративного правосуддя.
Під час огляду виставки студенти ознайомились з науковими працями й доробками провідних вітчизняних науковців та науково-педагогічних працівників кафедри, що стосуються діяльності судової гілки влади України, а також навчально-методичною літературою та системою нормативно-правових актів, які визначають конституційні засади судової системи України.