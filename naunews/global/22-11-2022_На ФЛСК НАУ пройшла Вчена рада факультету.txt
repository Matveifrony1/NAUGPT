Заголовок: На ФЛСК НАУ пройшла Вчена рада факультету
Дата: 22/11/2022
URL: https://nau.edu.ua/ua/news/2022/11/na-flsk-nau-proyshla-vchena-rada-fakultetu.html
==================================================

17 листопада 2022 року відбулося засідання Вченої ради факультету лінгвістики та соціальних комунікацій НАУ.
Голова Вченої ради, декан факультету Наталія Ладогубець представила членам вченої ради нову завідувачку кафедри англійської філології і перекладу – Буданову Ліану Георгіївну, доктора педагогічних наук, професора.
На початку засідання заслухали клопотання кафедр щодо представлення до присвоєння вченого звання доцента по кафедрі іноземних мов за фахом Олени Гурської та Лариси Теремінко, по кафедрі української мови та культури – Надії Сенчило-Татліліоґлу.
За результатами таємного голосування вчена рада ФЛСК клопотатиме перед Вченою радою Національного авіаційного університету щодо присвоєння вченого звання доцента вищезазначеним здобувачам.
Серед головних питань, що розглядалися на засіданні, був звіт кафедри соціології та політології за два роки діяльності, представлений Оленою Хомерікі, у якому були висвітлені основні здобутки кафедри.
Завідувачка доповіла про наукову роботу кафедри, діяльність наукових гуртків, наукові заходи кафедри, стажування та підвищення кваліфікації науково-педагогічних працівників, інформаційні ресурси та відзнаки науково-педагогічних працівників.
Важливим питанням порядку денного також була доповідь Олени Ковтун щодо перспектив розвитку кафедри іноземних мов і перекладу, у якій зазначалось про кадровий потенціал кафедри, підготовку наукових кадрів, міжнародну співпрацю та важливість продовження активної роботи кафедри у наукових проєктах.
Також заслухали інформацію завідувачів кафедри про залучення представників роботодавців і закордонних партнерів до участі в освітньому процесі.
Дякуємо колегам за плідну працю.