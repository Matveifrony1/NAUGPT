Заголовок: МОЛОДІ ВЧЕНІ – РУШІЙНА СИЛА РОЗВИТКУ УНІВЕРСИТЕТСЬКОЇ НАУКИ
Дата: 13/02/2018
URL: https://nau.edu.ua/ua/news/1/2/molodi-vcheni-–-rushijna-sila-rozvitku-universitetskoi-nauki.html
==================================================

У Національному авіаційному університеті 8 лютого 2018 року відбувся круглий стіл «Виклики і досягнення молодих вчених київських університетів».
Організаторами виступили Наукове товариство студентів, аспірантів, докторантів та молодих вчених Національного авіаційного університету, Асоціація наукових товариств студентів, аспірантів, докторантів і молодих учених міста Києва за сприяння Ради молодих учених при МОН.
Підприємець, науковець-інноватор, переможець рейтингу TOP-100 «New Europe – 100 новаторів» за версією Financial Times Андрій Карп’юк (Національний університет біоресурсів і природокористування України) зробив доклад на тему «Як створити інноваційні бізнес-проекти».
Кандидат економічних наук, доцент кафедри фінансів Київського національного торговельно-економічного університету Юлія Маркуц розповіла про адвокацію як інструмент ефективного урядування.
Секретар НТСАДМВ НАУ, PR менеджер YEP Ксенія Семенова поділилася досвідом створення академічних бізнес-інкубаторів для молодих вчених у Естонії, Польщі та Україні.
Член Ради молодих вчених при МОН, координатор Асоціації наукових товариств студентів, аспірантів, докторантів та молодих вчених університетів м.Києва, кандидат економічних наук, доцент КНТЕУ, організатор приїзду та науково-освітніх проектів з нобелівським лауреатом Вернона Л.Смітом в Україні Ольга Романенко зробила доповідь на тему «Міжнародні наукові проекти: досвід співпраці з Нобелівським лауреатом Верноном Л. Смітом».
Перший заступник голови НТСАДМВ НАУ, виконавець проекту 5G XCast Роман Одарченко розповів про можливості програми Горизонт 2020 для молодих вчених.
Член Ради молодих вчених при МОН, заступник директора Навчально-наукового інституту Екологічної безпеки НАУ Кирило Ніколаєв проаналізував вплив молодих вчених на законодавчі процеси в Україні.
Участь в Круглому столі взяли близько 50 молодих вчених з України із 30 вищих закладів освіти з Києва, Харкова, Чернігова, Житомира та інших міст.