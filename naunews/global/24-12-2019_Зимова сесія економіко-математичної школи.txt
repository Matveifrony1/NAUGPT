Заголовок: Зимова сесія економіко-математичної школи
Дата: 24/12/2019
URL: https://nau.edu.ua/ua/news/1/12/zimova-sesiya-ekonomiko-matematichnoi-shkoli.html
==================================================

Учні 9-11 класів Києво-Святошинського району та міста Фастова взяли участь у зимовій сесії наукової економіко-математичної школи для учнівської молоді, що реалізується в рамках програми «Обдарована особистість». Захід відбувся завдяки співпраці Інституту інноваційних освітніх технологій та кафедри економічної кібернетики Факультету економіки та бізнес-адміністрування (ФЕБА) .
Для старшокласників проведено практичне заняття «Підготовка до ЗНО. Задачі з параметрами» та наукові лекції «Електронна валюта. Біткоїни ‑ цифрові гроші майбутнього. Криптовалюта в Україні», «Майбутнє ринку праці в Україні. Економічна кібернетика, бізнес-аналітика, бізнес-інформатика, цифрова економіка в НАУ».
Керівник школи, професор кафедри економічної кібернетики ФЕБА Тамара Олешко, зосередила увагу учнів на необхідності підвищення рівня знань з математики та на умінні логічно мислити. Заняття також провели  доценти кафедри Дмитро Квашук та Яків Крисак. Викладачі наукової школи використовували методи, які забезпечують варіативність застосування знань до розв’язання проблем та допоможуть учням використовувати знання у нетипових ситуаціях.
Учасників наукової школи запросили до участі у Всеукраїнських учнівських олімпіадах НАУ (
http://iiot.nau.edu.ua/index.p…/…/vseukrainski-olimpiady-nau
) та до участі в науково-просвітницьких та культурно-масових заходах, які проводить НАУ для учнівської та студентської молоді (
http://iiot.nau.edu.ua/
).