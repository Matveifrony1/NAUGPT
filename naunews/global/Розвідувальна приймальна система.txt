Заголовок:Розвідувальна приймальна система

Дата: ----------
URL: https://nau.edu.ua/ua/menu/science/naukova-robota/naukovi-rozrobki/rozviduvalna-priymalna-sistema.html
==================================================
Розвідувальна приймальна система


 

Призначення та сфера застосування

Система призначена для пошуку та встановлення параметрів джерел випромінювання. Основними завданнями проекту є розроблення програмного забезпечення для спостереження за використанням радіосигналів у визначеній смузі частот; визначення завантаженості спостережуваного діапазону; виявлення паразитних випромінювачів; визначення напруженості поля в точці прийому від різних випромінювачів; визначенні параметрів випромінювачів та координат джерел випромінювання; проведення ідентифікації виду випромінювачів. Сфера застосування – приймання радіосигналів.

 

Важливі показники, які характеризують рівень отриманого наукового результату

До важливих показників розробки вважаються невеликі масогабаритні показники (портативний пристрій), можливість ранцевої чи кейсової реалізації, мала споживча потужність, наявність власного виробництва та програмного забезпечення, швидкість та точність аналізу радіосигналів.

 

Порівняння зі світовими аналогами, основні переваги розробки

Проект відповідає світовому рівню. Перевагами проекту вважається розроблення власного програмного забезпечення та створення унікальних приймальних радіозасобів.

 

Стан захисту інтелектуальної власності

Отримано 1 патент України.

 

Основні технічні характеристики

Передбачається, що програмне забезпечення надає можливість діапазону пошуку 100 кГц – 10 ГГц; чутливості приймачів 1 - 4 мкВ; динамічного діапазону 100 дБ; дальності розвідки до 100 км; видачі інформації на КСА типу «Ореанда»; визначення джерел випромінювання: оглядових радіолокаційних станцій, станцій наведення та супроводження; радіомаяків та засобів посадки літаків, засобів зв’язку аеропортів; GSM, GPRS та CDMA зв’язку; тропосферного та супутникового зв’язку; радіостанцій АМ та FM-діапазонів; радіозв'язку цивільного діапазону; телебачення тощо.

 

Затребуваність на ринку

Основними користувачами проекту є військова розвідка, органи радіонагляду та радіоконтролю за станом використання ефірного простору, розроблення SDR приймачів та когнітивного радіо.

 

Стан розробки

Розроблено програмні засоби визначення частоти для вузькосмугових та широкосмугових радіосигналів.

 

             