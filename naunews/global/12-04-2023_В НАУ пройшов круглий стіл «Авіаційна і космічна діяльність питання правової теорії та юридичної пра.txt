Заголовок: В НАУ пройшов круглий стіл «Авіаційна і космічна діяльність: питання правової теорії та юридичної практики»
Дата: 12/04/2023
URL: https://nau.edu.ua/ua/news/2023/4/v-nau-proyshov-krugliy-stil-aviatsiyna-i-kosmichna-diyalnist-pitannya-pravovoi-teorii-ta-yuridichnoi-praktiki.html
==================================================

У рамках ХХІІI Міжнародної науково-практичної конференції здобувачів вищої освіти і молодих учених «ПОЛІТ. Сучасні проблеми науки», 6 квітня 2023 року на Юридичному факультеті НАУ відбувся круглий стіл «Авіаційна і космічна діяльність: питання правової теорії та юридичної практики».
Відкриваючи захід, декан Юридичного факультету Володимир Нікітін наголосив на важливості спілкування та обміні досвідом у сфері авіаційної і космічної діяльності, особливо у такий непростий час для України та подякував присутнім за участь у даному заході.
Окрім викладачів, студентів, аспірантів та молодих вчених ЮФ НАУ до наукової дискусії долучилися й наші партнери, зокрема: спеціаліст з правових питань із Сінгапура Guoqiang Fu та молодий вчений з КНУ імені Тараса Шевченка, к.т.н. Андрій Криволап.
Учасники конференції відзначили, що питання правової теорії та юридичної практики авіаційної і космічної діяльності є надзвичайно важливими сьогодні та непередбачувана військова ситуація й політичні процеси, а також контрзаходи, вжиті країнами по всьому світу ускладнюють визначення короткострокових і довгострокових наслідків російського вторгнення. Проте вже очевидно, що вплив війни на авіаційну транспортну систему матиме далекосяжні наслідки не лише для України, а й для ЄС та всього світу.