Заголовок: Чекаємо проектних пропозицій щодо Наукового парку НАУ!
Дата: 15/01/2019
URL: https://nau.edu.ua/ua/news/2019/01/chekaemo-proektnih-propozitsiy-shchodo-naukovogo-parku-nau.html
==================================================

У рамках затвердженої Концепції інноваційного розвитку Національного авіаційного університету та відповідно до Закону України «Про наукові парки» робочою групою завершуються підготовчі роботи з утворення Наукового Парку (НП) НАУ.
На сьогодні процес утворення НП перебуває у своїй найвідповідальнішій фазі – підготовці пакету проектних пропозицій. Тож запрошуємо активну спільноту НАУ долучитися до формування пакету проектних пропозицій НП НАУ.
Основна вимога до проектної пропозиції, яка може бути включена до проектного портфеля НП НАУ, – це її інвестиційна привабливість. Жодних обмежень на тематику і лідерів (учасників) проектних пропозицій не накладається (в тому числі з поза-меж НАУ).
Текст пропозиції має бути досить стислим – у межах 2 сторінок. У випадку необхідності глибше розкрити ідею проектної пропозиції або опис стану відповідного ринку – застосовуйте веб-посилання на ваші або інші матеріали.
Час на підготовку –
до 29 січня 2019 року
. Підготовлені пропозиції прохання надсилати кожну окремим додатком у форматі Word або LibreOffice із зазначенням теми: «Проектна пропозиція для НП НАУ» за адресою:
prof@nau.edu.ua