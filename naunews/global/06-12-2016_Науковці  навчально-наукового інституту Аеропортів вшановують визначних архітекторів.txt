Заголовок: Науковці  навчально-наукового інституту Аеропортів вшановують визначних архітекторів
Дата: 06/12/2016
URL: https://nau.edu.ua/ua/news/2016/12/naukovtsi-navchalno-naukovogo-institutu-aeroportiv-vshanovuyut-viznachnih-arhitektoriv.html
==================================================

1 грудня 2016 року завідувач кафедри дизайну інтер’єру, віце-президент Національної спілки архітекторів України Олена Олійник взяла участь у відкритті унікальної виставки, присвяченої творчості відомого архітектора і педагога, академіка Павла Федотовича Альошина (1881-1961). Виставка відкрилась в Національному заповіднику "Софія Київська". ЇЇ відкривали директор заповідника Н.М. Куковальська, завідувач кафедри дизайну інтер'єру ІАП НАУ О.П. Олійник та інші.
У своєму виступі Олена  Павлівна відзначила величезний вклад П.Ф. Альошина в архітектуру Києва, його новаторство і водночас академізм, що робить його творчість дуже важливою для сучасних поколінь.
На виставці вперше представлені оригінальні креслення і малюнки визначного архітектора, автора Педагогічного музею, особняка Ковалевського та інших видатних будівель Києва.
Для студентів - архітекторів та дизайнерів НАУ буде проведено спеціальну екскурсію. Виставка продовжиться до кінця лютого.