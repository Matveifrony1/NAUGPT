Заголовок: Підписано контракт щодо дворівневої  підготовки льотчиків-курсантів
Дата: 13/03/2019
URL: https://nau.edu.ua/ua/news/2019/3/pidpisano-kontrakt-shchodo-dvorivnevoi-pidgotovki-lotchikiv-kursantiv.html
==================================================

В столиці Словенії Любляні в рамках Українсько-Словенської Авіаційної конференції, що проходила  11-12 березня 2019 року, Національний авіаційний університет підписав контракт щодо дворівневої підготовки льотчиків-курсантів.
Відтепер студенти НАУ мають можливість отримати пілотське свідоцтво комерційного пілота CPL відповідно до європейських стандартів EASA (European Union Aviation Safety Agency). Що є надзвичайно важливим для університету – одного з провідних закладів вищої освіти України, який комплексно забезпечує потреби авіаційної галузі України та багатьох інших країн світу.
З однієї сторони така співпраця збільшує потенціал університету у підготовці висококваліфікованих кадрів, з другої – залучає їх вже на стадії навчання до міжнародного авіаційного сектору, створює для них передумови широкого вибору можливостей при формуванні їх професійної кар'єри.
У роботі конференції взяли участь делегація НАУ, представники EASA з підготовки авіаційного персоналу, керівництво «Aeros d.o.o. 2019», фахівці авіаційно-учбового центру HeliCenter Toplice та технічного центру Kocevar Ferdo.
Поряд з цим, відбулось обговорення проміжних результатів проекту ANIMA, що виконується в рамках європейської програми Горизонт-2020. Метою проекту є напрацювання нових підходів до регулювання впливу авіаційного шуму на населення. Координатор проекту – провідний авіаційний науково-дослідний інститут ONERA у Франції. НАУ, що є одним з 20 партнерів цього проекту, на заході представляють проректор з міжнародного співробітництва і освіти Олександр Запорожець і доцент Олена Коновалова. Витрати, пов’язані з візитом нашої делегації, взяла на себе приймаюча сторона.