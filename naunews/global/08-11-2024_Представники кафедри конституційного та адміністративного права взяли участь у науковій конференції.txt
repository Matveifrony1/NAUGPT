Заголовок: Представники кафедри конституційного та адміністративного права взяли участь у науковій конференції «60 хвилин в Метавсесвіті»
Дата: 08/11/2024
URL: https://nau.edu.ua/ua/news/2024/11/predstavniki-kafedri-konstitutsiynogo-ta-administrativnogo-prava-vzyali-uchast-u-naukoviy-konferentsii-60-hvilin-v-metavsesviti.html
==================================================

31 жовтня 2024 року
представники кафедри конституційного та адміністративного права Юридичного факультету
Людмила Шапенко та Олексій Костенко
представили свої дослідження на науковій конференції
«60 хвилин в Метавсесвіті»
, що відбулася в межах технологічного форуму НТУУ (КПІ) ім. Ігоря Сікорського.
Учасники мали змогу
висвітлити та обговорити юридичні та технологічні аспекти іммерсивних технологій, зокрема штучного інтелекту, Web 4.0 та розвиток новітніх форматів цифрового простору, відомого під загальною назвою Metaverse.
Тематика представлених доповідей та презентацій відображає
найновіші виклики, які ставить перед правовою наукою стрімкий розвиток цифрових технологій. Зростаючий вплив іммерсивних технологій та їх проникнення у повсякденне життя вимагають нових підходів до правового регулювання.
Одним із ключових аспектів обговорення
стала необхідність розробки правових механізмів, що забезпечуватимуть прозорість, етичність і безпеку у використанні штучного інтелекту та віртуальної реальності.
Представники університету в ході виступів
підкреслили важливість комплексного підходу до регулювання
таких технологій, акцентуючи на значущості міждисциплінарних досліджень. Визнано, що розвиток Metaverse потребує не лише технічного вдосконалення, але й глибокого розуміння етичних та юридичних меж, з якими стикаються розробники та користувачі. Із зростанням популярності Metaverse виникає необхідність у міжнародному співробітництві, яке могло б сприяти формуванню універсальних правових стандартів.
Особливу увагу науковцями приділено
концепції цифрової ідентичності та захисту персональних даних у віртуальному просторі. Учасники конференції зійшлися на думці, що для успішного впровадження Metaverse необхідні спеціалізовані правові норми, які б відповідали вимогам інформаційної безпеки та підтримували свободу інновацій у цьому динамічному середовищі.
Дана конференція стала
важливим кроком у розвитку українського наукового дискурсу
щодо нових цифрових реальностей.