Заголовок: Проведено ювілейну конференцію «АРХІТЕКТУРА та ЕКОЛОГЯ»
Дата: 19/11/2019
URL: https://nau.edu.ua/ua/news/2019/11/provedeno-yuvileynu-konferentsiyu-arhitektura-ta-ekologya.html
==================================================

На Факультеті архітектури, будівництва та дизайну відбулася десята Міжнародна науково-практична конференція «АРХІТЕКТУРА та ЕКОЛОГІЯ». Співорганізатор конференції – фірма Allbau Software GmbH концерну NEMETSCHEK (Німеччина), яка спеціалізується на розробці і впровадженні програмного забезпечення архітектурно-будівельного призначення.
Участь у заході взяли працівники архітектурно-будівельної сфери, екологи, провідні вчені, аспіранти та студенти закладів вищої освіти з України, Німеччини, Білорусі.На конференції розглянуто проблеми розвитку архітектурного середовища, питання містобудування, промислового, цивільного та транспортного будівництва, екології, територіального планування. Учасники обговорили теорію, методику та практику дизайну архітектурного середовища, інформатизацію архітектурно-будівельної освіти, екологізацію змісту архітектурної освіти.
У рамках конференції проведено воркшоп «Функції трансформації універсального громадського простору згідно прогнозованих сценаріїв його використання». Студенти і викладачі кафедри архітектури, розглядаючи функції і методи трансформації міського простору, сконцентрувалися на завданні покращення дизайну архітектурного середовища Контрактової площі в Києві.