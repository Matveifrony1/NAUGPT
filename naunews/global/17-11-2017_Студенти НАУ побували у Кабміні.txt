Заголовок: Студенти НАУ побували у Кабміні
Дата: 17/11/2017
URL: https://nau.edu.ua/ua/news/2017/11/studenti-nau-pobuvali-u-kabmini.html
==================================================

Студенти та викладачі ННІМВ НАУ в переддень Міжнародного Дня студента, 16 листопада 2017 р., відвідали Кабінет Міністрів України.
Зустріч була організована в межах освітнього проекту для молодих міжнародників та журналістів командою урядової комунікаційної стратегії «Єдиний голос».
Учасники заходу відвідали Музей історії урядів України та Зал засідань уряду. У залі прес-конференцій Кабміну відвідувачі мали змогу поспілкуватися зі спікерами заходу: Державним секретарем Кабміну Володимиром Бондаренком, радником міністра з питань тимчасово окупованих територій Тетяною Селезньовою, речницею МЗС Мар’яною Беца.
Слухачам розповіли про важливість комунікації влади та суспільства, особливо молоді, про специфіку захисту від інформаційної агресії та особливості співпраці з українськими та іноземними ЗМІ, а також про дипломатичні способи у відстоюванні інтересів України в інформаційному полі.
Після завершення зустрічі були підведені підсумки тематичного заходу, а найактивніші студенти були запрошенні на стажування в прес-служби та інформаційно-аналітичні відділи державних установ.