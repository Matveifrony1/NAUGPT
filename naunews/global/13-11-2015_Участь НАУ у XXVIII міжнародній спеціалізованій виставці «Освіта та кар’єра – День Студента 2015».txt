Заголовок: Участь НАУ у XXVIII міжнародній спеціалізованій виставці «Освіта та кар’єра – День Студента 2015»
Дата: 13/11/2015
URL: https://nau.edu.ua/ua/news/2015/11/uchast-nau-u-xxviii-mizhnarodnij-speczializovanij-vistavczi-osvita-ta-kar’era-–-den-studenta-2015.html
==================================================

12-14 листопада 2015 р. у приміщенні Центру ділового та культурного співробітництва «Український дім» відбулася XXVIII Міжнародна виставка «Освіта та кар’єра – День студента 2015» та виставка закордонних навчальних закладів «Освіта за кордоном». Це найбільший захід, що присвячений вищий освіті в Україні та за кордоном, який надає змогу всім бажаючим отримати інформацію від представників ВНЗ. Організатори виставки: Товариство «Знання» України за підтримки та участі МОН України, НАПН України, Посольства Франції в Україні, Посольства Канади в Україні, Торгового відділу Посольства Австрії в Україні, агенції Campus France, DAAD, British Council, Гете Інституту в Україні.
Програма виставки передбачала семінари, «круглі столи» з проблем міжнародного співробітництва в галузі освіти і впровадження сучасних технологій, презентації вітчизняних та закордонних навчальних закладів, молодіжних програм, програм обміну студентами та учнями, вивчення досвіду співпраці з європейськими країнами у галузі освіти та працевлаштування.
У виставці були представлені понад 70 вузів з різних країн. Відвідувачі мали змогу прослухати тематичні семінари та презентації, що їх проводили представники освітніх концернів, коледжів, підготовчих програм та університетів.
НАУ відзначено нагородами: Гран-прі з тематичної номінації «Видання підручників та навчальних посібників нового покоління» та Дипломом учасника за представлення діяльності університету, як рейтингового закладу освіти.
Робота виставки була організована колективом університету у складі: Інститут доуніверситетської підготовки, Науково-технічна бібліотека, відділ науково-технічної інформації та інтелектуальної власності, відділ забезпечення інформаційно-аналітичної діяльності та комунікацій, редакційно-видавничий відділ, приймальна комісія, ННІ Аеронавігації та кафедра військової підготовки.