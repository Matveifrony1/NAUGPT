Заголовок: Давайте писати службові листи правильно!
Дата: 15/06/2017
URL: https://nau.edu.ua/ua/news/2017/6/davayte-pisati-sluzhbovi-listi-pravilno.html
==================================================

Фахівцю будь-якої галузі часто доводиться готувати службові листи – документи, які є засобом спілкування з установами та приватними особами і застосовуються для розв'язання численних оперативних питань – запитів, повідомлень, запрошень, претензій тощо. Одним із реквізитів службової кореспонденції, при оформленні якого трапляється чимало помилок, є звертання – форма вияву ввічливості, шанобливого ставлення до адресата. Основне завдання звертання – встановити контакт зі співрозмовником, привернути його увагу до змісту повідомлення. Неправильно оформлене звертання не тільки є порушенням етикету ділового спілкування, а й, можливо, виявом неповаги до адресата. Тому, оформлюючи в службовому листі звертання, потрібно дотримуватися таких вимог.
1.При виборі звертання необхідно враховувати службове становище того, кому адресовано лист, сферу його діяльності. Загальноприйнятими формами звертання в службових листах є такі:
1.1.Звертання за посадою. Таку форму використовують при звертанні до керівників, які посідають високі державні посади, мають наукові звання. Наприклад:
Шановний* професоре! Шановний пане** міністре! Ваша Високодостойносте пане президенте!
*Примітка.
Крім означення
шановний
, у службових листах можуть вживатися слова
високоповажаний, глибокошановний, вельмишановний
.
**Примітка.
Слово
пан
в українській мові має тривалу традицію використання. В етикетному сенсі воно не містить вказівки на соціальний статус співрозмовника, а лише виражає пошану до адресата. Форма
пан
уживається з ім'ям, прізвищем, назвою посади, звання. Ім'я та по батькові зі словом
пан
не поєднується.
1.2. Звертання на прізвище:
Шановна пані Ковальська! Шановний пане Княжицький!
1.3. Звертання на ім’я та по батькові (ця форма, на відміну від двох попередніх, має менш офіційний характер). Наприклад:
Шановний Михайле Петровичу!
2.Звертання в українській мові необхідно вживати у формі кличного відмінка. Заміна його формою називного відмінка на зразок
Шановна Оксана Дмитрівна!
,
Шановний директор!
є ненормативною. Часто мовні норми порушують при відмінюванні кількакомпонентних звертань. Тому треба запам’ятати такі правила.
2.1. У звертаннях, утворених із двох загальних назв, форму кличного відмінка мають обидва слова, хоча друге слово іноді може вживатися в називному відмінку:
пане професоре
і
пане професор
.
2.2. У звертаннях, що складаються із загальної назви та прізвища, форму кличного відмінка має тільки загальна назва, а прізвище зберігає форму називного відмінка:
пане Ковальчук, пані Ковальчук
.
2.3. У звертаннях, утворених із двох власних назв – імені та по батькові, обидва слова мають закінчення кличного відмінка:
Тарасе Даниловичу, Сергію Андрійовичу*.
*Примітка.
Найбільше помилок при вживанні звертань, що складаються з двох власних назв, трапляється при утворенні кличного відмінка чоловічих та жіночих імен з основою на
–й
. За правилами української мови, чоловічі імена, що закінчуються на
–й
(Віталій, Сергій, Анатолій)
,
у кличному відмінку набувають закінчення
–ю
(
Віталію, Сергію, Анатолію
), а жіночі імена на
–ія
(Наталія, Юлія, Надія) – закінчення
–є
(
Наталіє, Юліє,
Надіє
).
Докладнішу інформацію про правила вживання звертання в службових листах можна знайти за посиланням:
http://pidruchniki.com/1754090660598/dokumentoznavstvo/napisannya_sluzhbovih_listiv
http://pidruchniki.com/1031020840649/dokumentoznavstvo/etiket_dilovogo_listuvannya