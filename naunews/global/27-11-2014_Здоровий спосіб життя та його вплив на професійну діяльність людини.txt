Заголовок: Здоровий спосіб життя та його вплив на професійну діяльність людини
Дата: 27/11/2014
URL: https://nau.edu.ua/ua/news/2014/11/zdorovij-sposib-zhittya-ta-jogo-vpliv-na-profesijnu-diyalnist-lyudini.html
==================================================

25 листопада 2014 року в рамках профорієнтаційної роботи Юридичного інституту студент групи ПР-104 Ярослав Карпанін під керівництвом старшого викладача кафедри теорії та історії держави і права Оксани Миронець провів бесіду зі школярами Ставищенського навчально-виховного комплексу «Загальноосвітня школа І-ІІІ ступенів – юридичний ліцей» № 2 ім. О.С. Палатського на тему: «Здоровий спосіб життя та його вплив на професійну діяльність людини».
Актуальність здорового способу життя викликана зростанням і зміною характеру навантажень на організм людини у зв'язку з ускладненням суспільного життя. До основних складових здорового способу життя належать: спосіб життя, рівень культури, мотивування, психічний стан тощо. Ярослав Карпанін зазначив, що здоров'я людини певною мірою залежить також від свідомого ставлення людини до себе та навколишнього середовища.
Тематичні заходи у  загальноосвітніх навчальних закладах сприяють формуванню у молоді психологічних установок на здоровий спосіб життя.