Заголовок: Проведення навчальних стрільб з пістолета Макарова
Дата: 27/04/2017
URL: https://nau.edu.ua/ua/news/2017/4/provedennya-navchalnih-strilb-z-pistoleta-makarova.html
==================================================

З 24 по 28 квітня 17 року за планами проведення навчальних занять на КВП НАУ відбулися стрільби з пістолета Макарова. Ці заняття є завершальним етапом з вивченням курсу вогневої підготовки для студентів, майбутніх офіцерів запасу, першого року навчання. При проведенні стрільб студенти виявили ґрунтовні знання з матеріальної частини пістолета та правил поводження з ним. Практичні стрільби відзначились високим методичним рівнем з боку керівників стрільб і зацікавленістю стріляючих виконати вправу з відмінною оцінкою.
Більшість студентів отримали свій перший практичний досвід поводження з бойовим ПМ. Вони з хвилюванням і очікуванням позитивних наслідків стрільби підходили до мішеней та рахували свої влучення. Звичайно, не всі стрільці були задоволені, але безумовним позитивом є те, що всі без виключення отримали свій перший досвід застосування бойової зброї та виявили бажання покращувати знання і практичні навички з вогневої підготовки.