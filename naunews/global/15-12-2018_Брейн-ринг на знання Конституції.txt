Заголовок: Брейн-ринг на знання Конституції
Дата: 15/12/2018
URL: https://nau.edu.ua/ua/news/1/12/breyn-ring-na-znannya-konstitutsii.html
==================================================

Студенти інститутів, факультетів та кафедри військової підготовки взяли участь в брейн-ринзі на знання Конституції. Захід організували відділ по роботі зі студентами та Юридичний інститут.
Команди оцінювало компетентне журі: проректор з економіки та господарської роботи Роза Вінецька, директор Юридичного інституту Ірина Сопілко, начальник юридичного відділу Леся Прудивус, заступник директора по роботі зі студентами ННЮІ Аліса Логвиненко; старший наставник ННЮІ Олена Макеєва; представник відділу по роботі зі студентами Олена Пилипенко.
Упершому турі студенти за 15 секунд мали  відповісти на 20 тестових запитань. П’ять команд, які набрали найбільшу кількість балів, продовжили гру в другому турі. Завдання якого складалось з двох тестових запитань та одної ситуаційної задачі.
За результатами перемогу здобули: І місце – команда Юридичного інституту, ІІ місце – Інститут міжнародних відносин, ІІІ місце – Інститут аеронавігації, електроніки та телекомунікацій. Учасників та переможців брейн-рингу нагороджено дипломами, грамотами та цінними подарунками.
Вітаємо справжніх знавців закону!