Заголовок: Профорієнтаційні зустрічі у школах м. Києва тривають…
Дата: 02/11/2016
URL: https://nau.edu.ua/ua/news/2016/11/proforientatsiyni-zustrichi-u-shkolah-m-kieva-trivayut….html
==================================================

З 20 вересня по 31 жовтня 2016 р. співробітники Інституту доуніверситетської підготовки Національного авіаційного університету провели профорієнтаційні зустрічі та заходи із старшокласниками 10–11 класів безпосередньо у 94-х ЗНЗ м. Києва, на яких презентували присутнім учням та вчителям діяльність Національного авіаційного університету.
Понад 1200 абітурієнтам було запропоновано тематичні профорієнтаційні уроки на тему: «Обери своє майбутнє», «Моя майбутня професія», «Твій вибір – твоє майбутнє», «НАУ: історія та сьогодення».
Цикл зустрічей відбувся в рамках підписаних угод про співробітництво між НАУ та ЗНЗ м. Києва, а саме:
Святошинський район (№ 13, 40, 50, 383, 131, 185, 197, 198, 222, 281, 287, гімназія «Академія»);
Солом’янський район (№ 7, 22, 318, 52, 60, 54, 67, 69, 149, гімназія-інтернат 13, Авіакосмічний ліцей НАУ ім. І. Сікорського);
Деснянський район (№ 190, 152, 212, 218);
Дніпровський район (№ 66, 98, 99, 126, 137, 146, 148, 167, 188, 208, 209);
Дарницький район (№ 62, 261, 266, 267, 296, 302, 309, 315);
Оболонський район (№ 8, 9, 14, 16, 18, 20, 29, 104, 143, 157, 168, 170, 194, 210, 211, 214, 216, 219, 225, 226, 231, 232, 233, 239, НВК 240, 245, 252, 256, 285, 298, 299, гімназія «Оболонь», гімназія «Потенціал»);
Подільський район (№ 2, 10, 17, 45, 63, 68, 100, 114, 118, 123, 124, 242, 243, 262).
Співробітники ІДП та кафедри базових і спеціальних дисциплін детально проінформували учнів та вчителів ЗНЗ м. Києва про особливості та перспективи навчання в нашому університеті; можливість підготовки до загальнонаціонального ЗНО на підготовчих курсах та до вступу в НАУ; Умови прийому до ВНЗ України у 2017 р.; можливість отримання додаткових балів до загального рейтингу вступника та багато іншого.
Цікавою інформацією для майбутніх вступників було повідомлення про спеціальності (спеціалізації), за якими університет здійснює підготовку фахівців; переваги навчання англійською мовою; міжнародні та освітні проекти та програми.
Допоможе учням старших класів зробити правильний професійний вибір не тільки проведене профорієнтаційне консультування, а й отримані ними інформаційно-рекламні буклети та матеріали профільних кафедр, спецвипуск газети «Авіатор» та переглянутий фільм про НАУ.
Класні колективи на чолі із вчителями було запрошено на екскурсії до НАУ та дні відкритих дверей навчально-наукових інститутів та університету.
Чекаємо на вас, абітурієнти!