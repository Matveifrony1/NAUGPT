Заголовок: Злочинність серед неповнолітніх
Дата: 26/11/2014
URL: https://nau.edu.ua/ua/news/2014/11/zlochinnist-sered-nepovnolitnix.html
==================================================

20 листопада 2014 року доцент кафедри цивільного права та процесу Юридичного інституту Микола Кагадій провів для учнів 11 класів лекційне заняття на тему «Злочинність серед неповнолітніх» у спеціалізованій школі №115 та загальноосвітній школі № 69 Солом’янського району міста Києва.
Фахівець наголосив, що боротьба зі злочинністю неповнолітніх є однією з найважливіших проблем українського суспільства. Зростання підліткової злочинності пов'язано, перш за все, з соціально-економічною кризою, що супроводжується деформацією фундаментальних морально-етичних цінностей. Жертвами малолітніх злочинців зазвичай стають тварини, люди похилого віку, однолітки або молодші за віком особи. Значна частина злочинів неповнолітніх розглядається оточенням як вияв вікової незрілості, пустощів, тому про них не повідомляється до правоохоронних органів, що зумовлює зростання їх латентності. Доцент навів статистичні дані, які свідчать, що у поточному році злочинність серед неповнолітніх у Києві зменшилась у порівнянні з минулими роками - на 51,6 % (з 155 до 75). У той же час на 46 % зменшилась й кількість дітей, що вчинили кримінальні правопорушення (з 98 до 53).
Одним з найважливіших напрямів виховної роботи з дітьми та молоддю є превентивне виховання та профілактична робота з подолання злочинності серед неповнолітніх.