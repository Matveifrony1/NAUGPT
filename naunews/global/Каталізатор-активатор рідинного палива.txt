Заголовок:Каталізатор-активатор рідинного палива

Дата: ----------
URL: https://nau.edu.ua/ua/menu/science/naukova-robota/naukovi-rozrobki/katalizator-aktivator-ridinnogo-paliva.html
==================================================
Каталізатор-активатор рідинного палива
 

Призначення та сфера застосування

Каталізатор-активатор призначений для активації палива на вході в камеру згорання двигунів внутрішнього згорання з ціллю покращення техніко-економічних і екологічних показників. Потенційними користувачами є транспортні і енергетичні структури України, що використовують двигуни внутрішнього згорання. 

 

Основні технічні характеристики

 

Конструкція каталізатора-активатора складається з циліндричного корпусу зі штуцерами входу і виходу, всередині якого розташовані щонайменше стільникові фільтри на основі композицій із сполук молібдену, оксиду алюмінію, діоксиду кремнію і губчатого титану та інші компоненти композицій, що зв'язані з поверхнею базальтових волокон. Каталітичні властивості активних наповнювачів стільникових  фільтрів, різниця потенціалів між іонами вуглеводнів і цими наповнювачами призводить до розриву ланцюгів вуглеводнів та їх подрібнення. Відбувається структурна ізомеризація, дегідрогенізація і ароматизація пального. Розірвані зв'язки цих ланцюгів мають підвищений електричний потенціал і утворені таким чином катіони більш активно з'єднуються з киснем, знижується температура запалювання пального. В результаті відбувається більш ефективне згоряння пального в двигуні, а кількість шкідливих речовин у вихлопному газі, таких як оксид вуглецю і сажа, знижується. Експериментальні дослідження показали, що погодинна витрата палива, в залежності від типу двигуна і місця встановлення каталізатора-активатора, зменшується від 5 до 15%.

 

Основні переваги           

У порівнянні з відомими аналогами представлена конструкція має переваги, що полягають в зменшенні собівартості (не більше одного благородного металу), активація палива починається після проливи одразу же без застосування джерела постійного струму, таким чином його обкатка значно менша за часом у порівнянні з аналогами. В авіаційному варіанті передбачає наявність кришки, крану сливу палива, перепускного клапану та сигналізатора перепаду тиску.

 

Стан захисту інтелектуальної власності

Отримано один патент України на корисну модель та сертифікат про типове схвалення.

 

Затребуваність на ринку

На цей час споживачем представленої продукції є незначна кількість власників автомобілів. Після доведення розробки до вимог відповідної галузі та погодження з розробниками транспортних засобів це можуть бути як самі розробники так і експлуатанти транспортних засобів.

 

Стан готовності розробки

Виготовлені та успішно проходять випробування декілька дослідних зразків. 



Дослідний зразок для авіаційного ГТД


