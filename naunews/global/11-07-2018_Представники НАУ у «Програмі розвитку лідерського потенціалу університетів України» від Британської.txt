Заголовок: Представники НАУ у «Програмі розвитку лідерського потенціалу університетів України» від Британської Ради
Дата: 11/07/2018
URL: https://nau.edu.ua/ua/news/1/7/predstavniki-nau-u-programi-rozvitku-liderskogo-potentsialu-universitetiv-ukraini-vid-britanskoi-radi.html
==================================================

Представники НАУ взяли участь у третьому циклі
«Програми розвитку лідерського потенціалу університетів України»
, яка є інноваційним проектом з формування культури лідерства у вітчизняній вищій освіті. Програма поєднує серію навчальних модулів від провідних тренерів Фундації лідерства у вищій освіті (Велика Британія), можливість здійснення навчального візиту до британського партнерського ЗВО, а також практику лідерського потенціалу у формі роботи над інституційним проектом змін. Мови заходів програми – українська та англійська.
Британська Рада впроваджує програму з 2016 по 2019 роки у партнерстві з Інститутом вищої освіти Національної академії педагогічних наук України та Фундацією лідерства для вищої освіти (Велика Британія), а також за підтримки Міністерства освіти і науки України.
9
-
11 липня проходив один із циклів програми – «Академія змін». Від нашого університету участь у ньому взяли ректор НАУ Володимир Ісаєнко, проректор Оксана Вовк, начальник відділу моніторингу якості вищої освіти Оксана Білоус, директор Центру організаційного розвитку і лідерства Катерина Бабікова та молоді науковці Ксенія Семенова, Ігор Кравчишин і Ганна Панасюк.
У рамках програми університетська команда відвідала навчальні модулі
у форматі «5+2»
: 5 осіб брали участь у компоненті
«Командне лідерство»
(«Team», серед яких обов'язково мав бути ректор/проректор і студент), а 2 особи – у компоненті
«Молоді лідери»
(«Young leaders», молоді співробітники університету, які очолюють проект, структурну одиницю чи окремий напрям роботи університету, або ж особи, що недавно зайняли лідерські позиції в університеті на рівні структурного відділу, факультету або вище. Студенти не могли брати участь у цьому компоненті).
Попередній відбір команд був досить жорстким і здійснювався за такими критеріями: якісний склад команди; релевантність членів команди заявленій тематиці проекту; якість поданої проектної заявки та актуальність проекту згідно з пріоритетами реформи вищої освіти України; реалізація плану заходів із розповсюдження результатів участі у програмі.
Наголосимо, що «Академія змін» є другим заходом компоненту «Командне лідерство» у програмі та мала такі ключові цілі:
-     допомогти часникам реалізувати стратегічно важливі ініціативи зі змін за допомогою креативності та командної роботи;
-     допомогти розширити здатності до лідерства та впливу на діяльність людей, установ і систему вищої освіти України загалом на довгострокову перспективу;
-     підтримувати творчу роботу у співробітництві;
-     використовувати різні погляди та досвід;
-     дозволяти ризикувати в безпечному середовищі;
-     перейти від дивергентного до конвергентного мислення.
Крім того, завданням «Академії змін» було не просто створити чи поліпшити та деталізувати проекти змін, над якими працювали команди, а й допомогти учасникам як особистостям і членам команди розвивати власне розуміння змін.
Додамо, що участь у заходах програми для університетських команд була безкоштовною. Всі витрати, пов’язані з приїздом до Києва і перебуванням у столиці для участі у заходах взяла на себе Британська Рада.
А попереду ще низка зустрічей у рамках програми: у вересні  2018 року – модуль: «Лідерство в часи змін»; у вересні-листопаді – регіональні семінари за участі координаторів команд; у жовтні – семінар з моніторингу проектів; у лютому 2019 року – підсумкова зустріч і презентація результатів діяльності команд.