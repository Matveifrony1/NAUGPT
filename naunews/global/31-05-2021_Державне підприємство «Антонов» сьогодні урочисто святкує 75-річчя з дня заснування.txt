Заголовок: Державне підприємство «Антонов» сьогодні урочисто святкує 75-річчя з дня заснування
Дата: 31/05/2021
URL: https://nau.edu.ua/ua/news/2021/5/derzhavne-pidpriemstvo-antonov-sogodni-urochisto-svyatkue-75-richchya-z-dnya-zasnuvannya.html
==================================================

Сьогодні лідер українського авіабудівництва Державне підприємство "Антонов" святкує 75-річчя з дня заснування. Президент України Володимир Зеленський привітав керівництво та колектив підприємства. Звернення від Президента зачитав Генеральний директор Державного концерну «Укроборонпром» Юрій Гусєв. «Колективу є чим пишатись, - зазначив Президент. – Візитівкою нашої країни в усьому світі є сучасні літаки сімейства Ан, що стало вагомим внеском в розбудову та становлення авіаційної галузі та України вцілому».
Також з вітальним словом до присутніх звернувся Київський міський голова Віталій Кличко. Він, зокрема, наголосив: «ДП «Антонов» – це бренд нашої держави».
До привітань долучився і ректор Національного авіаційного університету Максим Луцький: «Бажаємо колективу ДП «Антонов» нових замовлень, сказав Максим Луцький. - А наш університет і надалі буде робити все, що від нас залежить - будемо готувати висококваліфікованих фахівців для авіаційної галузі держави».
На урочистому заході з нагоди 75-річча від дня заснування також були присутні:
Президент Українського союзу промисловців і підприємців Анатолій Кінах;
Колишній керівник Акціонерного товариства «Мотор Січ» Вячеслав Богуслаєв;
Голова Святошинської районної в місті Києві державної адміністрації Сергій Павловський;
Голова Вченої Ради Національного авіаційного університету Микола Кулик та інші гості.
Одним з почесних гостей на святкуванні стала Анна Олегівна Антонова, дочка видатного авіаконструктора Олега Костянтиновича Антонова, під керівництвом якого 31 травня 1946 року почало працювати Державне підприємство «Антонов».