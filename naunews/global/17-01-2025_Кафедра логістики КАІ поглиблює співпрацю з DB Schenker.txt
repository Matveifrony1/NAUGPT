Заголовок: Кафедра логістики КАІ поглиблює співпрацю з DB Schenker
Дата: 17/01/2025
URL: https://nau.edu.ua/ua/news/2025/1/kafedra-logistiki-kai-pogliblyue-spivpratsyu-z-db-schenker.html
==================================================

Міжнародна логістична компанія DB Schenker, один зі світових лідерів галузі, зробила цінний внесок у розвиток бібліотечного фонду Київського авіаційного інституту. Під час візиту директорки компанії
Юлії Агличанової
відбулася передача іноземних видань з логістики та менеджменту.
Серед подарованих книг — визначні праці галузі, зокрема:
«Кайдзен як концепція здорового глузду до стратегії постійного розвитку та вдосконалення» – практичний посібник з безперервного вдосконалення
«Директор компанії як ощадливий менеджер» — збірка реальних бізнес-кейсів про впровадження принципів ощадливого виробництва
У відповідь кафедра логістики КАІ передала до корпоративної бібліотеки DB Schenker навчальний посібник «Проєктування логістичних систем», створений колективом авторів — професорами Гриценко С.І., Смерічевською С.В. та Савченко Л.В.
Такий обмін знаннями та досвідом між бізнесом та академічною спільнотою є надзвичайно важливим для розвитку логістичної галузі в Україні. Під час візиту також обговорювалися
перспективи нових спільних освітніх проєктів.
Кафедра логістики КАІ висловлює
вдячність керівництву DB Schenker за соціальну відповідальність та підтримку освіти
. Особливо цінною є така співпраця зараз, коли логістична галузь відіграє стратегічну роль у забезпеченні економічної незалежності України та наближенні перемоги.
Наразі вже розпочато роботу над новими спільними ініціативами, про які буде повідомлено найближчим часом.