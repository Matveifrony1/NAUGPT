Заголовок: «Тиждень вогнегасника»
Дата: 24/04/2018
URL: https://nau.edu.ua/ua/news/1/4/u-nau-provoditsya-pershiy-etapiv-planu-protipozhezhnih-zahodiv-–-tehnichne-obslugovuvannya-vognegasnikiv.html
==================================================

У НАУ проводиться перший з етапів за планом протипожежних заходів  – технічне обслуговування вогнегасників
Із метою посилення пожежної безпеки та здійснення заходів щодо запобігання виникнення пожеж в НАУ наказом № 164 від 06.04.2018 був затверджений План невідкладних заходів. На виконання цього плану із співробітниками університету проводяться інструктажі з пожежної безпеки, підготовлено договір для проведення спеціального навчання та перевірки знань з питань пожежної безпеки з посадовими особами університету. Наразі проводиться технічне обслуговування вогнегасників, приміщення укомплектовуються первинними засобами пожежогасіння. Проведення процедури технічного обслуговування вогнегасників розраховане на тиждень. До речі, в НАУ на балансі перебуває більш як 1,5 тисячі вогнегасників.
-      У корпусах та будівлях проводиться технічне обслуговування, перевірка на працездатність пожежних кранів, - розповідає начальник служби пожежної безпеки НАУ Андрій Ігнатко. - Під час проведення заходів із масовим перебуванням людей здійснюються додаткові заходи з пожежної безпеки. Наша служба здійснює перевірки стану приміщень, надає підрозділам університету необхідну допомогу з питань пожежної безпеки.
Разом з тим, Андрій Ігнатко визнає, що план заходів виконується не в повній мірі, зокрема: не належним чином проводиться облаштування корпусів автоматичною пожежною сигналізацією; в деяких підрозділах допускається захаращення шляхів евакуації меблями, обладнанням та іншими матеріалами, евакуаційні двері замкнуті на замки та інші пристрої, що важко відкриваються.
Зауважимо, що термін придатності вогнегасників різний і залежить від виду його марки: порошкові – «живуть» лише 10 років, щодо вуглекислотних, то після 10 років експлуатації здійснюється їх перевірка шляхом гідравлічного випробовування. За її результатами термін служби може бути подовжено ще на 5 років.