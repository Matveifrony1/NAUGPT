Заголовок: У НАУ проведено курси підвищення кваліфікації для фахівців аеропорту Львів
Дата: 16/12/2021
URL: https://nau.edu.ua/ua/news/2021/12/u-nau-provedeno-kursi-pidvishchennya-kvalifikatsii-dlya-fahivtsiv-aeroportu-lviv.html
==================================================

В період з 01 по 10 грудня на базі ДП «Міжнародний аеропорт «Львів» ім. Д. Галицького», Навчально-науковим інститутом неперервної освіти (ННІНО) Національного авіаційного університету були проведені курси підвищення кваліфікації за двома напрямами:
- Глобальний формат звітності про стан поверхні ЗПС (GRF);
- Технічна експлуатація аеродромів.
Задля забезпечення впровадження нового формату даних про стан злітно-посадкової смуги (GRF), прийнятого 04 листопада 2021 року Міжнародною організацією цивільної авіації (ІСАО), ННІНО в цьому році вже провів навчання за даною програмою для 7-ми груп в Україні та 2-х груп в Грузії.
Особливістю навчання у Львові було те, що слухачі вже мали короткостроковий досвід роботи в нових умовах. Це значною мірою сприяло досягненню більш високого рівня розуміння нових правил та їх ефективного впровадження.
Програмою навчання «Технічна експлуатація аеродромів» передбачено навчання авіаційного персоналу сучасним методам технічної експлуатації з урахуванням нових документів ІСАО, EASA та Державіаслужби України. До слухачів курсів з аеропорту Львів долучився також представник аеропорту «Івано-Франківськ».
Слухачі високо оцінили зміст та важливість проведення навчання.
По завершенню навчальних програм фахівцям аеропортів було вручено сертифікати.