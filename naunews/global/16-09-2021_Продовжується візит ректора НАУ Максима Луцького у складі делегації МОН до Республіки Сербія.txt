Заголовок: Продовжується візит ректора НАУ Максима Луцького у складі делегації МОН до Республіки Сербія
Дата: 16/09/2021
URL: https://nau.edu.ua/ua/news/2021/9/prodovzhuetsya-vizit-rektora-nau-maksima-lutskogo-u-skladi-delegatsii-mon-do-respubliki-serbiya.html
==================================================

Ректор НАУ Максим Луцький у складі делегації Міністерства освіти і науки України на чолі з заступником Міністра з питань цифрового розвитку, цифрових трансформацій і цифровізації Артуром Селецьким відвідав Міністерство молоді та спорту Республіки Сербія.
Від Міністерства молоді та спорту Сербії зустріч провели: помічник Міністра з питань міжнародного співробітництва та європейської інтеграції пан Урош Прибічевіч та помічник Міністра молоді та спорту Дарко Удовичіч.
Зустріч відбувалась за участі Надзвичайного і Повноважного Посла України у Республіці Сербія Олександра Александровича.
Темою зустрічі стала популяризація рухової активності та спорту серед молоді. Зокрема, обговорювалося просування командних видів спорту та співпраця між обома країнами у напрямку фізичного виховання.
Ректор НАУ Максим Луцький підкреслив, що пріоритетними напрямками для авіаційного університету є не тільки навчання, але і спорт. Також, він розповів про спортивні досягнення студенів НАУ та можливості, які надає університет для їх реалізації.
За результатами зустрічі сторони дійшли згоди щодо необхідності розвитку співпраці у різних сферах діяльності та обговорили можливість проведення міжнародних спортивних студентських ігор у 2022 році.