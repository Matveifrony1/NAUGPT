Заголовок: Ініціативна група студентів відновлює студентське самоврядування в НАУ
Дата: 03/10/2016
URL: https://nau.edu.ua/ua/news/2016/10/initsiativna-grupa-studentiv-vidnovlyue-studentske-samovryaduvannya-v-nau.html
==================================================

Студенти після довгого безвладдя організувались в Ініціативну групу, яка націлена на відновлення студентського самоврядування в НАУ й забезпечення усіх прав і свобод авіаційників. У просторі неформальної освіти NAUHAB небайдужі за долю університету провели засідання, на якому представили буклети для широкого розповсюдження, в яких вміщується запитальник, що пояснює основні цілі та завдання Ініціативної групи.
Що за ініціативна група?
Ініціативна група – це спільнота студентів, яка створена для того, щоб повернути студентам НАУ їх права.
Що це такі за права?
Студенти можуть впливати на те, що відбувається в НАУ. Наприклад, за законом без студентів не можуть призначити проректора, обрати ректора, вигнати студента та виселити з гуртожитку. Студенти можуть впливати на те, що і як їм викладають в університеті.
Як ви збираєтеся повертати студентам права?
Для початку ми проведемо відкриті загальні збори студентів. На цих зборах студенти затвердять Положення про самоврядування – такі правила гри, щоб всі знали що робити, куди йти і як вирішувати свої проблеми. А далі ти береш тих, хто зможе допомогти тобі у цьому.
А чому раніше таких людей не вибирали?
Вибирали, але дуже давно. Тепер для тебе все організовує Ініціативна група без втручання адміністрації.
А що не можна самому вирішити свої проблеми?
Можна, і ти зараз це робиш. Але умови в гуртожитку, вартість дипломів, вибір предметів, розклад занять, примусове страхування, зміна викладачів, видача студентських, гаряча вода – це проблеми, які самому вирішити складно, а в самоврядуванні це зробити легко.
Ви точно знаєте, що робити?
Точно. Абсолютно все ми робимо відповідно до закону. На зустрічі запрошуємо експертів з міністерства, юристів, самоврядування інших університетів. Приходь і переконайся!
Для чого це мені?
Кожен студент має голос. Якщо ти сам не будеш вирішувати, яким має бути НАУ, хто ти будеш в НАУ, то хтось вирішить це за тебе.
Я можу долучитися до ініціативної групи?
Так, звичайно. Усі зустрічі і події, які ми організовуємо, є відкритими для тебе. Підписуйся на
https://vk.com/betternau
щоб бути в курсі!