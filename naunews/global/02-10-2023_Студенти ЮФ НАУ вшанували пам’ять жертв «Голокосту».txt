Заголовок: Студенти ЮФ НАУ вшанували пам’ять жертв «Голокосту»
Дата: 02/10/2023
URL: https://nau.edu.ua/ua/news/2023/10/studenti-yuf-nau-vshanuvali-pam’yat-zhertv-golokostu.html
==================================================

26 вересня 2023 року студенти Юридичного факультету НАУ груп ПР-101Б та ПР-103Б у супроводі наставників Людмили Шапенко та Ірини Слободської, вшановуючи пам’ять жертв масових убивств у Бабиному Яру, відвідали екскурсію до Національного історико-меморіального заповідника «Бабин Яр».
Учасники побували на місці масових нацистських розстрілів мирного єврейського населення Києва під час Німецько-радянської війни, зокрема відвідали пам’ятник «Менора», меморіальну символічну синагогу «Місце для роздумів», «Кришталеву стіну плачу», пам'ятник розстріляним у Бабиному Яру дітям, пам'ятник жертвам нацизму та інші експозиції, які стали не лише символом Голокосту, а й уособленням страшної долі невинних людей.
Під час заходу кожен з присутніх долучився до обговорення історії нацистської операції в Бабиному Яру 29-30 вересня 1941 року, яка була спрямована на знищення соціокультурної та етнорелігійної єврейської спільноти.