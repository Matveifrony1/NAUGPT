Заголовок: Демократія проти дискримінації і насильства
Дата: 30/03/2015
URL: https://nau.edu.ua/ua/news/2015/3/demokratiya-proti-diskriminaczii-i-nasilstva.html
==================================================

26 березня 2015 року викладачі кафедри української мови та культури Гуманітарного інституту у Національній музичній академії Мистецтв переглянули унікальну документальну п’єсу світового значення – «Сім» жіночих історій. Вона сприяє просуванню демократії та прав людини, що останнім часом набуло особливої актуальності у нашій країні. Вистава вже була демонструвалася у 32 країнах світу. В Україні показ «Сім» відбувся завдяки сприянню Посольства Швеції в Україні  і зібрав повний зал глядачів.
Вистава складається з семи історій активісток (Нігерії, Афганістану, Гватемали, Росії, Пакистану, Північної Ірландії та Камбоджі), що відстоюють права жінок у всьому світі. Формат п’єси – це сценічні читання, які виконуються сімома, щоразу новими людьми, які представляють різні сфери суспільства. В Україні сім жіночих історій читали: Ада Роговцева, Святослав Вакарчук, Сергій Жадан, Оксана Забужко, Мустафа Найєм, Оксана Сироїд, Таміла Ташева. Проект «Сім» - це унікальний спосіб підвищити обізнаність з глобального і споконвічного питання жіночих прав.
Для людей, які зазнають насильства або дискримінації відкрита Національна «гаряча лінія» із запобігання домашньому насильству, торгівлі дітьми та гендерній дискримінації:
0 800 500 335 (безкоштовно зі стаціонарних телефонів),
386 (безкоштовно з мобільних телефонів для абонентів МТС, Київстар, Лайф, Білайн).