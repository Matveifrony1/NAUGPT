Заголовок: До зірок через навчання в НАУ!
Дата: 13/04/2018
URL: https://nau.edu.ua/ua/news/1/4/do-zirok-cherez-navchannya-v-nau.html
==================================================

12 квітня 2018 р. випускники ЗНЗ м. Василькова зустрілися з представниками НАУ на «ярмарку професій», що відбувся на базі міськрайонного центру зайнятості. Науковці  університету від імені в. о. ректора В. Ісаєнка та всього колективу привітали присутніх із святом, що об’єднує земне і небесне – Днем авіації та космонавтики. Щирі слова вітання були адресовані молоді, на яку ми покладаємо великі надії щодо майбутнього нашої держави та педагогам, які виховують прекрасне молоде покоління. На заході НАУ був представлений: НН Інститутом неперервної освіти, НН Інститутом аеропортів, НН Юридичним інститутом, НН Гуманітарним інститутом, Факультетом транспортних технологій, Факультетом економіки та бізнес-адміністрування, НН Інститутом інформаційно-діагностичних систем, НН Інститутом аеронавігації, електроніки та телекомунікацій.
Учні 9–11 класів та їхні батьки ознайомилися з переліком спеціальностей та спеціалізацій, Правилами прийому до НАУ у 2018 р., освітніми програмами, матеріально-технічною базою, викладацьким складом, вартістю навчання, формами навчання, можливістю отримати другу вищу освіту, англомовним проектом, особливостями та перспективами навчання на підготовчому відділенні ННІ НО та кафедрі військової підготовки, участю у профорієнтаційних та освітніх проектах «Літня школа» та «Пробне ЗНО». Звичайно, старшокласників також цікавили проходження практики та перспективи подальшого працевлаштування.
Присутні переглянули фільм про НАУ, змістовні презентації профільних кафедр,  отримали відповіді на всі свої запитання, а також інформаційно-рекламні буклети та випуски газет «Авіатор».
Захід відвідали близько 180 старшокласників міста.
На запрошення адміністрації закладів освіти представники НАУ відвідали 9–11 класи ЗНЗ: № 3, № 9, № 7 та № 8 м. Василькова і провела профорієнтаційні уроки «Твій вибір – твоє майбутнє». Вони виявилися продуктивними - значна більшість абітурієнтів вирішила пов’язати своє майбутнє саме з Національним авіаційним університетом.
Адміністрація ЗНЗ та ЦЗ подякувала за проведену на високому рівні профорієнтаційну роботу для молоді м. Василькова і побажала керівництву та співробітникам НАУ з приводу Дня авіації та космонавтики завжди тримати високозіркову лідерську позицію у підготовці фахівців авіаційної галузі.
Адже навчання у Національному авіаційному університеті – це - шлях до зірок, які сяятимуть на благо зростання особистості та процвітання суспільства!