Заголовок: Участь лікарів НАУ в конференції «Авіаційна медицина та безпека польотів»
Дата: 26/11/2018
URL: https://nau.edu.ua/ua/news/1/11/uchast-likariv-nau-v-konferentsii-aviatsiyna-meditsina-ta-bezpeka-polotiv.html
==================================================

Група авіаційних лікарів та лікарів-експертів Національного авіаційного університету взяла участь у Науково-практичній конференції «Авіаційна медицина та безпека польотів», організованої Державіаслужбою України та Украерорухом 22–23 листопада у м. Бориспіль.
Доповіді-презентації лікарів Авіаційного медичного центру НАУ викликали значне зацікавлення, зокрема: Вадима Петліна, головного лікаря, авіаційного медичного експерта АМЦ НАУ, Президента Української асоціації з авіаційно-космічної медицини, Дійсного члена Європейської асоціації з авіаційно-космічної медицини ESAM на тему: «Медичний аутсорсинг, як метод оптимізації витрат лікувально профілактичного закладу охорони здоров’я. Лабораторний аутсорсинг. Законодавчі новації та зміни в плані адміністрування ЛПЗ»; Оксани Грошевої, лікаря-офтальмолога, експерта АМЦ НАУ та Британського офтальмологічного центру на тему: «Хоріоретинальні і вітреоретинальні дегенерації. Диференційна діагностика дистрофій сітківки. Тактика ведення пацієнтів, покази до лазерного лікування дистрофій сітківки».
Під час Конференції були розглянуті питання найбільш поширених захворювань серед авіаційного персоналу, діагностики, лікування, професійного прогнозу, експертної тактики, законодавчі новації авіаційної медицини і безпеки польотів в міжнародному аспекті.
Нагадуємо, що 19–30 листопада Українською військово-медичною академією на базі спеціалізованого центру вищої категорії МОЗ України, а саме Авіаційного медичного центру НАУ, триває цикл тематичного вдосконалення з дисципліни «Актуальні питання авіаційної медицини» для лікарів-експертів і авіаційних лікарів з усієї України.