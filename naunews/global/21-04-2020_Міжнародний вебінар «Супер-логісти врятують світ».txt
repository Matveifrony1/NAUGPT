Заголовок: Міжнародний вебінар «Супер-логісти врятують світ»
Дата: 21/04/2020
URL: https://nau.edu.ua/ua/news/2020/kopiya-berezen/mizhnarodniy-vebinar-super-logisti-vryatue-svit.html
==================================================

Понад 100 учасників взяли участь в онлайн-вебінарі «Супер-логісти врятують світ» на платформі Zoom та 360 людей переглянули пряму трансляцію в мережі Facebook. Захід організовано Факультетом транспорту, менедженту та логістики до Дня європейської логістики.
Головні спікери заходу – провідні логісти України, США, Фінляндії, Бельгії, Австрії та Польщі (в тому числі випускники кафедри логістики ФТМЛ).
Привітали учасників онлайн-вебінару декан факультету Оксана Ільєнко та завідувач кафедри логістики Марія Григорак. Своїм досвідом щодо організації роботи під час карантину та питань організації безпеки співробітників поділилась експерт з міжнародної логістики компанії «Zammler» Катерина Бобошко. Представник компанії «Kuehne + Nagel Inc.» (Чикаго, США) Сергій Патковський розглянув питання комунікації, гнучкості, пошуку та зваженого управління ризиками для впевненого ведення бізнесу.
Учасники та студенти факультету під час панельній дискусії «Компетенції супергероїв у реальному житті менеджера з логістики» почули думки експертів: начальника відділу управління товарними запасами, керівник напрямку аналітичної логістики компанії «SAVSERVICE» Дмитра Сузого, партнера консалтигової фірми «Bilyk&Prykhodko consulting» Олександра Приходька, співзасновника консалтингової фірми «A2 Solutions» Андрія Гатауліна, генерального директора ТОВ «ФФ Карго Сервіс Україна» Олексія Пенкаускаса щодо знань та навичок майбутніх логістиків.
Інформацією щодо секретів успішної кар’єри поділилися випускники факультету, які зараз працюють в провідних компаніях світи, зокрема: аналітик компанії «Bridgestone» Ольга Гоголь (Бельгія), сертифікований спеціаліст із закупівель «Coca-Cola» Ольга Покладова (Україна), провідний інженер проєкту «Єдина інформаційна система державних закупівель РФ» Наталя Овчаренко (Росія), керівник відділу операційних закупівель KONE Corporation Аліса Ньямукапа (Фінляндія), керівник галузі інноваційних продуктів GSK Олександра Дідур (Польща).
Переглянути вебінар можна за
посиланням.