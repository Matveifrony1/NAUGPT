Заголовок: Юридичним факультетом проведено Всеукраїнську конференцію «Аеро-2024. Повітряне і космічне право»
Дата: 27/11/2024
URL: https://nau.edu.ua/ua/news/2024/11/yuridichnim-fakultetom-provedeno-vseukrainsku-konferentsiyu-aero-2024-povitryane-i-kosmichne-pravo.html
==================================================

20 листопада 2024 року
на Юридичному факультеті відбулась
Всеукраїнська конференція «Аеро-2024. Повітряне і космічне право»
, де були підведені підсумки зробленого за рік, обговорені досягнення та результати, зокрема, і в аерокосмічній галузі.
«Шановні учасники та гості конференції «Аеро-2024. Повітряне і космічне право»! Раді вітати вас на цьому важливому заході, присвяченому актуальним питанням розвитку та правового регулювання авіаційної та космічної галузей. Сьогодні ми зібралися для того, щоб обговорити новітні виклики та перспективи, з якими стикається світова спільнота у цих динамічних сферах. Право, яке регулює використання повітряного та космічного простору, стає все більш важливим для забезпечення безпеки, ефективності та сталого розвитку в умовах глобалізації технологій. Ми вдячні всім доповідачам, які поділяться своїми знаннями і досвідом, а також учасникам за активну участь у цьому науковому діалозі. Бажаємо вам плідної роботи, нових ідей та корисних знайомств. Спільними зусиллями ми зможемо подолати нові горизонти в розвитку авіаційного та космічного права», — вітаючи учасників конференції
зазначила в.о. декана Валерія Філінович
.
Під час роботи пленарного засідання
розглянуті важливі для нашої держави проблеми, пов’язані, насамперед із історико-правовими аспектами розвитку космічного та повітряного права в умовах сучасних викликів і загроз, сучасними проблемами правового забезпечення національної безпеки у повітряній та космічній галузях, охороною транспортної системи України кримінально-правовими засобами, досвідом та перспективами правового забезпечення авіаційної діяльності очима представників приватноправових наукових осередків України.
Свої доповіді презентували
зарубіжні науковці, серед яких:
Кшиштоф Валя
— доцент кафедри кримінального права та кримінології Факультету права та адміністрування Університету Марії Кюрі-Складовської, PhD
(м. Люблін, Республіка Польща)
;
Катерина Водоласкова
— провідна юрисконсультка юридичної служби Державного підприємства «Міжнародний аеропорт «Бориспіль», к.ю.н., адвокатка, докторантка авіаційного права Кельнського університету
(м. Кельн, Німеччина
);
Альваро Андрес Ерісес Браво
— юрист юридичного факультету Університету Буенос-Айреса, спеціаліст з повітряного та космічного права Національного інституту повітряного та космічного права Аргентинської Республіки, член Міжнародного інституту космічного права (IISL), «асистент професора» на юридичному факультеті Університету Буенос-Айреса
(м. Буенос-Айрес, Республіка Аргентина)
;
Олексій Черних
— доцент кафедри інженерії цивільної авіації Коледжу цивільної авіації Нанкінського університету аеронавтики та астронавтики, к.т.н.
(м. Нанкін, Китай)
.
До роботи конференції долучились також українські науковці, зокрема:
Надія Армаш —-
заступниця директора відокремленого структурного підрозділу Державного підприємства «Інформаційні судові системи» «Центр судової експертизи та експертних досліджень» Державної судової адміністрації, д.ю.н., доцентка;
Петро Біленчук
— президент інтелектуального форуму «Єдина Європа», професор Європейської академії прав людини, к.ю.н., доцент;
Сергій Вавженчук
— професор кафедри трудового права та права соціального забезпечення Навчально-наукового інституту права Київського національного університету імені Тараса Шевченка, вчений секретар Науково-консультативної ради Конституційного Суду України, д.ю.н., професор;
Ігор Зелінський
— заступник голови Державної авіаційної служби України;
Микола Малій
— генеральний директор ТОВ «АРМАТЕХ-СЕРВІС», директор ТОВ «АЮР-КОНСАЛТИНГ», доцент кафедри кримінального права та процесу, доктор філософії з права;
Інна БІЛИК
— заступниця начальника юридичної служби, начальник відділу договірно-правової роботи Державного підприємства «Міжнародний аеропорт «Бориспіль»;
Дмитро Тисячний
— заступник директора за напрямом розвитку неавіаційної діяльності Державного підприємства Міжнародний аеропорт «Бориспіль», к.ю.н.;
Світлана Хом’яченко
— доцентка кафедри права Вінницького торговельно-економічного інституту Державного торговельно-економічного університету, к.ю.н., доцент (м. Вінниця, Україна).
Пропозиції та рекомендації, висловлені учасниками конференції,
будуть впроваджуватись у навчальний процес,
використовуватись для подальших наукових досліджень, а також слугуватимуть удосконаленню національного законодавства в контексті адаптації його до норм і вимог міжнародних стандартів.