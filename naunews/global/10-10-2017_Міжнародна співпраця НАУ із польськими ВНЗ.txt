Заголовок: Міжнародна співпраця НАУ із польськими ВНЗ
Дата: 10/10/2017
URL: https://nau.edu.ua/ua/news/2017/10/mizhnarodna-spivpratsya-nau-iz-polskimi-vnz.html
==================================================

9 жовтня 2017 року відбулася робоча зустріч в.о. ректора Національного авіаційного університету професора Володимира Ісаєнка з проректором із навчальної роботи Познанського технологічного університету Яциком Гоц. До зустрічі також долучилися проректор з міжнародної роботи НАУ Валерій Чепіженко, директор НН інституту екологічної безпеки Олександр Запорожець та  в.о. директора НН аерокосмічного інституту Олександр Сидоренко.
У ході зустрічі були обговорені питання розширення співпраці між вищими навчальними закладами у сфері освіти та науки, а саме: встановлення партнерських відносин в рамках програми Erasmus +, впровадження у навчальний процес університетів програм подвійних дипломів для бакалаврів та магістрів, обмін студентами, науковцями та викладачами.
Сторони дійшли згоди стосовно підготовки детальної угоди, в якій передбачатимуться усі вище зазначені питання.