Заголовок: Громадянські права та обов'язки людини в Україні
Дата: 09/12/2014
URL: https://nau.edu.ua/ua/news/2014/12/gromadyanski-prava-ta-obovyazki-lyudini-v-ukraini.html
==================================================

4 грудня 2014 року доцентом кафедри теорії та історії держави і права Юридичного інституту Вікторією Зуєвою було проведено бесіду з учнями старших класів середньої загальноосвітньої школи І-ІІІ ступенів № 294 Деснянського району м. Києва на тему: «Громадянські права та обов'язки людини в Україні».
Під час проведення заходу Вікторія Зуєва наголосила на пріоритетності громадянських прав і свобод людини, які втілюють індивідуальну свободу людини. Ці права вважаються природними, оскільки їх має кожна людина незалежно від громадянства.  Саме в громадянських правах втілюються інтереси людини як індивідуальності, що володіє неповторними і своєрідними особливостями. Ці права індивідуалізують особистість, сприяють найкращому прояву духовних інтересів, схильностей, особистих здібностей. Вони гарантують можливість безперешкодного вибору різних варіантів поведінки в сфері індивідуальної свободи.
Наприкінці бесіди учні також мали реальну можливість отримати відповіді на різноманітні питання, які стосувалися умов вступу та особливостей навчання в Юридичному інституті Національного авіаційного університету.