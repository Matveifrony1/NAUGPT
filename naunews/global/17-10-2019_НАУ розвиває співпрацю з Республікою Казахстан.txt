Заголовок: НАУ розвиває співпрацю з Республікою Казахстан
Дата: 17/10/2019
URL: https://nau.edu.ua/ua/news/2019/10/nau-rozvivae-spivpratsyu-z-respublikoyu-kazahstan.html
==================================================

Представники університету на запрошення компанії «Caspian Radio Services» (Атирау, Казахстан) та за підтримки посольства України в республіці Казахстан відвідали з робочим візитом Республіку Казахстан.
Відповідальний секретар Приймальної комісії НАУ Кирило Ніколаєв та доценти кафедри аеронавігаційних систем Факультету аеронавігації, електроніки та телекомунікацій Олександр Луппо та Геннадій Аргунов провели ряд зустрічей, тренінгів та активну профорієнтаційну роботу.
Під час зустрічей обговорено варіанти залучення викладачів університету до викладання на курсах підвищення кваліфікації, проведення тренінгів, впровадження наукових розробок та збільшення представництва Республіки Казахстан в студентській спільноті НАУ.
Представники «Caspian Radio Services» наголосили, що з кожним роком потреба в якісних, технічних фахівцях зростає, вони відмітили високий професійний рівень викладачів, чітку організацію роботи та висловили слова вдячності Національному авіаційному університету та надію на подальшу співпрацю.