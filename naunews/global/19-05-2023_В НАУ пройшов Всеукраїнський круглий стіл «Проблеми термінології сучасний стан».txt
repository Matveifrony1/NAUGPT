Заголовок: В НАУ пройшов Всеукраїнський круглий стіл «Проблеми термінології: сучасний стан»
Дата: 19/05/2023
URL: https://nau.edu.ua/ua/news/2023/5/v-nau-proyshov-vseukrainskiy-krugliy-stil-problemi-terminologii-suchasniy-stan.html
==================================================

У рамках Днів науки ФЛСК-2023 у НАУ відбувся VI Всеукраїнський круглий стіл «Проблеми термінології:сучасний стан», організований кафедрою української мови та культури Факультету лінгвістики та соціальних комунікацій.
Захід було присвячено аналізу особливостей формування, функціонування та впорядкування сучасної української термінології.
На запрошення кафедри української мови та культури провідні термінологи з України (НАУ, Інститут мовознавства ім. О. О. Потебні НАН України, НУВГП, ПЕК НАУ) виступили на круглому столі з доповідями, у яких розглянули питання функціонування політичних новотворів сучасної медіареальності, авіаційної термінології української та англійської мов у перекладознавчому аспекті, проблем експліцитного представлення семантичної інформації в електронних словниках, епонімів у науковій термінології в національно-культурному контексті. Важливо, що активну участь у роботі круглого столу взяли також студенти Національного авіаційного університету, які представили на високому рівні підготовлені доповіді-результати власних наукових досліджень, ставили запитання, висловлювали свої думки.