Заголовок: Скарбниця світового мистецтва
Дата: 29/01/2016
URL: https://nau.edu.ua/ua/news/2016/1/skarbniczya-svitovogo-mistecztva.html
==================================================

28 січня 2016 року студенти академічної групи ПР-101 Навчально-наукового Юридичного інституту у супроводі наставника Олени Макеєвої відвідали Музей мистецтв імені  Богдана і Варвари Ханенків (Музей західного та східного мистецтва).
Під час екскурсії студенти переглянули Східну експозицію музею, яка складається з чотирьох частин: «Мистецтво буддизму», «Мистецтво Китаю», «Мистецтво країн ісламу» та «Мистецтво Японії». Майбутні юристи були вражені красою  та неповторністю канонічної буддійської ікони 17-19 ст., Великої храмової та дрібної вівтарної скульптури 14-19 ст. та  ритуальних предметів буддійського культу. Долучившись до мистецтва Китаю, студенти переглянули класичний китайський живопис, різьблення по каменю і слоновій кістці. Мистецтво країн ісламу, вразило їх середньовічним мусульманським декором тощо.
Такі заходи сприяють формуванню естетичних смаків у сучасного молодого покоління, розвивають інтерес до історичного минулого.