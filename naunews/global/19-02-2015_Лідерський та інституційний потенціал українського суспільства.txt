Заголовок: Лідерський та інституційний потенціал українського суспільства
Дата: 19/02/2015
URL: https://nau.edu.ua/ua/news/2015/2/liderskij-ta-instituczijnij-potenczial-ukrainskogo-suspilstva.html
==================================================

16 лютого 2015 року на базі Київського університету ім. Бориса Грінченка відбувся тренінг для експертів проекту програми TEMPUS «ELITЕ: Освіта для лідерства, інтелігентності та розвитку таланту». У ньому взяв участь доцент кафедри соціології і політології Гуманітарного інституту, завідувач відділу лідерства та інституційного розвитку вищої освіти Інституту вищої освіти НАПН України Сергій Курбатов.
Тренінг включав діагностику лідерських якостей учасників та їхні здатності до командної роботи, а також творче обговорення оптимальних шляхів реалізації проекту, головна мета якого – розвиток лідерського та організаційного потенціалу вітчизняних університетів. Наступний захід в рамках проекту – поїздку групи експертів до Університету Тампере (Фінляндія) з метою вивчення відповідного досвіду – заплановано на квітень 2015 року.