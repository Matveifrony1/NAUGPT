Заголовок: В рамках робочого візиту до Казахстану ректор НАУ Максим Луцький зустрівся з керівництвом МОН Республіки Казахстан та «Центру міжнародних програм»
Дата: 27/04/2021
URL: https://nau.edu.ua/ua/news/2021/4/v-ramkah-robochogo-vizitu-do-kazahstanu-rektor-nau-maksim-lutskiy-zustrivsya-z-kerivnitstvom-mon-respubliki-kazahstan-ta-czentru-mizhnarodnih-program.html
==================================================

Візит делегації НАУ до Казахстану проходить надзвичайно результативно та продуктивно. Так, ректор Національного авіаційного університету Максим Луцький провів робочу зустріч з віце-міністром освіти і науки Республіки Казахстан Мірасом Дауленовим.
Під час зустрічі, обговорили питання розвитку вищої освіти двох країн. Окрема увага була присвячена питанням міжуніверситетської співпраці, а також залученню казахських громадян для навчання в українських ЗВО та НАУ, зокрема.
Окрім зустрічі з віце-міністром, відбулося знайомство з президентом АТ «Центр міжнародних програм» Айнур Карбозовою. Центр реалізовує стипендійну програму «Болашақ», метою якої є підготовка кадрів і фахівців для пріоритетних секторів економіки Казахстану. Програма включає в себе, як проходження академічного навчання (магістратура, докторантура), так і науково-виробничих стажувань в провідних компаніях та університетах світу.
Під час зустрічі з представниками НАУ, окрім можливостей реалізації даної програми, також було акцентовано увагу на питаннях організації партнерства в сфері освіти спільними зусиллями.
Окремим питанням на зустрічі було налагодження співпраці за напрямком навчання студентів авіаційних спеціальностей та підвищення кваліфікації авіаційних фахівців.