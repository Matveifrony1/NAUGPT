Заголовок: На шляху інтеграції цивільної авіації України в транспортну систему ЄС
Дата: 10/05/2017
URL: https://nau.edu.ua/ua/news/2017/5/na-shlyahu-integratsii-tsivilnoi-aviatsii-ukraini-v-transportnu-sistemu-es.html
==================================================

25-28 квітня 2017 р. у Державній авіаційній службі України відбувся семінар «Наближення законодавства України в галузі сертифікації аеродромів/аеропортів та льотної придатності до відповідних норм та стандартів Європейського Союзу».
Захід відбувся в рамках Проекту технічної допомоги ЄС, спрямованого на підтримку сталого розвитку  цивільної авіації України та її інтеграції в транспортну систему ЄС. Реалізація проекту здійснюється іспанськими спеціалістами.
Учасниками семінару були фахівці Управління аеродромів та аеропортів Державіаслужби України, представники вітчизняних аеропортів, навчальних та експертних закладів. Вони змогли ознайомитися з практичними та теоретичними аспектами імплементації основних вимог ЄС у сфері аеродромів, досвідом Іспанії з управління аеропортами тощо.
В роботі семінару також узяли участь представники Навчально-наукового інституту аеропортів НАУ – завідувач кафедри реконструкції  аеропортів та автошляхів, д. т. н., проф.  Андрій Бєлятинський та завідувач кафедри містобудування, к. т. н., с. н. с. Галина Агєєва.