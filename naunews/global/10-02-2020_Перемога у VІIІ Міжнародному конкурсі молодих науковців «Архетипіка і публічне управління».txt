Заголовок: Перемога у VІIІ Міжнародному конкурсі молодих науковців «Архетипіка і публічне управління»
Дата: 10/02/2020
URL: https://nau.edu.ua/ua/news/2020/2-lyutiy/peremoga-u-viii-mizhnarodnomu-konkursi-molodih-naukovtsiv-arhetipika-i-publichne-upravlinnya.html
==================================================

Студентка-соціолог Факультету лінгвістики та соціальних комунікацій Катерина Королюк здобула І місце на VІIІ Міжнародному конкурсі молодих науковців «Архетипіка і публічне управління: традиція, її суб’єкти та джерела у постмодерному суспільстві». Модераторами фінального етапу, що відбувся в Александрійській бібліотеці (Александрія, Єгипет), виступили доктор соціологічних наук, професор Едуард Афонін та засновник постмодерністської соціології, професор Сорбонського університету Мішель Маффесолі.
Катерина Королюк представила роботу на тему «Conceptual schemes of modern state development: convergence of tradition and innovation (archetypal approach)» (науковий керівник: доцент кафедри соціології та політології ФЛСК Інна Семенець-Орлова). Міжнародні експерти відзначили вагомість самостійних соціологічних вимірювань, на основі яких Катерина запропонувала авторську формулу соціальної згуртованості – «ми».
Також представила свої наукові доробки студентка ФЛСК Олена Марчук. Вона виступила із дослідженням на тему «Transformation of social responsibility of the modern state in context of security of the global world: the archetypal approach» (науковий керівник: доцент кафедри соціології та політології ФЛСК Інна Семенець-Орлова).
Відповідно до положення про проведення конкурсу та за оцінками високоповажного журі Катерина Королюк отримала перше місце і грошову премію.
Організатори конкурсу із США, Франції та України висловили вдячність колективу Національного авіаційного університету за підготовку студентів до участі у конкурсі. Вони наголосили, що успішна участь українських студентів у міжнародному конкурсі зміцнює позитивний імідж усієї української науки.
Нагадаємо, що студентка кафедри соціології та політології ФЛСК Євгенія Конотопець на минулорічному конкурсі молодих науковців виборола третє місце. Цьогорічний успіх Катерини Королюк засвідчує прогресивний розвиток студентської науково-дослідницької роботи в університеті.