Заголовок: Зустріч студентів із народним депутатом Віталієм Купрієм
Дата: 04/03/2015
URL: https://nau.edu.ua/ua/news/2015/3/zustrich-studentiv-iz-narodnim-deputatom-vitaliem-kupriem.html
==================================================

2 березня 2015 року в Юридичному інституті відбулася зустріч студентів із народним депутатом партії «Блок Петра Порошенка» Віталієм Купрієм.
Під час лекції-диспуту на тему «Проблеми реформування правоохоронних органів та судів України на сучасному етапі», В. Купрій основну увагу приділив розвитку судової системи в рамках побудови європейської держави, проблемам та перспективам нового законодавства у сфері правоохоронної системи, проблемам реформування виконавчої служби в Україні тощо.
Народний депутат закликав студентство до більш активної позиції у сучасному громадському та політичному житті держави, наголосивши, що доля української держави, її майбутнє законотворення знаходиться в руках молодого покоління.