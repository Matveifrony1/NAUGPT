Заголовок: Роль юридичної освіти в процесі  євроінтеграції України
Дата: 12/02/2024
URL: https://nau.edu.ua/ua/news/2024/2/rol-yuridichnoi-osviti-v-protsesi-evrointegratsii-ukraini.html
==================================================

2 лютого 2024 року
відбулася зустріч студентів Юридичного факультету з адвокатом, керуючим партнером Адвокатського об’єднання «Investment Lawyer Group»
Олександром Кунцем
. Захід було організовано в рамках вивчення курсу «Основи права Європейського Союзу» для бакалаврів спеціальності 081 «Право».
Під час лекції на тему
«Юридична освіта та її роль в процесі євроінтеграції України»
юрист-практик зосередив увагу на ключових аспектах інтеграції України до ЄС. Зокрема, він розглянув проблеми поєднання міжурядових та наднаціональних методів управління, основні засади правової системи ЄС та роль фахівця-юриста в процесі євроінтеграції України.
Експерт підкреслив,
що якість юридичної освіти безпосередньо залежить від зовнішнього та внутрішнього політичного курсу України, її стійкості до сучасних викликів. Порівнюючи систему української та європейської юридичної освіти, він відзначив  найсуттєвіші цінності, візію, місію, протилежні свободи мисленнєвого чи практичного осягнення дійсності, що сприяють застосуванню новацій в освітньому процесі, формуванню сприятливого середовища між викладачами і здобувачами освіти для особистісного та професійного зростання.
На завершення
лектор наголосив, що активна участь викладачів  та студентів у формуванні українського освітнього простору, а також необхідності свідомої громадянської позиції кожного, що сприятиме впровадженню європейських стандартів та принципів в різних сферах суспільного життя.