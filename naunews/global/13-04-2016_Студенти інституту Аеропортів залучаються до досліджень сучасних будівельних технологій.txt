Заголовок: Студенти інституту Аеропортів залучаються до досліджень сучасних будівельних технологій
Дата: 13/04/2016
URL: https://nau.edu.ua/ua/news/2016/4/studenti-institutu-aeroportiv-zaluchayutsya-do-doslidzhen-suchasnix-budivelnix-texnologij.html
==================================================

7-8 квітня 2016 р. в Київському національному університеті будівництва і архітектури відбулась Міжнародна науково-практична конференція «Ефективні технології в будівництві», яка пройшла за підтримки Міністерства регіонального розвитку, будівництва та житлово-комунального господарства, Державного підприємства «Науково-дослідний інститут будівельного виробництва», Академії будівництва України.
Навчально-науковий інститут Аеропортів був представлений викладачами та студентами кафедри містобудування, які взяли участь у роботі секції «Організація та економіка будівництва» та студентської наукової сесії.
Результати науково-дослідницької діяльності кафедри були оприлюднені в таких доповідях:
«Ефективність реконструкції об'єктів військової інфраструктури» (зав. кафедри містобудування Галина Агєєва);
«Нові аеродромно-диспетчерські вежі аеропортів України» (Анна Волкова, студент, АР-403);
««Пташина архітектура» транспортно-пересадкових вузлів Сантьяго Калатрави» (Карина Гарбар, студент, АР-504);
«Аеропорти: сучасні тенденції впровадження енергоефективних технологій» (Вікторія Савченко, АР-404).
Карина Гарбар відзначена Дипломом за кращу доповідь на «Студентській науковій сесії», Анна Волкова та Вікторія Савченко отримали цінні подарунки.
Тези доповідей опубліковані в матеріалах конференції та розміщені в Інституційному репозиторії НАУ - http://er.nau.edu.ua/handle/NAU/9393.
ПРОГРАМА КОНФЕРЕНЦІЇ