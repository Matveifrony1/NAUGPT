Заголовок: Пріоритети нашої діяльності - наукове співробітництво
Дата: 28/04/2015
URL: https://nau.edu.ua/ua/news/2015/4/prioriteti-nashoi-diyalnosti-naukove-spivrobitnicztvo.html
==================================================

21 квітня 2015 року відбулася зустріч директора Юридичного інституту Ірини Сопілко з директором агентства Східноєвропейського розвитку, президентом європейського інституту безперервної освіти (Словацька республіка, ЄС) Жозефом Затко.
Обговорювались питання співпраці з вищими навчальними закладами Словаччини та ЄС. Були  визначені основні напрями спільної наукової діяльності: організація конференцій, круглих столів та науково-методичних семінарів; видання монографій, навчальних посібників, брошур; редагування правових часописів та розміщення публікації у наукових виданнях, засновниками яких є університети України та європейських країн.
Важливим результатом зустрічі стало підписання договору про співпрацю з агентством Східноєвропейського розвитку.