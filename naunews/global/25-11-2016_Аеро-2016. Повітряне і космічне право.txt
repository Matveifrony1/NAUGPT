Заголовок: Аеро-2016. Повітряне і космічне право
Дата: 25/11/2016
URL: https://nau.edu.ua/ua/news/2016/11/aero-2016-povitryane-i-kosmichne-pravo.html
==================================================

24 листопада 2016 року в Навчально-науковому Юридичному інституті Національного авіаційного університету відбулася Всеукраїнська конференція молодих учених і студентів «Аеро-2016. Повітряне і космічне право».  Щорічне проведення цього наукового заходу є свідченням важливості  питань, пов’язаних із правовим  регулюванням авіакосмічної галузі.
Пленарне засідання конференції  відкрили: Володимир Ісаєнко – в.о. ректора, доктор біологічних наук, кандидат технічних наук, професор, академік Академії наук Вищої школи України, заслужений працівник освіти України; Ірина Сопілко – директор НН ЮІ НАУ, доктор  юридичних наук, професор.
Своїми думками з присутніми поділились відомі українські вчені, керівники авіаційних підприємств, представники державних структур, судді та юристи-практики, які безпосередньо вирішують складні правові проблеми, пов’язані із сертифікацією, конкуренцією, приватизацією, банкрутством, маркетингом, менеджментом та іншими аспектами космічного  та повітряного права.
З цікавістю були заслухані змістовні доповіді Галини Суслової – керівника Інституту ІСАО, професора, заслуженого працівника вищої школи України, експерта ІСАО, Костянтина Бабенка – члена Науково-консультативної ради при Вищому адміністративному суді України, професора кафедри університетської освіти і права Університету менеджменту освіти Національної академії педагогічних наук України, доктора юридичних наук, доцента; Віктора Доценка  – професора кафедри теорії права та держави Навчально-наукового Інституту права університету державної фіскальної служби України, доктора юридичних наук, професора; Анатолія Колодія  – професора кафедри конституційного та міжнародного права Національної академії внутрішніх справ, доктора юридичних наук, професора, член-кореспондента Національної академії правових наук України; Олександра Константія – наукового консультанта Управління забезпечення діяльності судової палати в адміністративних справах Верховного Суду України, доктора юридичних наук; Володимира Рижого – Президента ПП «Юридичне бюро Рижого», кандидата юридичних наук, Василя Семеняки – керівника сектора цивільно-правових досліджень Міжнародного центру космічного права, кандидата юридичних наук, старшого наукового співробітника; Володимира Осадчого – професора кафедри кримінального права Національної академії внутрішніх справ, доктора юридичних наук, професора; Олега Петровського – першого заступника генерального директора Комунального підприємства  «Міжнародний аеропорт «Київ» (Жуляни)»; Михайла  Козича – голови Професійної спілки авіапрацівників України; Вікторії Рибачок – Віце-президента ПП «Юридичне бюро Рижого», кандидата юридичних наук; Богдана Саніна – судді-спікера Окружного адміністративного суду м. Києва; Дмитра Бугайка – провідного наукового співробітника, інструктора інституту ІСАО Національного авіаційного університету, кандидата економічних наук, доцента; Катерини Шелест – старшого сержанта, інспектора прикордонної служби відділу прикордонної служби «Жуляни» окремого контрольно-пропускного пункту «Київ».
Виступаючі  висловили своє спільне бачення перспектив удосконалення правового регулювання авіакосмічної галузі, наголосили на необхідності розвитку інфраструктури авіаційного транспорту, забезпечення населення доступними, якісними та безпечними послугами з повітряних перевезень, посилення міжнародної діяльності України у галузі цивільної авіації, реформування системи управління галузі цивільної авіації тощо.
До конференції долучилися 267 учасників з 18  регіонів України, 26 навчальних закладів та 13 установ і організацій. Всі вони висловили  пропозиції та рекомендації, які будуть впроваджуватись у навчальний процес, використовуватись для подальших наукових розробок, а також для удосконалення національного законодавства, в контексті адаптації до норм і вимог міжнародних стандартів.