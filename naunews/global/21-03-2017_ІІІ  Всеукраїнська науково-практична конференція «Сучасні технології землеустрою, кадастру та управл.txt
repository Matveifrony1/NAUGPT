Заголовок: ІІІ  Всеукраїнська науково-практична конференція «Сучасні технології землеустрою, кадастру та управління земельними ресурсами»
Дата: 21/03/2017
URL: https://nau.edu.ua/ua/news/2017/3/nau-priynyav-u-sebe-uchasnikiv-iii-vseukrainskoi-naukovo-praktichnoi-konferentsii-suchasni-tehnologii-zemleustroyu-kadastru-ta-upravlinnya-zemelnimi-resursami.html
==================================================

16 та 17 березня 2017 року в Національному авіаційному університеті пройшла ІІІ Всеукраїнська науково-практична конференція студентів, аспірантів та молодих учених «Сучасні технології землеустрою, кадастру та управління земельними ресурсами», яка приурочена до Дня землевпорядника України.
З вітальним словом до учасників конференції звернувся голова організаційного комітету, в.о. ректора Національного авіаційного університету Володимир Ісаєнко. Він привітав учасників заходу та висловив підтримку розвитку земельно-кадастрової діяльності в університеті, оскільки розвиток суспільства в усі часи був пов’язаний з землею, яка і зараз залишається головним засобом для існування людства і джерелом суспільного багатства і функціонування авіаційного транспорту також нерозривно пов´язане з раціональним використанням земельних ресурсів та геопросторових даних.
На пленарному засіданні з доповіддю про підготовку фахівців із землеустрою та кадастру в НАУ та стан і перспективи розвитку землеустрою та управління землями авіаційного транспорту виступила в.о. завідувача кафедри  Ірина Новаковська. Декан факультету Національного університету біоресурсів та природокористування Тарас Євсюков поділився досвідом підготовки фахівців з землеустрою та кадастру.
Про особливості регулювання земельних відносин та використання земель в столиці доповів заступник директора Департаменту земельних ресурсів КМДА Юрій Кулаковський.
Жваві дискусії викликали виступи представників громадських організацій: Андрія Кошиля – Президента Асоціації «Земельна спілка України», який розглянув
з
емлеустрій як бізнес;
Олега Пілата - Громадська організація «Офіс ефективного регулювання», який підняв питання щодо реформування законодавства у сферах земельних ресурсів та містобудування; Андрія Тарнапольського - Голови правління ГО  «Центр геопросторових даних України», який підняв питання створення геопросторових даних для землеустрою та кадастру.
Представники організацій, що безпосередньо займаються виконанням топографо-геодезичних, картографічних та земельно-кадастрових робіт поділилися досвідом у використанні даних дистанційного зондування, сучасних технологій та обладнання і програмного забезпечення.
Кафедра землеустрою та кадастру отримала подарунок від компанії «ЕСОММ Со» - ліцензійне програмне забезпечення ArcGIS  на 30 робочих місць  для використання в учбовому процесі, яке подарував Голова правління цієї компанії Євгеній Середінін.
Під час роботи конференції проходила виставка геодезично-навігаційного обладнання  корпорації Trimble та
Leica Geosystems. Завдяки цьому всі бажаючи могли ознайомитись з функціями та можливостями сучасних приладів та пройти майстер-клас по роботі з ними. На виставці обладнання та програмне забезпечення представили компанія «КМС»,
«ТВІС» та «Систем Солюшнс».
У роботі конференції взяли участь більш як 100 представників провідних державних установ та організацій, навчально-педагогічні працівники ВНЗУкраїни, молоді науковці та студенти, представники приватних та державних організацій, що займаються топографо-геодезичною та земельно-кадастровою діяльністю з понад  30 організацій.