Заголовок: «Березневі паростки-2015». День 3. Розкриваємо карти.
Дата: 19/03/2015
URL: https://nau.edu.ua/ua/news/2015/3/bereznevi-parostki-2015-den-3-rozkrivaemo-karti.html
==================================================

18 березня 2015 року в Центрі культури та мистецтв НАУ відбувся останній, як кажуть крайній день фестивалю для першокурсників «Березневі паростки 2015». За прихильність суддів боролись Інститут аеропортів(ІАП), Гуманітарний інститут(ГМІ), Інститут економіки і менеджменту(ІЕМ) та Аерокосмічний інститут(АКІ).
Вечір вели студенти НАУ Микола Воропаєв та Олександр Герасименко. Традційно журі оцінювало команди за такими критеріями: візитка, конферанс, стем, вокальний номер та хореографічна постановка. За кожен критерій команди могли отримати щонайбільше 10 балів. Переможець «Березневих паростків» визначється за сумою балів.
Склад журі: член Союзу театральних діячів України, головний режисер народно-молодіжного студентського театру «Екіпаж» НАУ Маргарита Крупіна; лауреат міжнародних та всеукраїнських конкурсів, керівник вокальної студії й вокального ансамблю «Водограй» Світлана Тоголь; майстер спорту міжнародного класу, засновник та ідейний керівник танцювальної студії «Diamond» Ольга Кисільова; головний диригент народно-духового оркестру НАУ, заслужений працівник культури України, доцент Леонід Іванов; заступник голови Первинної профсоюзної організації студентів та аспірантів НАУ, директор Центру працевлаштування та туризму НАУ Сергій Степура; капітан команди «АГА», голова ТОСА НАУ Дмитро Сєрков; голова Студентської ради НАУ Тетяна Григор’єва.
«Березневі паростки 2015» завершились з такими результатами:
Глядацькі симпатії - ФРІС та ПЕК НАУ
Краща хореографічна постановка – АКІ
Кращий вокальний номер – ІКІТ
Кращий стем – ІІДС
Кращий конферанс – ІАН
Краща чоловіча роль – Валентин Кошельов, ІЕМ
Краща жіноча роль – Анна Синячова, ІМВ
За сумою балів 3 місце посіла команда Інституту інформаційно-діагностичних систем, 2 місце - команда Інституту міжнародних відносин, а переможцями фестивалю стала команда Інституту економіки та менеджменту.
Вітаємо учасників та дякуємо за  яскравий фестиваль. Удачі та креативних ідей вам і надалі!