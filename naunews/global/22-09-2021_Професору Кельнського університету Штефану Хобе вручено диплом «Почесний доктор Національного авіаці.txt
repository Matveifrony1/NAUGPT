Заголовок: Професору Кельнського університету Штефану Хобе вручено диплом «Почесний доктор Національного авіаційного університету»
Дата: 22/09/2021
URL: https://nau.edu.ua/ua/news/2021/9/profesoru-kelnskogo-universitetu-shtefanu-hobe-vrucheno-diplom-pochesniy-doktor-natsionalnogo-aviatsiynogo-universitetu.html
==================================================

Сьогодні, на Урочистому засіданні Вченої Ради Національного авіаційного університету доктору Honoris Causa, професору, директору Інституту повітряного та космічного права, а також директору Юридичного центру співробітництва з питань європейської інтеграції Кельнського університету Штефану Хобе вручили диплом «Почесний доктор Національного авіаційного університету».
Декан Юридичного факультету Ірина Сопілко презентувала діяльність професора Штефана Хобе. Голова Вченої Ради університету Микола Кулик вручив Штефану Хобе мантію та диплом «Почесний доктор Національного авіаційного університету».
Почесний доктор НАУ Штефан Хобе звернувся до присутніх з вітальним словом, в якому, зокрема, зауважив: «Я дуже радий, що декілька років тому розпочав співпрацю з Національним авіаційним університетом і почав викладати повітряне та космічне право у вашому університеті. Навіть епідеміологічна ситуація та карантинні заходи у світі не стали на заваді, разом ми відкрили шлях до читання лекцій онлайн. Як і в минулому, так і вже в цьому навчальному році ми знову маємо змогу зустрітися з дуже талановитими студентами та викладачами вашого чудового університету».