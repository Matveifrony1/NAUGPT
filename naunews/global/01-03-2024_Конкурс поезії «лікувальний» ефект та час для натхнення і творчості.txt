Заголовок: Конкурс поезії: «лікувальний» ефект та час для натхнення і творчості
Дата: 01/03/2024
URL: https://nau.edu.ua/ua/news/2024/3/konkurs-poezii-likuvalniy-efekt-ta-chas-dlya-nathnennya-i-tvorchosti.html
==================================================

Кажуть, творчість і виписування думок, відображення відчуттів, емоційного стану на папері, написання листів, віршів, творів має магічний, майже лікувальний ефект. Перевіримо? І до того ж ще раз переконаємось, що творчі здібності притаманні кожному, головне — повірити в себе та спробувати!
З нагоди Всесвітнього дня поезії (саме так, є такий день!) Національний авіаційний університет оголошує конкурс
«Поезія нескорених»
.
У ці дні, коли Україна приголомшує світ своєю мужністю, відвагою і непохитністю духу, вірші звучать особливо зворушливо і сильно. Поетичне слово об’єднує нас, надихає, зігріває серця.
До участі у конкурсі
запрошуються
всі учасники освітнього процесу
(студенти, викладачі, співробітники тощо) —  поети-знавці та аматори. Вірші можуть бути присвячені подіям в Україні, героїзму захисників Батьківщини, єдності українців, вірі у перемогу та іншим актуальним тематичним напрямам.
А зараз — організаційні деталі, як все буде відбуватися.
Конкурс для зручності та надання можливості прийняти участь усім бажаючим проводиться
онлайн!
Збір творчих робіт триватиме з 4 по 8 березня
на e-mail:
lnazarchuk.nau@gmail.com
Будь ласка, в темі листа зазначте «Поетичний конкурс».
Презентація найкращих робіт
відбудеться з 11 по 15 березня.
Переможців буде оголошено
з 18 по 22 березня. На найкращих поетів чекають Грамоти університету та багато інших приємних сюрпризів.
Ну що, надихаємось і творимо? Тим більш, початок весни — влучний час для таких маленьких радощів. Бажаємо натхнення всім учасникам.
Разом переможемо! Слава Україні!