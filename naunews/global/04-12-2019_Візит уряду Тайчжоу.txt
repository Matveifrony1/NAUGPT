Заголовок: Візит уряду Тайчжоу
Дата: 04/12/2019
URL: https://nau.edu.ua/ua/news/2019/12/vizit-uryadu-taychzhou.html
==================================================

З офіційним візитом НАУ відвідала делегація муніципального уряду  міста Тайчжоу (КНР): мер уряду Чжан Сяочіан, генеральний секретар Лінь Цзинжон, директор управління закордонних справ Цзинь Цзин Чжун, директор комісії з розвитку та реформ Тайчжоу Ян Шипінь і директор  економічного та інформаційного бюро Бао Цзонжень. Візит відбувся завдяки попереднім домовленостям під час робочої поїздки делегації НАУ у Тайчжоу в листопаді цього року.
Ректор Володимир Ісаєнко презентував освітньо-наукову діяльність університету та напрями міжнародної співпраці. Він зазначив, що «НАУ активно співпрацює з 36 університетами Китаю. Це як наукова співпраця, так і навчальна діяльність. Ми, зокрема, співпрацюємо з Наньчанським та Чунцинським університетами, згідно угод про навчання студентів за програмою 2 + 2. Наприкінці грудня очікуємо на візит керівництва Тайчжоуського університету, щоб обговорити можливості співробітництва за такою ж програмою. Наш університет співпрацює з народними урядами багатьох провінцій Китаю. Зокрема, з  народним урядом міста Шифан досягнуто домовленостей щодо спільної діяльності в галузі авіаційної освіти. Ми прагнемо розбудовувати співпрацю з КНР в галузі освітніх проектів та спільних наукових досліджень».
Мер муніципального уряду Тайчжоу Чжан Сяочіан розповів про основні напрямки  розвитку міста. Він окреслив можливі напрямки співпраці з нашим університетом: проектування та виробництво безпілотників, науково-промислова розробка новітніх матеріалів, спільна науково-освітня діяльність з Тайчжоуським університетом та реалізація проектів із залученням науковців НАУ у Тайчжоу.
Гості відвідали Музей НАУ та Авіаційний навчальний ангар.