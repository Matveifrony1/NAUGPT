Заголовок: Представники команди гуртка «Робототехніка» НН ІКІТ - призери Міжнародного чемпіонату комп'ютерних талантів «Золотий Байт»
Дата: 25/04/2017
URL: https://nau.edu.ua/ua/news/2017/4/predstavniki-komandi-gurtka-robototehnika-nn-ikit-prizeri-mizhnarodnogo-chempionatu-kompyuternih-talantiv-zolotiy-bayt.html
==================================================

Не встигли студенти НН ІКІТ відпочити після вдалого виступу на Всеукраїнській олімпіаді за напрямом «Комп’ютерна інженерія» зі спеціальності «Комп’ютерні системи та мережі» (Кременчуг) – 3-е місце в індивідуальному заліку, як прийшов час для фіналу міжнародного чемпіонату комп'ютерних талантів «Золотий Байт».
Гурток «Робототехніка» НН ІКІТ НАУ (керівник докторант НАУ Є.Б. Артамонов) був представлений у фіналі міжнародного чемпіонату трьома командами у двох номінаціях Mobile development та Internet of Things.
В номінації Internet of Things проект «Назвичас» (Даніїл Крант (студент групи КС-221), Юлія Дон (студентка групи БІ-342) та Олександр Панфьоров (аспірант КСУ)) виборов ІІ місце.
А проект «Braille Teach» (Костянтин Радченко (КС-421) та Олександр Панфьоров (аспірант КСУ)) отримав спеціальний приз від члена жюрі.
Зовсім трошки не вистачило команді проекту «GloBerry» (Юлія  Дон (студентка групи БІ-342), Даніїл Крант (студент групи КС-221),  Сергій Петренко (студент групи КС-422а)), щоб увійти до трійки призерів, але мобільний додаток аудіоекскурсій онлайн тепер став відомим поза межами НАУ і має не тільки екскурсії по Інститутам нашого університету.
Привітаємо всіх учасників конкурсу та побажаємо їм подальших успіхів у конкурсах інноваційних проектів.