Заголовок: Результати проведення 2024 Міжнародної науково-практичної конференції «Проблеми організації перевезень та управління на повітряному транспорті»
Дата: 11/11/2024
URL: https://nau.edu.ua/ua/news/2024/11/rezultati-provedennya-2024-mizhnarodnoi-naukovo-praktichnoi-konferentsii-problemi-organizatsii-perevezen-ta-upravlinnya-na-povitryanomu-transporti.html
==================================================

30-31 жовтня 2024 року
кафедрою організації авіаційних перевезень ДУ «Київський авіаційний інститут» була проведена
2024 Міжнародна науково-практична конференція «Проблеми організації перевезень та управління на повітряному транспорті»
. Захід об’єднав науковців, представників авіаційної галузі, дослідників та студентів з України та інших країн, створюючи платформу для обговорення сучасних викликів і перспектив відновлення повітряного транспорту.
З вітальним словом до учасників конференції звернувся
проректор з наукових досліджень та трансферу технологій,
доктор технічних наук, професор
Сергій Гнатюк.
Він підкреслив важливість таких наукових заходів для розвитку авіаційної науки та підготовки фахівців високого рівня.
Також з вітальним словом виступили
декан Факультету транспортних та інформаційних технологій Національного транспортного університету, дійсний член Академії будівництва України, академік Транспортної Академії України, доктор фізико-математичних наук, професор
Віктор Данчук
та в.о. декана Факультету транспорту, менеджменту та логістики КАІ, завідувач кафедри організації авіаційних перевезень ФТМЛ,д.т.н., професор,
Дмитро Шевчук.
На пленарному засіданні конференції було представлено
багато змістовних доповідей, які висвітлювали ключові аспекти розвитку авіаційної галузі в сучасних умовах.
Дем’ян Наумовець
, керівник відділу авіаперевезень
«DHL Логістика (Україна)»
, у своїй доповіді
«Сучасні виклики та вимоги підготовки персоналу з авіаційної логістики в Україні»
розповів про специфіку підготовки фахівців у логістичній сфері, акцентуючи на зростаючій потребі у висококваліфікованих кадрах.
Євгеній Хайнацький
, директор авіакомпанії
Bees Airline
, зосередив увагу на викликах і можливостях підготовки авіаційних фахівців у період військового стану та в перспективі після відновлення авіасполучення.
Також на конференції виступали
Ярослав Красножон
, директор
ТОВ «Супернова Ейрлайнз»
, який розповів про особливості роботи авіакомпаній в умовах закриття повітряного простору в Україні, та
Ігор Василенко
, комерційний директор
ТОВ ФТП
, який представив новітні транспортно-технологічні схеми доставки вантажів, акцентуючи на ефективних методах логістики.
Дмитро Бугайко
, доктор економічних наук, професор та
заступник директора НН Інституту міжнародного співробітництва та освіти НАУ
, презентував методики оцінки ризиків у системі безпеки авіації, що дозволяють зменшити ризики і підвищити рівень авіаційної безпеки.
Олена Шаповалова
, директорка
ТОВ «Пан-Укрейн»
, виступила з доповіддю про перспективи розвитку туристичних напрямків, а
Олег Максимов
, голова представництва
EL AL Israel Airlines
в Україні, детально розповів про роль державної підтримки в процесі відновлення авіаперевезень в Україні, акцентуючи увагу на викликах та можливостях цієї сфери.
Григорій Мозолевич
, генеральний директор
Директорату розвитку науки МОНУ
, звернув увагу на реформи в науковій сфері, що сприяють інтеграції України до Європейського Союзу.
Тетяна Кайдакова
, консультантка
Tagueri AG (Німеччина)
, обговорила проблеми виробництва літаків і висвітлила причини їхнього дефіциту на авіаринку.
Серед інших виступів були презентації
Алли Новікової
, яка обговорила питання доступу до ринку міжнародних автомобільних вантажних перевезень,
Віктора Войцеховського
з
«Tickets Travel Network» (Австрія)
, який розповів про інновації у бізнес-моделях глобальних онлайн тревел агентств, і
Володимира Писарука
з компанії
Smart4Aviation (Нідерланди)
, що представив огляд інформаційних технологій у плануванні завантаження літаків.
Конференція завершилася обговоренням цифровізації систем безпеки, особливостей діяльності авіакомпаній в умовах військових дій та викликів для аеропортів у кризових ситуаціях, де виступили представники різних авіаційних та логістичних компаній, зокрема
Олександр Джиджора
, комерційний директор
Bees Airline
, та
Володимир Семенченко
, директор
ТОВ «Міжнародний аеропорт «Одеса»
.
Кафедра організації авіаційних перевезень
ФТМЛ висловлює щиру подяку всім учасникам, особливо спікерам пленарного засідання, за їхній внесок у розвиток транспортної освіти та підготовку нового покоління фахівців галузі.
Матеріали будуть доступні з 01.12.2024 на сайті кафедри
за посиланням.