Заголовок: Викладачі НАУ взяли участь у VIII міжнародній науковій конференції «Обличчя війни. Соціальні наслідки воєн»
Дата: 09/06/2023
URL: https://nau.edu.ua/ua/news/2023/6/vikladachi-nau-vzyali-uchast-u-viii-mizhnarodniy-naukoviy-konferentsii-oblichchya-viyni-sotsialni-naslidki-voen.html
==================================================

01-02 червня 2023 р. завідувач кафедри історії та документознавства, доктор історичних наук, професор Ірина Тюрменко, кандидати історичних наук, доценти Людмила Божук і Леся Халецька онлайн взяли участь у VIII міжнародній науковій конференції «Обличчя війни. Соціальні наслідки воєн», яка проходила в Інституті історії Лодзинського університету (Польща).
Присутнім була представлена доповідь «Архіви та бібліотеки України у російсько-українській війні (2022-2023)». Конференція присвячена таким питанням, як воєнна шкода та відбудова, міграція і демографічні втрати, наслідки війни для здоров’я, вплив війни на культуру й мистецтво, зміни в соціальних структурах, вплив воєн на армію та військових, дослідження місць битв і поховань жертв конфліктів.
З вітальним словом до учасників конференції звернулися професор Лодзинського університету Мацей Кокошко (Maciej Kokoszko), доктор філософських наук Даріуш Єзьорний (Dariusz Jeziorny), декан філософсько-історичного факультету Лодзинського університету професор, директор Інституту історії Лодзинського університету.
Пленарне засідання завершилося запрошенням учасників конференції відвідати тематичну виставку. Після перерви продовжилася робота в секціях. На конференції звучали теми України, української культури, російсько-української війни, навколо яких зосередилися українські дослідники, які представили заклади вищої освіти України, науково-дослідні інституції, музеї та ін.
Усі разом тримаємо науковий фронт! Світ має чути Україну!