Заголовок: Ректор НАУ Максим Луцький та директор Благодійної організації «Благодійний фонд «Залишайся з Україною» Клімент Хоха підписали Меморандум про співпрацю
Дата: 01/07/2022
URL: https://nau.edu.ua/ua/news/2022/7/rektor-nau-maksim-lutskiy-ta-direktor-blagodiynoi-organizatsii-blagodiyniy-fond-zalishaysya-z-ukrainoyu-kliment-hoha-pidpisali-memorandum-pro-spivpratsyu.html
==================================================

Сьогодні між Національним авіаційним університетом та Благодійною організацією «Благодійний фонд «Залишайся з Україною» відбулося підписання Меморандуму про співпрацю. Свої підписи під документом поставили ректор Максим Луцький та директор БО Клімент Хоха.
Основними напрямками співпраці є:
- підготовка та реалізація спільних заходів для забезпечення на належному рівні соціальної, культурної, психологічної інфраструктури та допомоги;
- організація та реалізація гарячих телефонних ліній для забезпечення потреб населення (у встановленому законом порядку);
- міжнародна співпраця для надання підтримки громадянам України, які вимушено переселились тощо.
Також, задля забезпечення координації діяльності та організації оперативної взаємодії, спрямованої на забезпечення реалізації цього Меморандуму та досягнення визначеної у ньому мети, сторони визначили своїх уповноважених представників. Ними стали Клімент Хоха та проректор з економіки та господарської роботи НАУ Дмитро Сотніков.