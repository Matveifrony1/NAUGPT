Заголовок: В. о. ректора НАУ Володимир Ісаєнко привітав із Днем захисника України  колектив кафедри військової підготовки НАУ
Дата: 13/10/2016
URL: https://nau.edu.ua/ua/news/2016/10/v-o-rektora-nau-volodimir-isaenko-privitav-iz-dnem-zahisnika-ukraini-kolektiv-kafedri-viyskovoi-pidgotovki-nau.html
==================================================

Вся історія українського народу – це одвічна боротьба за волю та право жити в незалежній і суверенній державі. Мужність, відвага і жертовність воїнів, які сьогодні захищають нашу країну, передалися у спадок від багатьох поколінь захисників української землі. Вони є достойними продовжувачами славних військових традицій і перемог наших предків. Їх героїчна боротьба гідно вшанована українським суспільством установленням нового державного свята – Дня захисника України.
Напередодні Дня захисника України на кафедрі військової підготовки НАУ відбулися урочисті заходи за участю в. о. ректора Володимира Ісаєнка, який привітав усіх присутніх зі святом. На урочистих заходах були присутні почесні гості, ветерани Збройних Сил України, учасники АТО, курсанти та студенти.
Також із вітальним словом до особового складу кафедри звернувся начальник кафедри військової підготовки полковник Олександр Водчиць.
Заступник начальника кафедри підполковник Юзеф Добровольський зачитав святковий наказ із заохочення особового складу від Міністра Оборони України, ректора НАУ, начальника кафедри.
В. о. ректора Володимир Ісаєнко та начальник військової кафедри полковник Олександр Водчиць вручили грамоти та подяки військовослужбовцям та працівникам Збройних Сил України за особистий внесок у зміцнення обороноздатності держави, сумлінне служіння українському народу, зразкове виконання військового обов`язку, високий професіоналізм та з нагоди Дня захисника України.
По закінченню студенти, курсанти поздоровили колектив кафедри та показали концертну програму.