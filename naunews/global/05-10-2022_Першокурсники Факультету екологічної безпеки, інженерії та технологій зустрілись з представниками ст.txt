Заголовок: Першокурсники Факультету екологічної безпеки, інженерії та технологій зустрілись з представниками студентського самоврядування
Дата: 05/10/2022
URL: https://nau.edu.ua/ua/news/2022/10/pershokursniki-fakultetu-ekologichnoi-bezpeki-inzhenerii-ta-tehnologiy-zustrilis-z-predstavnikami-studentskogo-samovryaduvannya.html
==================================================

Нещодавно була проведена зустріч-знайомство першокурсників Факультету екологічної безпеки, інженерії та технологій (ФЕБІТ) Національного авіаційного університету з представниками Студентської Ради ФЕБІТ, ТОСА ФЕБІТ, ППОСА НАУ.
Під час зустрічі новоспечені студенти:
- дізналися подробиці з життя факультету, навчання, проживання в гуртожитку;
- познайомились з адміністрацією, яка завжди рада допомогти кожному студенту у розв\язанні будь-яких питань;
- переглядали фрагменти виступів студентів факультету з «Дебюту першокурсника», «Студвесни», «Стартфесту» та інші.
Своєю чергою, першокурсники розповідали про себе, свої хобі, чому обрали саме НАУ. Кожний учасник зібрання міг себе проявити. Під час зустрічі було відзначено найактивніших студентів. Ними стали Даніїл Безпалько та Ольга Барановська, їх нагороджено дипломами та символічними подарунками.
Сподіваємося, що студентському активу факультету вдалося хоча б на хвилинку відволікти усіх присутніх від проблем сьогодення. Щиро віримо, що війна закінчиться якнайшвидше і всі ми неодмінно повернемось до звичного життя та зустрінемось в стінах рідного університету.
Висловлюємо щиру подяку за допомогу в організації та проведенні заходу NAU HUB,
@nautour
,
@profkom_nau
та деканату Факультету екологічної безпеки, інженерії та технологій.