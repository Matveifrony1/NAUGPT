Заголовок: До 25 річчя встановлення дипломатичних відносин між США та Україною
Дата: 30/11/2017
URL: https://nau.edu.ua/ua/news/2017/11/do-25-richchya-vstanovlennya-diplomatichnih-vidnosin-mizh-ssha-ta-ukrainoyu.html
==================================================

23-26 листопада 2017 року доцент кафедри історії та документознавства НН ГМІ О. Захарчук узяв активну участь у ІІ Міжнародній науковій конференції «Україна і США: досвід та перспективи співпраці». Конференція була проведена на базі кафедри нової та новітньої історії зарубіжних країн Київського національного університету ім. Тараса Шевченка. Співорганізаторами заходу виступили «Українська асоціація американістики, Вища школа міжнародних відносин американістики (Варшава), Київський офіс інституту Кеннана, благодійний фонд «Національний центр Сікорського та адвокатське об’єднання «Кодекс-груп». У роботі конференції активну участь узяли понад 190 провідних українських американістів: науковці, експерти, дипломати, військові, державні та громадські діячі.
Доцент О. Захарчук виступив з науковою доповіддю «Щоденник Джона Куїнсі Адомса як джерело з історії російсько-французького протистояння на початку ХІХ ст.». Зокрема, цей фахівець один із перших у сучасній вітчизняній історіографії відзначив, що щоденнк шостого президента Сполучених Штатів Америки Д.К. Адомса, першого офіційного представника США в Росії (1809–1814 рр.) є важливим джерелом із висвітлення окремих проблем російсько-французьких відносин на початку ХІХ ст.