Заголовок: Арт-паті до Дня художника України та Всесвітнього Дня архітектури
Дата: 13/10/2016
URL: https://nau.edu.ua/ua/news/2016/10/art-pati-do-dnya-hudozhnika-ukraini-ta-vsesvitnogo-dnya-arhitekturi.html
==================================================

10 жовтня 2016 року студентська рада Навчально-наукового інституту аеропортів  влаштувала благодійну  арт-паті з нагоди професійних свят профільних напрямків підготовки інституту «Дизайн» та «Архітектура» – Дня художника України  та  Всесвітнього Дня архітектури.
День художника України — національне професійне свято  українських художників, яке святкують  в Україні кожного року у другу неділю жовтня. Всесвітній День архітектури – професійне свято архітекторів усього світу, яке відзначається  у перший понеділок жовтня.
В теплій дружній атмосфері креативних митців-архітекторів та дизайнерів  пройшла виставка  творчих робіт студентів. Окрім естетичного задоволення, усі бажаючі могли зробити собі  татуювання  хною – мехенді, а також поділитись ідеями, поспілкуватись  та зарядитись позитивом.
Вітаємо всіх творчих людей  з професійними святами та зичимо успіхів у професійній та творчій реалізації!