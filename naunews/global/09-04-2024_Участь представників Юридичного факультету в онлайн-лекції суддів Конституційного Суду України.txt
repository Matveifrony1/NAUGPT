Заголовок: Участь представників Юридичного факультету в онлайн-лекції суддів Конституційного Суду України
Дата: 09/04/2024
URL: https://nau.edu.ua/ua/news/2024/4/uchast-predstavnikiv-yuridichnogo-fakultetu-v-onlayn-lektsii-suddiv-konstitutsiynogo-sudu-ukraini.html
==================================================

28 березня 2024
року науково-педагогічні працівники та здобувачі вищої освіти Юридичного факультету
взяли участь у тематичній онлайн-лекції
суддів Конституційного Суду України
Галини Юровської
та
Віктора Городовенка
на тему
«Юридичні позиції Конституційного Суду України щодо гарантованого рівня соцзахисту громадян, які постраждали внаслідок Чорнобильської катастрофи в контексті Рішення від 20 березня 2024 року».
На початку заходу судді
нагадали учасникам про загальні засади
, закріплені в Розділі І Конституції України, зазначивши, що кожен має право на безпечне для життя і здоров'я довкілля та на відшкодування завданої порушенням цього права шкоди. Кожному гарантується право вільного доступу до інформації про стан довкілля, про якість харчових продуктів і предметів побуту, а також право на її поширення. Така інформація ніким не може бути засекречена (ст. 50 Конституції України).
Галина Юровська повідомила
, що другий сенат 20 березня 2024 року на пленарному засіданні ухвалив Рішення у справі за конституційною скаргою
Василя Атаманчука
щодо відповідності Конституції України приписів статті 2 Закону України «Про заходи щодо законодавчого забезпечення реформування пенсійної системи» та першого речення частини третьої статті 67 Закону України «Про статус і соціальний захист громадян, які постраждали внаслідок Чорнобильської катастрофи». Розглянувши порушені питання, Конституційний Суд України дійшов висновку, що запроваджене обмеження максимального розміру пенсії осіб, які постраждали внаслідок Чорнобильської катастрофи, призвело до порушення конституційних гарантій щодо їхнього соціального захисту, що суперечить зобов'язанням держави, які випливають зі статей 3, 16, 50 Конституції України.
«За результатами розгляду конституційної скарги Конституційний Суду України ухвалив, що приписи статті 2 Закону № 3668–VI у частині вимог щодо обмеження максимального розміру пенсії осіб, які постраждали внаслідок Чорнобильської катастрофи,  що на них поширюється дія Закону № 796–XII, першого речення частини третьої статті 67 Закону № 796–XII суперечать вимогам частин першої, другої статті 8, частини першої статті 41 Конституції України», — завершуючи захід
зауважив суддя Віктор Городовенко.
Висловлюємо щиру вдячність суддям за запрошення та можливість участі у заході. Сподіваємося на подальшу плідну співпрацю!