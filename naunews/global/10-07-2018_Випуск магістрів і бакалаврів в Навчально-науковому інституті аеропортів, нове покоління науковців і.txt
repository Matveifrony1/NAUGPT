Заголовок: Випуск магістрів і бакалаврів в Навчально-науковому інституті аеропортів, нове покоління науковців і фахівців!
Дата: 10/07/2018
URL: https://nau.edu.ua/ua/news/1/7/vipusk-magistriv-i-bakalavriv-v-navchalno-naukovomu-instituti-aeroportiv-nove-pokolinnya-naukovtsiv-i-fahivtsiv.html
==================================================

5 липня в 2018р. Національному авіаційному університеті відбувся випуск студентів Навчально-наукового інституту аеропортів, які здобули освітній ступінь "Магістр" зі спеціальності 192 "Будівництво та цивільна інженерія" спеціалізації 192м "Автомобільні дороги і аеродроми" та ОС "Бакалавр" за такими напрямами підготовки, як "Дизайн", "Архітектура" та "Будівництво".
Із отриманням дипломів випускників привітала директор ННІАП Октябрина Володимирівна Чемакіна, яка зазначила, що сьогодні нашій країні потрібні високопрофесійні спеціалісти, від яких чекають креативних підходів і ідей для розвитку держави, адже наші випускники здатні критично мислити, приймати гідні та справедливі рішення, що доведено перемогами у багатьох архітектурних, дизайнерських і будівельних конкурсах. Наостанок вона побажала гарно відзначити цю визначну дату та запросила на вступну кампанію до магістратури.
Також до привітань залучились заступник директора з методичної роботи В.І. Макаров, завідувачі кафедр: реконструкції аеропортів та автошляхів - А.О. Бєлятинський, комп'ютерних технологій будівництва - О.І. Лапенко, комп'ютерних технологій дизайну і графіки - Ю.М. Ковальов, архітектури - Ю.О. Дорошенко, основ архітектури та дизайну - О.А. Трошкіна, старший викладач кафедри основ архітектури та дизайну О.Ю. Запорожченко, які закликали студентів продовжувати навчання та вступати на магістратуру.
Свої омріяні дипломи отримали 20 випускників ОС "Магістр" та 118 - ОС "Бакалавр" з них 9 дипломів з відзнакою.
На останок від імені випускників виступила студентка Катерина Начичко, яка подякувала керівництву і науково-педагогічному складу високий рівень підготовки, наголосивши, що кожен із бакалаврів радий за свій вибір навчального закладу, адже бути випускником ННІАП НАУ – це гордість!
Щиро вітаємо випускників!
Бажаємо щастя, успіхів на професійній ниві, творчих здобутків та високих досягнень і здійснення мрій!