Заголовок: Співпраця з державними установами України
Дата: 10/10/2018
URL: https://nau.edu.ua/ua/news/1/10/spivpratsya-z-derzhavnimi-ustanovami-ukraini.html
==================================================

5 жовтня 2018 року відбулася зустріч директора Навчально-наукового юридичного інституту, д. ю. н., доцента Ірини Сопілко із
заступником Генерального директора Генеральної дирекції з обслуговування іноземних представництв при Державному управлінні справами Президента України Олегом Євтухом.
«Генеральна дирекція є єдиною з державних установ України, яка поряд з Міністерством закордонних справ України офіційно наділена високим повноважним статусом дипломатичної установи, а її керівник наділений високим дипломатичним рангом-статусом Надзвичайного і Повноважного посланника, який надає йому можливість для вирішення усіх найвідповідальніших питань в діяльності іноземних представництв з повноважними керівниками дипломатичних місій-представництв усіх іноземних країн та міжнародних організацій», – зазначив Олег Євтух.
У ході ділової розмови обговорені питання щодо набору іноземних студентів на навчання, участі та співробітництва НН ЮІ з ВНЗ іноземних країн, налагодження співпраці з посольствами та міжнародними організаціями.
«Сучасні тенденції та інтенсивність розвитку суспільства створюють нові передумови для співпраці з різними державними установами України, а наш Інститут постійно працює над тим, щоб налагодити конструктивний діалог з цими установами задля досягнення спільних цілей та підвищення якості підготовки фахівців. Тож надіємося на подальшу плідну співпрацю задля розбудови та процвітання незалежної демократичної держави Україна», зазначила під час підведення підсумків ділової розмови Ірина Сопілко.