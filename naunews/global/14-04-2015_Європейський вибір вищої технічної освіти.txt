Заголовок: Європейський вибір вищої технічної освіти
Дата: 14/04/2015
URL: https://nau.edu.ua/ua/news/2015/4/evropejskij-vibir-vishhoi-texnichnoi-osviti.html
==================================================

8 квітня 2015 року на кафедрі педагогіки і психології професійної освіти Гуманітарного інституту відбулося засідання секції «Європейський вибір вищої технічної освіти» ХV Міжнародної науково-практичної конференції молодих учених і студентів «Політ. Сучасні проблеми науки».
Мета заходу – створення умов і можливостей для обміну науковими та творчими ідеями молодих учених та студентів.
У роботі секції взяли участь студенти та молоді викладачі НАУ Аерокосмічного інституту, Інституту економіки та менеджменту, Інституту міжнародних відносин, Гуманітарного інституту. Гостями секції були представники Національного технічного університету України «КПІ» та Київського економічного університету ім. В. Гетьмана. В процесі обговорення проблем конференції, учасники виокремили проблеми формування  та розвитку професійних компетентностей, визначили пріоритет інноваційних методик з підготовки фахівців різних спеціальностей. Увагу привернули виступи студентів спеціальності «Практична психологія» А. Курасової, В. Монастирецького, Я. Павліченко, І. Чепіль. Вони розглядали актуальну проблему психологічної підготовки військових та цивільного населення до екстремальних ситуацій.
Професорсько-викладацький склад кафедри педагогіки та психології професійної світи вітає всіх учасників конференції та бажає подальших успіхів у науково-дослідницькій роботі.