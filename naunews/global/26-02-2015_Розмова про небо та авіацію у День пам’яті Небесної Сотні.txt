Заголовок: Розмова про небо та авіацію у День пам’яті Небесної Сотні
Дата: 26/02/2015
URL: https://nau.edu.ua/ua/news/2015/2/rozmova-pro-nebo-ta-aviacziyu-u-den-pam’yati-nebesnoi-sotni.html
==================================================

20 лютого 2015 року відбулась зустріч студентів 4 курсу кафедри авіаційної психології Гуманітарного інституту з прославленим льотчиком-випробувачем Валерієм Валентиновичем Мігуновим. Його професійний досвід - скарбниця для психологів, які прагнуть бути корисними в авіації, військовій справі, різноманітних високотехнологічних галузях. Те, що розмова про небо та авіацію відбулась у День пам’яті Небесної Сотні, було глибоко символічним та посилювало відчуття особливої атмосфери відданості ідеалам служіння справі.
У думках про ідеали буття людство завжди зверталося до символу неба, а говорячи про захист ідеалів свободи, честі та гідності, зверталося до образу Небесного війська.
Досвід польотів В. Мігунова на понад 60 типах військових та цивільних літальних апаратів, зустрічей з небезпекою, ризиків та психологічних перемог знайшов утілення у прикладах з льотної роботи. Вони стали яскравими ілюстраціями до тематики багатьох фахових дисциплін.