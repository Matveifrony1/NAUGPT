Заголовок: Оголошено конкурсний відбір  для участі в проєкті «Спеціальна льотна підготовка  студентів-пілотів НАУ в Чехії»
Дата: 10/07/2023
URL: https://nau.edu.ua/ua/news/2023/7/ogolosheno-konkursiy-vidbir-dlya-uchasti-v-proekti-spetsialna-lotna-pidgotovka-studentiv-pilotiv-nau-v-chehii.html
==================================================

Подача документів
: з 10.07.23 по 14.07.23
Конкурсний відбір
: з 17.07.23 по 20.07.23
Оголошення результатів
: 21.07.23
Міністерством закордонних справ Чеської Республіки, в рамках «Програми гуманітарної, стабілізаційної, відбудовчої й економічної допомоги Україні» виділено грант для фінансової підтримки льотної підготовки 20 кращих студентів НАУ в Чехії.
Підготовка буде проводитися компанією «F AIR», яка має досвід багаторічної співпраці з НАУ, у партнерстві з Празьким технічним університетом.
Результатом такої співпраці стане підготовка   20 кращих студентів НАУ до іспитів з інтегрованого курсу EASA ATPL(А) або CPL(A) та отримання ними ліцензії пілота EASA CPL(A)/IR/MEP, включаючи теоретичний сертифікат EASA ATPL(А) та сертифікат рівня володіння англійською мовою за шкалою ICAO.
Програма розрахована на 18 місяців.
Основними умовами участі в проєкті є такі:
Мати дійсний закордонний паспорт громадянина України.
Бути студентом НАУ, спеціальність 272 «Авіаційний транспорт», ОПП «Льотна експлуатація повітряних суден».
Мати змогу провести в Чехії 18 місяців (починаючи з липня 2023 року), за умови високого рівня успішності, цей термін може бути зменшено до щонайменше 12 місяців.
Довести фінансову спроможність сплатити (до початку навчання) обов’язкові витрати, які не покриваються фінансуванням Проєкту.
Увійти до рейтингу 20 кращих претендентів за результатами конкурсного відбору (тест, мотивація, рівень володіння англійською мовою, рівень спеціальних знань) – он-лайн тестування та співбесіда, які проводяться спільною комісією F AIR  та НАУ.
Додаткові бали надаються студентам, які вже мають наліт, високий середній бал успішності в навчанні, пройшли теоретичну підготовку в F AIR.
Критерії конкурсного відбору
.
Для участі в конкурсі необхідно заповнити
АПЛІКАЦІЙНУ ФОРМУ
та падати такі документи:
Заяву про участь у Проєкті
: «Спеціальна льотна підготовка  студентів-пілотів НАУ в Чехії» та можливість провести 18 місяців у Чеській Республіці з вказаною електронною адресою та номером телефону.
Скан-копію закордонного паспорту.
Довідку з місця навчання.
Виписку з заліково-екзаменаційних відомостей.
Копію медичного сетифікату ICAO клас 1.
Документ, який підтверджує фінансову спроможність в рамках
витрат, що підлягають обов’язковій оплаті студентами НАУ до початку навчання в F AIR
.
Скан-копію першої та двох останніх сторінок Pilot’s Log Book (за наявності).
Скан-копію Свідоцтва члена льотного екіпажу (за наявності).
Згоду на обробку персональних даних для НАУ
.
Згоду на обробку персональних даних для
F
AIR
.
Контактні особи:
Від F AIR:
Jiří Procházka
,
+420 602 342 566
Від НАУ:
Ольга Шевченко
,
+38 067 597 07 22
e-mail:
Pilot_project@npp.edu.ua
Prochazka@f-air.cz