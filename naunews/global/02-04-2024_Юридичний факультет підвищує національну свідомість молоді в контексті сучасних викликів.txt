Заголовок: Юридичний факультет підвищує національну свідомість молоді в контексті сучасних викликів
Дата: 02/04/2024
URL: https://nau.edu.ua/ua/news/2024/4/yuridichniy-fakultet-pidvishchue-natsionalnu-svidomist-molodi-v-konteksti-suchasnih-viklikiv.html
==================================================

26 березня 2024 року
на Юридичному факультеті відбувся методичний семінар для наставників, старост академічних груп та студентів на тему
«Національне виховання молоді: сучасний стан та перспективи»
.
У роботі заходу взяли участь:
військовослужбовці
Збройних Сил України з протидиверсійного підрозділу «Кобра»;
Олександр Герасименко
, Президент Інституту політико-правових та релігійних досліджень, член Координаційної ради з питань утвердження української національної та громадянської ідентичності при Кабінеті Міністрів України, доктор філософії з права;
Ганна Байкєніч
, завідувачка сектору методичної роботи Управління наукового забезпечення політики національної пам’яті Українського інституту національної пам’яті, кандидатка педагогічних наук;
Юлія Юринець
, т.в.о. декана Юридичного факультету НАУ;
Ніна Троцюк
, заступниця декана з навчально-організаційної роботи Юридичного факультету НАУ;
Вікторія Череватюк
, доцентка кафедри теорії та історії держави і права, старша наставниця;
наставники, старости груп та студенти 1-4 курсів Юридичного факультету.
Відкриваючи захід,
Юлія Юринець зауважила
:  «Російська агресія проти України  істотно вплинула на національну свідомість українців, трансформувала нашу систему цінностей, змінила оцінку минулого та ставлення до деяких знакових історичних особистостей. Тому так важливо використовувати різні форми спілкування з молодими людьми для того, щоб розуміти їх настрої та  бачення тих чинників, які безпосередньо  впливають на  подальший розвиток національної свідомості».
Військовослужбовець з позивним «Гетьман»
поділився думками щодо почесного обов’язку захищати Батьківщину та важливості належної підготовки до такого захисту.
Ганна Байкєніч
презентувала
основні напрями роботи та завдання Українського інституту національної пам’яті, обговоривши зі студентами дискусійні питання історії України й нові підходи до популяризації минулого українського народу.
Олександр Герасименко ознайомив
присутніх із державною політикою у сфері утвердження української національної та громадянської ідентичності.
Під час обміну думками
були розглянуті питання
виховання національної еліти як однієї з основних місій університетів, форми і методи формування національної свідомості молоді, значення національної самосвідомості для патріотизму майбутніх юристів, роль національної свідомості молоді в контексті євроінтеграції України, фактори розвитку національної самосвідомості молоді в умовах війни, національна ідея як ядро національної свідомості та інші.
Підсумовуючи захід, заступниця декакана ЮФ
Ніна Троцюк подякувала
студентам за активність та свідому позицію щодо патріотичного виховання як складової національного виховання, метою якого є становлення самодостатнього громадянина-патріота України, гуманіста й демократа, готового виконувати свої громадянські та конституційні обов’язки.
Наприкінці усі присутні
вшанували пам’ять Героїв України
, які поклали життя, захищаючи Батьківщину, серед них і випускники факультету
Андрій Суботін, Максим Олійник та Іван Ткачов
.