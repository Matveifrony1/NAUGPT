Заголовок: Проведено науково-практичний круглий стіл «Публічні та приватні інтереси в контексті правового забезпечення авіаційного транспорту»
Дата: 23/04/2025
URL: https://nau.edu.ua/ua/news/2025/4/provedeno-naukovo-praktichniy-krugliy-stil-publichni-ta-privatni-interesi-v-konteksti-pravovogo-zabezpechennya-aviatsiynogo-transportu.html
==================================================

10 квітня 2025 року
на Факультеті права та міжнародних відносин відбувся науково-практичний круглий стіл на тему
«
Публічні та приватні інтереси в контексті правового забезпечення авіаційного транспорту
».
Попри те, що в Україні діє воєнний стан і повітряний простір закритий для цивільних повітряних суден, тема авіаційного транспорту та різноаспектних напрямів забезпечення його роботи, зокрема й правового, залишається актуальною.
На онлайн майданчику, організованому кафедрою господарського, повітряного та космічного права, зустрілися представники державних органів у сфері авіації, представники Інституту ІСАО, керівники та юристи авіаційних компаній та підприємств, науковці-правники та аспіранти, які ведуть дослідження в авіаційній сфері.
З вітальним словом гостей зустріла деканеса факультету
Ярина Жукорська
. Модерували захід — завідувачка кафедри господарського, повітряного та космічного права
Любов Нецька
спільно із завідувачкою кафедри теорії та історії держави і права
Оленою Макеєвою
.
Учасники обговорили
сучасні правові виклики для авіаційного транспорту, роль Державної авіаційної служби України в реалізації державних і приватних інтересів у сфері цивільної авіації, проблеми та сучасний досвід забезпечення інклюзивних прав авіапасажирів, нові тенденції в авіаційному законодавстві щодо регулювання літальних апаратів та дронів, експертне забезпечення в діяльності авіакомпаній, правове регулювання безпеки авіації в умовах війни, ключові напрями правової політики у сфері авіатранспорту у повоєнному майбутньому України.
Підняли проблемні питання та висунули пропозиції щодо вдосконалення законодавства про авіаційний транспорт
Дмитро Кушпіль
(Міністерство розвитку громад та територій України),
Олександр Бохан
(Украерорух),
Марина Петрущенко
(Інститут ІСАО),
Надія Армаш
(Центр судової експертизи та експертних досліджень ДП «Інформаційні судові системи» Державної судової адміністрації України),
Микола Коваленко
(Дослідницька служба Верховної Ради України),
Катерина Водоласкова
(ДП «МА «Бориспіль»),
Дмитро Беззубов
(Інститут держави і права імені В.М. Корецького),
Артем Філіппов
(Національний університет оборони України), адвокат
Олег Бондар
.
Учасники заходу дійшли висновку
про необхідність подолання викликів для цивільної авіації, породжених військовою агресією рф проти України, зокрема збереження кадрового потенціалу, наявної інфраструктури та техніки, а також відбудови авіаційних об’єктів, подальшого впровадження стандартів, необхідних для повної реалізації Угоди про єдиний повітряний простір між Україною та ЄС, внесення змін до Повітряного кодексу України та Авіаційних правил, розбудови чіткого та зрозумілого законодавства про літальні апарати і дрони з врахуванням досвіду інших держав, підвищення рівня нормативно-правового регулювання безпеки авіаційного транспорту з врахуванням рекомендацій ІСАО та нових вимог до безпеки.