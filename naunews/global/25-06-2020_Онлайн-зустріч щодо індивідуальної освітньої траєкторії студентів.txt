Заголовок: Онлайн-зустріч щодо індивідуальної освітньої траєкторії студентів
Дата: 25/06/2020
URL: https://nau.edu.ua/ua/news/2020/cherven/onlayn-zustrich-shchodo-individualnoi-osvitnoi-traektorii-studentiv.html
==================================================

Порядок вільного вибору навчальних дисциплін для створення індивідуальної освітньої траєкторії студентів обговорювали під час онлайн-зустрічі керівництва, науково-педагогічних працівників та студентів університету.
Проректор з навчальної роботи Артур Гудманян зазначив, що кожен здобувач вищої освіти має право персонально обрати з університетського переліку вибіркові дисципліни для особистісного та професійного розвитку. Директор Департаменту забезпечення якості освіти Оксана Білоус зауважила, що обсяг вибіркових навчальних дисциплін становить не менше 25% від загальної кількості кредитів ЄКТС, передбачених для кожного рівня освіти.
Університетський перелік вибіркових дисциплін представлений у вигляді каталогів, що розміщено на
сайті НАУ
. Для студентів розроблено
Інструкцію
заповнення електронної заяви здобувача вищої освіти НАУ на вільний вибір навчальних дисциплін.