Заголовок: Майбутні магістри ФНСА НАУ розпочали виробничу практику
Дата: 18/09/2023
URL: https://nau.edu.ua/ua/news/2023/9/maybutni-magistri-fnsa-nau-rozpochali-virobnichu-praktiku.html
==================================================

З 1 вересня для магістрів спеціальності 192 «Будівництво та цивільна інженерія» розпочалася виробнича практика у сфері промислового і цивільного будівництва в офлайн формі.
Метою практики є підвищення професійного рівня підготовки здобувачів вищої освіти та формування у них навичок дослідницької діяльності. В цьому році кафедрою комп’ютерних технологій будівництва та реконструкції аеропортів було залучено вісім профільних організацій, які стали базами практики для 27 студентів:
- комплексна науково-дослідна та проєктна організація
ТОВ Український інститут сталевих конструкцій імені В.М. Шимановського»
;
- провідний розробник інноваційного програмного забезпечення в області автоматизованого проектування
ТОВ ЛІРА САПР
;
- вітчизняний лідер в області промислового будівництва – інжинірингова фірма
ТОВ ЕТУАЛЬ
;
- базова організація з напрямку нормування проєктування та будівництва виробничих будівель і споруд
ПП «Полтава-проект»
;
- ДП «Державний науково-технічний центр з ядерної та радіаційної безпеки» - спеціалізована організація в Україні, що виконує функції наукового, аналітичного, технічного, інформаційного, методичного, інженерного, консультативного й експертного супроводу діяльності
Державної інспекції з ядерного регулювання України
;
- ТОВ ВКФ «СВІТ» - компанія, що спеціалізується на наданні послуг загальнобудівельного призначення та лізингу;
- ТОВ БЕСАРАБІЯ-ІСТЕЙТ - вітчизняна компанія, основними видами діяльності якої є будівництво житлових і нежитлових будівель та супровід загальнобудівельних робіт;
- ТОВ «СКІФТ», що надає послуги з організації будівництва, зокрема, знесення, підготовчі роботи на будівельному майданчику, електромонтажні роботи та ін.
Здобувачі вищої освіти отримали можливість ознайомитися з науково-дослідними роботами баз практики, практично засвоїти науково-дослідні методи розрахунку та проєктування будівель і споруд та виконати збір і аналіз інформації для написання наукової частини кваліфікаційної роботи.