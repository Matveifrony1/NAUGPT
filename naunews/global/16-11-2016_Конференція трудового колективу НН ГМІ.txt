Заголовок: Конференція трудового колективу НН ГМІ
Дата: 16/11/2016
URL: https://nau.edu.ua/ua/news/2016/11/konferentsiya-trudovogo-kolektivu-nn-gmi.html
==================================================

10 листопада 2016 року в Навчально-науковому гуманітарному інституті відбулася Конференція трудового колективу, учасниками якої стали 106 співробітників інституту, а також проректор НАУ з економіки та адміністративно-господарської діяльності А. Майснер. Основними питаннями порядку денного були: аналіз виконання Колективного договору НАУ за 2016 рік; пропозиції до проекту Колективного договору НАУ на 2017 рік та обрання делегатів на Конференцію трудового колективу НАУ. У вступному слові директор Інституту А. Гудманян проаналізував пропозиції структурних підрозділів НН ГМІ щодо виконання колдоговору за 2016 рік та пропозиції до колдоговору на 2017 рік. В обговоренні означених питань взяли участь: завідувач кафедри педагогіки та психології професійної освіти Є. Лузік , завідувач кафедри філософії Дротянко Л.Г., завідувач кафедри історії та документознавства І. Тюрменко, відповідальна за навчальну роботу в НН ГМІ О. Алпатова та голова профбюро студентів НН ГМІ М. Клоченок. Підсумовуючи питання виконання Колективного договору НАУ за 2016 рік, учасники Конференції одноголосно ухвалили вважати його таким, що в основному є виконаним.
Щодо пропозицій до Колективного договору НАУ на 2017 рік співробітники Інституту окреслили низку пропозицій, які сприятимуть стабільному розвитку університету та налагодженню творчої, доброзичливої та ефективної роботи.
Після цього учасники заходу обговорили кандидатури в делегати на Конференцію трудового колективу НАУ, яка відбудеться 23 листопада 2016 року. Шляхом відкритого голосування було обрано 26 осіб, які представлятимуть інтереси Колективу НН ГМІ на загальній Конференції НАУ.
На завершення заходу проректор НАУ А. Майснер у формі діалогу з учасниками Конференції підтримав прагнення співробітників інституту впливати на прийняття життєво важливих рішень. Він також відзначив, що нині НАУ став на ту траєкторію розвитку, яка вже дає відчутні покращення матеріально-технічної бази та фінансової підтримки співробітників. «Ми – адміністрація – персонально відповідальні перед вами і будемо робити все можливе, аби ви відчували гордість за наш рідний університет», – підсумував А. Майснер.