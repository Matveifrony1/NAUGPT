Заголовок: Виставка аксесуарів інтер’єру в українських традиціях
Дата: 26/04/2016
URL: https://nau.edu.ua/ua/news/2016/4/vistavka-aksesuariv-inter’eru-v-ukrainskix-tradicziyax.html
==================================================

22 квітня 2016 року в рамках «Фестивалю архітектури, дизайну і будівництва - 2016» в Навчально-науковому інституті Аеропортів  відбулась виставка-конкурс студентських  творчих робіт  «Аксесуари інтер’єру в українських традиціях».
Студенти напрямку «Дизайн» груп 101, 201 та 202 під керівництвом старшого викладача кафедри дизайну інтер’єру Олени Сідорової підготували та провели виставку-конкурс присвячену святу Великодня. На виставці були представлені предмети народного вжитку, виконані в техніці Петриківського розпису: розписані  скрині, дощечки, тарілки, а також плетені килимки, серветки,  вишиті рушники, фіранки, декоративні абажури та великодні композиції.
Лауреатами конкурсу стали: Ія Гуменюк (гр. 101), Діана Борисенко  (гр. 202), Василина Бойчук (гр. 202), Марина Катсон (гр. 201), Дарина Волощук (гр. 202), Катерина Протченко (гр. 101) .
Вітаємо переможців!