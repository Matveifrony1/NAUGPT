Заголовок: Участь у міжнародному науковому житті
Дата: 19/11/2014
URL: https://nau.edu.ua/ua/news/2014/11/uchast-u-mizhnarodnomu-naukovomu-zhitti.html
==================================================

13 листопада 2014 року в Дипломатичній  академії за підтримки Громадської ради при Міністерстві закордонних справ України, Громадської ради при КОДА, Міжнародного фонду культурного співробітництва, Українського національного комітету Міжнародної торгової палати  (ICC Ukraine) відбулася міжнародна наукова конференція «Толерантність як основа консолідації українського суспільства». Метою проведення конференції було обґрунтування ролі толерантності як форми збереження миру та єдності в Україні, а також застереження від втрати вічних цінностей, які були основою взаєморозуміння, єдності та миру в суспільстві. З доповідями виступили громадські та культурні діячі, політики, науковці, зокрема доцент кафедри соціології Гуманітарного інституту Л. Чупрій та  К. Настояща. Також відбулася презентація картини «Символ миру», в написанні якої взяли участь відомі діячі української культури, зірки естради та шоу-бізнесу.
Під час пленарного засідання прозвучали музичні номери камерно-інструментального оркестру «Арте-Хатта», дитячого колективу «Зразковий театр пісні «Ладоньки»». В холі була представлена  виставка дитячих малюнків «Мир без війни», культурна спадщина «Щасливе дитинство».
За результатами доповідей була підготовлена резолюція  щодо знаходження шляхів стабілізації та єдності в Україні, співробітництва та планів подальшої взаємодії в рамках укладених угод і прийнятих програм.