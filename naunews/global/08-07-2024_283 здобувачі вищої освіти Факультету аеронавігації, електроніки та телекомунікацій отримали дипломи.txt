Заголовок: 283 здобувачі вищої освіти Факультету аеронавігації, електроніки та телекомунікацій отримали дипломи бакалаврів
Дата: 08/07/2024
URL: https://nau.edu.ua/ua/news/2024/7/283-zdobuvachi-vishchoi-osviti-fakultetu-aeronavigatsii-elektroniki-ta-telekomunikatsiy-otrimali-diplomi-bakalavriv.html
==================================================

Ще 283 бакалаврів завершили навчання в НАУ на Факультеті аеронавігації, електроніки та телекомунікацій (ФАЕТ). Попереду їх ще чекає вступ та навчання в магістратурі,
Це саме ті спеціалісти, які будуть задіяні у конструюванні, програмуванні, обслуговуванні усіх видів безпілотних літальних апаратів, та стануть пілотами-операторами БпЛА, або будуть займатися відновленням та налагодженням радіаційних та телекомунікаційних систем.
Спеціальний гість, запрошений на вручення дипломів, - відомий український співак та випускник НАУ 2014 року YARMAK. З початком повномасштабного вторгнення Олександр долучився до лав ЗСУ і зараз задіяний в новітньому роді військ – Силах безпілотних систем (СБС) ЗСУ. «Дякую, що в роки війни ви навчаєтеся саме тут, в Україні, і на таких потрібних нам зараз спеціальностях. Я випустився в 2014 році, коли почалася війна, ваш випуск 2024 року припав на третій рік повномасштабного вторгнення, але у наших з вами силах зробити так, щоб випускники 2034 року закінчили навчання в технологічно сильній мирній країні», - звернувся до випускників-бакалаврів Олександр.
Привітали випускників НАУ також в.о. ректора НАУ Ксенія Семенова та в.о. декана Факультету аеронавігації, електроніки та телекомунікацій Роман Одарченко. «Зараз НАУ багато працює над тим, щоб наші студенти могли отримати великий прикладний досвід, зокрема в шести нових лабораторіях, які НАУ створив спільно з нашими партнерами – провідними компаніями у сфері defense tech. Також наші студенти за час навчання можуть пройти сертифікацію і крім диплому про вищу освіту мати ще 5-6 сертифікатів підвищення кваліфікації, що значно підсилить їхні позиції на ринку праці. Так в НАУ на практиці виглядають зміни в освітньому процесі, бо ми хочемо бути впевнені в тому, що готуємо висококласних професіоналів», - сказав Роман Одарченко.