Заголовок: «Те, про що важко сказати»
Дата: 02/11/2017
URL: https://nau.edu.ua/ua/news/2017/11/te-pro-shcho-vazhko-skazati.html
==================================================

Таку назву має молодіжний арт-проект, який має на меті через фотографії показати світ юнаків та дівчат, переселенців з Донбасу: їхні почуття та емоції за різних життєвих обставин.
Ця фотовиставка, яку склали 14 світлин відкрилася у вестибюлі 1 корпусу біля актової зали  2 листопада 2017 року. Вона  працюватиме два тижні. Ініціатором проведення заходу є НН аерокосмічний інститут НАУ.
Цікавим виявилося рішення використання при створенні фотографії дзеркала, як важливого композиційного елементу, за допомогою якого глядачеві показано реальний і уявний світ молоді з Донбасу і уявлення навколишнього світу про цю молодь. Автори проекту з фотографії-афіші звертаються до глядача з питаннями: «Що ти можеш сказати про почуття та емоції переселенців?», «Що об’єднує ці знімки?», «Чому кожна світлина має подвійний фокус?». Ці запитання примушують глядача уважніше і глибше аналізувати побачене. А відтак більше зрозуміти насущні проблеми юнаків та дівчат зі Сходу України, де триває війна.
Пропонований проект здійснено завдяки львівській організації «Нова доба».