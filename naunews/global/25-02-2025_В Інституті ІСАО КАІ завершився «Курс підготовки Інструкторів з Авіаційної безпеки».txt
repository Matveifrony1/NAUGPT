Заголовок: В Інституті ІСАО КАІ завершився «Курс підготовки Інструкторів з Авіаційної безпеки»
Дата: 25/02/2025
URL: https://nau.edu.ua/ua/news/2025/2/v-instituti-isao-kai-zavershivsya-kurs-pidgotovki-instruktoriv-z-aviatsiynoi-bezpeki.html
==================================================

18 лютого 2025 року
в Інституті ІСАО Київського авіаційного інституту успішно завершився
«Курс підготовки Інструкторів з Авіаційної безпеки»
, що проводився під егідою Міжнародної організації цивільної авіації. За результатами навчання Європейський регіональний навчальний центр ІСАО з авіаційної безпеки поповнився 14 висококваліфікованими фахівцями, які успішно склали іспити та отримали сертифікати інструкторів з авіаційної безпеки.
Програма курсу була спрямована на
підготовку експертів, здатних на професійному рівні проводити навчання з авіаційної безпеки (AVSEC). Під час інтенсивної підготовки учасники ґрунтовно опанували загальні аспекти застосування основних принципів навчання, методики розробки навчальних посібників та адаптації навчальних матеріалів відповідно до місцевих і національних вимог у сфері авіаційної безпеки.
Інститут ІСАО КАІ є визнаним лідером в Україні та Європейському Північноатлантичному регіоні ІСАО (EUR/NAT) з підготовки та перепідготовки фахівців з безпеки авіації та авіаційної безпеки. З 2003 року установа підтримує плідну співпрацю з повноважними органами цивільної авіації та суб’єктами авіаційної діяльності Азербайджанської Республіки, Республіки Казахстан, Республіки Молдова, Киргизької Республіки, Республіки Таджикистан та інших країн.
Підготовка власного кадрового резерву інструкторів є
стратегічно важливим напрямком діяльності Інституту ІСАО КАІ
, що забезпечує подальший розвиток сфери авіаційної безпеки в Україні та регіоні загалом.