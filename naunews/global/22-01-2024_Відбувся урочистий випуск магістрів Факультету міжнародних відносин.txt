Заголовок: Відбувся урочистий випуск магістрів Факультету міжнародних відносин
Дата: 22/01/2024
URL: https://nau.edu.ua/ua/news/2024/1/vidbuvsya-urochistiy-vipusk-magistriv-fakultetu-mizhnarodnih-vidnosin.html
==================================================

19 січня 2024 року
в залі Вченої ради відбулося урочисте вручення дипломів магістрам Факультету міжнародних відносин.
У заході взяли участь в.о. ректора
Володимир Шульга
, в.о. проректора з гуманітарної політики та інновацій
Марина Петченко
, декан ФМВ
Юрій Волошин
та
завідувачі кафедр
.
Вітальне звернення до випускників надіслав Голова Верховної Ради України
Руслан Стефанчук
. У листі він наголосив, в реаліях сьогодення знання випускників Факультету міжнародних відносин, їх патріотизм, високі моральні якості мають стати запорукою успішного поступу до Перемоги і подальшої мирної розбудови Української Держави.
Серед почесних гостей були присутні:
заступник голови Глобальної ради з питань України на Всесвітньому Економічному Форумі, ексміністр економічного розвитку і торгівлі України
Павло Шеремет
та український дипломат, Надзвичайний і Повноважний Посол України у Сполучених Штатах Америки (2010–2015)
Олександр Моцик
. Вони відзначили професіоналізм випускників та побажали успіхів у міжнародній діяльності.
У своєму вітальному слові для випускників в.о. ректора Володимир Шульга зазначив:
«Ви стали молодими професіоналами, здобули високий рівень теоретичних та практичних навичок, які дуже важливі саме для післявоєнної розбудови. Саме ви, будете налагоджувати співпрацю з нашими закордонними партнерами в проєкті відновлення, саме від вас залежить яке місце посяде наша країна на світовій арені».
Декан ФМВ
Юрій Волошин побажав випускникам
успіхів в професійній діяльності та запросив продовжити навчання  в аспірантурі.
Усього дипломи магістра отримали 109 випускників
за такими спеціальностями:
291 «Міжнародні відносини, суспільні комунікації та регіональні студії»;
292 «Міжнародні економічні відносини»;
293 «Міжнародне право»;
054 «Соціологія»;
061 «Журналістика»;
186 «Видавництво та поліграфія»;
242 «Туризм і рекреація».
Дипломи з відзнакою отримали 25 випускників факультету.
Також
31 випускник
нагороджений грамотами університету за перемогу в конкурсі дипломних проєктів.
Щиро вітаємо наших випускників та бажаємо впевнено досягати нових вершин на життєвому шляху!