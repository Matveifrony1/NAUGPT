Заголовок: Фахівцями Юридичного факультету НАУ проведено профорієнтаційну роботу
Дата: 11/02/2022
URL: https://nau.edu.ua/ua/news/2022/2/fahivtsyami-yuridichnogo-fakultetu-nau-provedeno-proforientatsiynu-robotu.html
==================================================

Протягом січня 2022 року науково-педагогічними працівниками Юридичного факультету (ЮФ) Національного авіаційного університету проведено профорієнтаційні заходи у закладах загальної середньої освіти м. Києва, Волинської та Житомирської областей. А саме:
Старшим викладачем кафедри теорії та історії держави і права Анастасією Суходольською проведено онлайн-зустріч з учнями 11-го класу навчально-виховного комплексу «Оболонь», м. Київ. Із майбутніми абітурієнтами обговорювали питання важливості юридичної професії на теренах держави та світу.
Завідувач кафедри господарського, повітряного та космічного права Любов Нецька провела онлайн-зустріч з учнями 9 класу ліцею № 10 м. Ковеля Волинської області, у ході якої обговорювали роль та значення права у державі, моделювали ситуації, у яких необхідний захист прав малолітніх та неповнолітніх осіб. Зустріч завершилась спільним переглядом відеоролику про навчання студентів на ЮФ НАУ.
Доцентом кафедри теорії та історії держави і права Веронікою Олещенко проведено профорієнтаційний захід для учнів 11-А класу Житомирської міської гуманітарної гімназії №23 ім. М. Очерета на тему «Значення права у нашому житті». Лектор визначила роль права в суспільних відносинах та навела приклади функціонування правових відносин у повсякденному житті людини. Основну увагу Вероніка Олещенко приділила статусу осіб з неповною цивільною дієздатністю, зокрема, висвітлила основні права і обов’язки таких громадян, межі їх відповідальності згідно чинного законодавства.
Старшим викладачем кафедри цивільного права і процесу Юлією Белугою у загальноосвітніх середніх школах №270 та №119 Деснянського району м. Києва проведено лекцію для старшокласників на тему «Шкідливим звичкам скажемо «Ні!». Під час заходів висвітлена інформація щодо негативного впливу на організм людини нікотину та алкоголю на фізичний й психічний стан здоров’я людини.