Заголовок: В НАУ проведено єдиний вступний іспит з іноземної мови
Дата: 05/07/2019
URL: https://nau.edu.ua/ua/news/2019/7/v-nau-provedeno-ediniy-vstupniy-ispit-z-inozemnoi-movi.html
==================================================

На базі Національного авіаційного університету було організовано роботу пункту проведення зовнішнього незалежного оцінювання для вступу на другий (магістерський) рівень вищої освіти.
Єдиний вступний іспит з іноземної мови (ЄВІ) складали абітурієнти, які виявили бажання вступати до ЗВО у 2019 році за спеціальностями галузей знань: 027 «Музеєзнавство, пам’яткознавство», 028 «Менеджмент соціокультурної діяльності», 029 «Інформаційна, бібліотечна та архівна справа» галузі знань 02 «Культура і мистецтво», спеціальностями галузей знань 03 «Гуманітарні науки» (крім спеціальності 035 «Філологія»), 04 «Богослов’я», 05 «Соціальні та поведінкові науки», 06 «Журналістика», 07 «Управління та адміністрування», 12 «Інформаційні технології», 24 «Сфера обслуговування», 28 «Публічне управління та адміністрування», 29 «Міжнародні відносини», 081 «Право».
Відповідно до перепусток-запрошень участь у пункті тестування з ЄВІ  взяли 436 вступників, які вчасно виконали та здали завдання. Тестування відбулося без порушення процедури проведення вступного випробування та зауважень громадських спостерігачів.
В забезпеченні роботи пункту тестування взяли участь науково-педагогічні працівники та навчально-допоміжний склад Факультету міжнародних відносин, Факультету лінгвістики та соціальних комунікацій, Юридичного факультету, Факультету економіки та бізнес адміністрування, Факультету кібербезпеки, комп’ютерної та програмної інженерії, а також уповноважена особа Київського регіонального центру оцінювання якості освіти Людмила Ковальчук.
Сподіваємося на позитивні результати всіх учасників ЄВІ/ЄФВВ та чекаємо всіх у Приймальній комісії Національного авіаційного університету з 10 липня 2019 року.