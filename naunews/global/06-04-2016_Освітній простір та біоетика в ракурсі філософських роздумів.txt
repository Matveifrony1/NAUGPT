Заголовок: Освітній простір та біоетика в ракурсі філософських роздумів
Дата: 06/04/2016
URL: https://nau.edu.ua/ua/news/2016/4/osvitnij-prostir-ta-bioetika-v-rakursi-filosofskix-rozdumiv.html
==================================================

29 березня 2016 року на кафедрі філософії Навчально-наукового Гуманітарного інституту відбулося засідання Всеукраїнського «круглого столу» «Інформаційне суспільство: його проблеми та перспективи у ХХІ столітті». З вітальним словом до учасників форуму звернувся голова оргкомітету, директор Інституту, професор А. Гудманян. Він побажав усім плідної та цікавої роботи.
У «круглому столі» взяли участь науковці з Дрогобичу, Вінниці, Житомира, Івана-Франківська, Кіровограду, Миколаєва, Полтави, Харкова, Чернівців, завітали гості з відомих столичних вищих навчальних закладів, а також викладачі, докторанти, аспіранти нашого університету. Разом з тим до роботи «круглого столу» приєдналися студенти різних інститутів НАУ не тільки в якості слухачів, але і активних учасників. Особливо порадували своїми виступами студенти Юлія Дон (ІКІТ 242), Давид Вієнко, (ФЛА 202а), Юліана Загурська (ІКІТ 220).
Обговорення основних питань «круглого столу» проводилося у двох секціях:
(І) Трансформації в освітньому просторі інформаційного суспільства (керівники: доктори філософських наук, професори Л. Дротянко,   В. Онопрієнко);
(ІІ) Біоетичні проблеми інформаційного суспільства (керівники: доктори філософських наук, професори В. Лях, І. Васильєва).
Науковці дослідили широку палітру актуальних, резонуючих сучасність, проблем та явищ освітньо-наукового, морально-етичного та соціокультурного життя. Дійшли одностайності, що продуктивний розвиток суспільства не можливий без імперативів гуманістичної етики і всезагальних ідеалів культури, без людиновимірного характеру освіти і науки.