Заголовок: Зустріч очільника НАУ з Послом Соціалістичної Республіки В’єтнам в Україні Нгуєн Хонг Тхачем
Дата: 04/04/2024
URL: https://nau.edu.ua/ua/news/2024/4/zustrich-ochilnika-nau-z-poslom-sotsialistichnoi-respubliki-v’etnam-v-ukraini-nguen-hong-thachem.html
==================================================

Делегація НАУ на чолі з головою комісії з реорганізації, в.о. ректора
Володимиром Шульгою
відвідала Посольство Соціалістичної Республіки В’єтнам в Україні та зустрілася з Надзвичайним і Повноважним Послом
Нгуєн Хонг Тхачем.
Очільника НАУ супроводжували проректорка з міжнародного співробітництва і освіти
Ірина Зарубінська
, помічник ректора
Сергій Кондратюк
, Директор Державного музею авіації ім. О. К. Антонова
Сергій Омельяненко
, а також
представники ТОВ «ЕКОАВТОТІТАН»
, що є партнером НАУ з розробки та впровадження інноваційних проєктів у галузях енергозбереження та екології.
Сторони обговорили можливості налагодження
співпраці між університетом і профільними закладами вищої освіти В’єтнаму
, зокрема здійснення академічної мобільності, проведення наукових та освітніх заходів, реалізації спільних проєктів, обміну інформацією тощо.
«Ми вдячні за теплий прийом і щирий інтерес до НАУ. Сподіваємося, що найближчим часом за допомогою посольства вийдемо на пряме спілкування з нашими колегами у В’єтнамі», —
зазначив Володимир Шульга
.