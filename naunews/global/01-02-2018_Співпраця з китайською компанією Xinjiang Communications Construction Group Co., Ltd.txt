Заголовок: Співпраця з китайською компанією Xinjiang Communications Construction Group Co., Ltd
Дата: 01/02/2018
URL: https://nau.edu.ua/ua/news/1/1/spivpratsya-z-kitayskoyu-kompanieyu-xinjiang-communications-construction-group-co-ltd.html
==================================================

1 лютого 2018 року Національний авіаційний університет відвідала китайська делегація. До її складу увійшли представники компанії Xinjiang Communications Construction Group Co., Ltd (XCCG), яка спеціалізується на будівництві злітних смуг, автомобільних доріг та залізниць, комунальних та гідротехнічних споруд, складуванні та транспортуванні, фінансових інвестиціях, оренді техніки та обладнання, проектно-дослідницьких роботах, а також проектних, консультаційних та виробничих питаннях. Компанію в Україні представили заступник Генерального директора XCCG Yu Hongyin, головний інженер XCCG, Президент автодорожнього технологічного інноваційного Альянсу Міністерства транспорту КНР Huang Yong, заступник Генерального директора міжнародного бізнес-департаменту XCCG Liu Junke, Голова представництва України XCCG Liu Yong, заступник Генерального директора представництва України XCCG Xue Xiangbin, начальник зі зв’язків представництва України XCCG Fan Zhaoxiang і помічник Голови представництва України XCCG Tan Meina. З боку Національного авіаційного університету були присутні в.о. ректора Володимир Ісаєнко, проректор з міжнародного співробітництва Валерій Чепіженко, директор НН ІАП Октябрина Чемакіна, директор НН ІЕБ Олександр Запорожець, керівник відділу міжнародних зв’язків В’ячеслав Тимохін, декан ФТТ Христина Маринцева, заступник директора НН ІАП Андрій Белятинський, завідувач кафедри КТБ НН ІАП Олександр Лапенко, доцент КДІ НН ІАП Катерина Краюшкіна та завідувач кафедри МЕХ НН АКІ В’ячеслав Астанін.
Під час робочої зустрічі Валерій Чепіженко коротко окреслив основні завдання зустрічі: більш детальне знайомство XCCG та НАУ і створення спільної структури, яка забезпечить плідну співпрацю на довгі роки. Після перегляду презентацій обох структур, що дозволило сторонам краще зрозуміти специфіку роботи одне одного, учасники перейшли до переговорів.
Головний інженер XCCG HuangY ong відзначив, що Україна та КНР дещо схожі, тож він відчуває себе тут практично як удома. До того ж, цей візит – не перший: нещодавно XCCG виграла тендер на будівництво двох доріг в Україні. Крім того, компанія має тут постійне представництво, тож сподівається на підтримку та співпрацю з Національним авіаційним університетом.
Володимир Ісаєнко висловив надію, що цей проект – не останній в рамках українсько-китайської співпраці, оскільки університет готовий постачати  XCCG висококваліфікованих фахівців не лише на робочі місця, але й для науково-технічних проектів. Національний авіаційний університет, підкреслив він, підтримає будь-яку ініціативу, яка піде на кориcть Україні.
В результаті переговорів сторони підписали Меморандум про взаєморозуміння, за яким незабаром послідує  повноцінний договір про співпрацю. Пан Huang Yong запропонував в.о. ректора Володимиру Ісаєнку стати почесним віце-президентом Асоціації інноваційних технологій для ремонту та обслуговування автомагістралей та злітних смуг (станом на сьогодні до складу Альянсу входять 32 потужних китайських компанії з будівництва автомобільних, залізничних доріг та злітно-посадкових смуг).
У рамках візиту гості також відвідали Музей історії НАУ та навчальний ангар, який є найбільшим у Європі, а також ознайомились з навчальними аудиторіями та лабораторіями НН ІАП.