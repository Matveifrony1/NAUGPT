Заголовок: Кафедра маркетингу Факультету економіки та бізнес-адміністрування взяла активну участь у Всеукраїнській науково-практичній конференції у Львові
Дата: 05/04/2024
URL: https://nau.edu.ua/ua/news/2024/4/kafedra-marketingu-fakultetu-ekonomiki-ta-biznes-administruvannya-vzyala-aktivnu-uchast-u-vseukrainskiy-naukovo-praktichniy-konferentsii-u-lvovi.html
==================================================

21 березня 2024 року
викладачі кафедри маркетингу Національного авіаційного університету гідно представили свій навчальний заклад на
Всеукраїнській науково-практичній конференції «Тенденції розвитку маркетингу в умовах невизначеності»
. Захід був організований та проведений Львівським національним університетом імені Івана Франка, де кафедра маркетингу НАУ виступила співорганізатором заходу.
Під час конференції професорка кафедри маркетингу НАУ
Тетяна Князєва
тепло привітала колег з кафедри маркетингу ЛНУ ім. І. Франка з 10-річним ювілеєм та побажала процвітання, натхнення від роботи з талановитими та амбітними студентами, які будуть прославляти кафедру своїми успіхами й досягненнями, а також невпинного розвитку та світлого майбутнього.
Виконувач обов’язків завідувача кафедри маркетингу НАУ
Кирил Астахов
виступив з доповіддю на тему
«Українські аеропорти: вчора та завтра»
, у якій окреслив перспективи відбудови авіаційної галузі в післявоєнний період.
Учасники конференції відзначили, що в ці непрості часи для нашої країни такі зустрічі, єднання та взаємна підтримка всіх зацікавлених сторін є надзвичайно важливими. Вони сприяють
обміну цінним досвідом
, генеруванню нових ідей та загалом розвитку маркетингової науки в Україні.
Висловлюємо вдячність організаторам заходу за можливість плідної співпраці та налагодження міжуніверситетських зв’язків. Переконані, що такі конструктивні зустрічі сприятимуть подальшому зміцненню маркетингової спільноти в Україні.