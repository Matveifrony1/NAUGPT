Заголовок: Візит польських колег до НАУ
Дата: 07/12/2017
URL: https://nau.edu.ua/ua/news/2017/12/vizit-polskih-koleg-do-nau.html
==================================================

6 грудня 2017 року Національний авіаційний університет відвідали представники Міжнародного університету логістики і транспорту (Республіка Польща) - ректор університету Марчин Павеска та президент університету Януш Павеска.
Гостей зустрічали проректор НАУ з міжнародного співробітництва Валерій Чепіженко, проректор з наукової роботи Володимир Харченко та начальник відділу міжнародних зв’язків В’ячеслав Тимохін. Також були присутні завідувач кафедри логістики Марія Григорак, заступник відділу міжнародних зв’язків Дмитро Бугайко та керівник сектору центру міжнародної освіти Олена Матійчик.
Під час робочої зустрічі були обговорені шляхи співпраці між університетами у сфері розвитку програми подвійних дипломів, розширення мобільності студентів та викладачів, у тому числі, за програмою Erasmus +, сформовані пропозиції щодо подачі спільних заявок у європейську програму ГОРИЗОНТ 2020.
Ректор Міжнародного університету логістики і транспорту Марчин Павеска виступив з відкритою лекцією для студентів англійського проекту за спеціальністю «логістика» на тему: «The logistics of the future». Після лекції відбулася дружня дискусія між професором Марчином Павеска та викладачами, студентами кафедри логістики.
Налагодження зв’язків між провідними транспортними університетами є запорукою подальшого розвитку міжнародної співпраці.