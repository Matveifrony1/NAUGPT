Заголовок: На ФАЕТ НАУ відбулась VI науково-практична конференція присвячена 90-річчю НАУ
Дата: 04/04/2023
URL: https://nau.edu.ua/ua/news/2023/4/na-faet-nau-vidbulas-vi-naukovo-praktichna-konferentsiya-prisvyachena-90-richchyu-nau.html
==================================================

30 березня 2023 року на кафедрі авіаційної англійської мови ФАЕТ НАУ відбулася VI науково-практична конференція з міжнародною участю «Вища освіта: удосконалення якості підготовки фахівців», присвячена 90-річчю НАУ, і яка була проведена спільно з відділом зарубіжних систем педагогічної освіти і освіти дорослих Інституту педагогічної освіти і освіти дорослих імені Івана Зязюна НАПН України.
В конференції взяли участь науковці з різних закладів освіти, наукових установ і організацій. До конференції приєднались викладачі Національного технічного університету України «Київський політехнічний інститут імені Ігоря Сікорського», Мукачівського державного університету, Донбаської державної машинобудівної академії, Донбаської академії будівництва і архітектури, Національного транспортного університету, Національного лінгвістичного університету, Університету економіки і права «КРОК».
На засіданні виступили Пазюра Н.В., доктор педагогічних наук, професор, завідувачка кафедри авіаційної англійської мови, яка висвітлила особливості використання задачного підходу у підготовці майбутніх фахівців авіаційної галузі. Авшенюк Н.М., доктор педагогічних наук, професор, завідувачка відділу зарубіжних систем педагогічної освіти і освіти дорослих Інституту педагогічної освіти і освіти дорослих імені Івана Зязюна НАПН України, членкиня НАЗЯВО представила аналіз процесу оцінювання професійної діяльності вчителів в європейських країнах. Про переваги використання змішаного навчання в умовах дистанційної освіти доповіла Першукова О.О., доктор педагогічних наук, професор кафедри авіаційної англійської мови. Про особливості отримання сертифіката про підвищення кваліфікації для педагогічного персоналу у Великій Британії йшлося у виступі Банькової О.С., кандидата педагогічних наук, доцента кафедри авіаційної англійської мови. Проблема формування лексичної компетенції з китайської мови у студентів ЗВО на середньому етапі в умовах дистанційного навчання була порушена Шевченко К.В., кандидатом педагогічних наук, доцентом Національного лінгвістичного університету
Доповідачами були визначена проблематика галузі вищої освіти, окреслені сучасні виклики, на які має дієво реагувати освітянська і наукова спільнота.
Науково-практична конференція пройшла в атмосфері відкритості й довіри, творчої співпраці і конструктивної дискусії. За результатами секційного засідання зокрема і звітної конференції запланована підготовка електронного збірника наукових праць.