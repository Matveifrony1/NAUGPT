Заголовок: До професорсько-викладацького складу НАУ долучився Заслужений юрист Надзвичайний і Повноважний Посол України Олександр Моцик
Дата: 03/11/2021
URL: https://nau.edu.ua/ua/news/2021/11/do-profesorsko-vikladatskogo-skladu-nau-doluchivsya-zasluzheniy-yurist-nadzvichayniy-i-povnovazhniy-posol-ukraini-oleksandr-motsik.html
==================================================

Сьогодні відбулася зустріч ректора Національного авіаційного університету Максима Луцького та Надзвичайного і Повноважного Посла України в Сполучених Штатах Америки (2010-2015 рр.), Кандидата політичних наук, Заслуженого юриста України Олександра Моцика.
З жовтня цього року Олександр Моцик став професором кафедри міжнародних відносин, інформації та регіональних студій Факультету міжнародних відносин (ФМВ) НАУ.
Під час зустрічі обговорювали можливості впровадження інноваційних підходів до вивчення навчального матеріалу під час дистанційного навчання, перспективи розвитку спеціальностей ФМВ НАУ та корегування підготовчих програм фахівців міжнародних відносин під вимоги сьогодення.
Максим Луцький привітав Олександра Моцика з долученням до колективу Національного авіаційного університету та зауважив, що професорсько-викладацький склад університету збагатився такою досвідченою та високопрофесійною людиною.