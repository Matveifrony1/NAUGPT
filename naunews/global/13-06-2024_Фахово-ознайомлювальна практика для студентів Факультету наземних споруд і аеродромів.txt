Заголовок: Фахово-ознайомлювальна практика для студентів Факультету наземних споруд і аеродромів
Дата: 13/06/2024
URL: https://nau.edu.ua/ua/news/2024/6/fahovo-oznayomlyuvalna-praktika-dlya-studentiv-fakultetu-nazemnih-sporud-i-aerodromiv.html
==================================================

Студенти 1-го курсу
Факультету наземних споруд і аеродромів спеціальності 192 «Будівництво та цивільна інженерія» освітньо-професійної програми «Промислове і цивільне будівництво» освітнього ступеня «Бакалавр» денної форми навчання в межах фахово-ознайомлювальної практики з промислового і цивільного будівництва разом з керівником практики
Шевченко Олександрою відвідали Український науково-дослідний та проєктний інститут сталевих конструкцій імені В.М. Шимановського.
У стінах інституту студентів люб’язно зустрів директор
Олександр Шимановський.
Він ознайомив їх із основними
напрямками діяльності науково-дослідного та проєктного інституту:
проєктування промислових будівель і торгово-розважальних центрів;
проєктування висотних споруд;
проєктування мостових переходів та листових конструкцій;
експертиза проєктної документації;
науково-технічний супровід;
розробка норм і стандартів.
Усі ці види діяльності безпосередньо стосуються майбутньої професійної сфери студентів.
Директор окреслив
, які компетентності, сформовані під час навчання та практичної підготовки, стануть у нагоді здобувачам освіти в подальшому.
Олександр Шимановський охоче відповів на всі питання,
що виникли в студентів під час зустрічі.
Оглядову екскурсію інститутом
провів професор кафедри комп’ютерних технологій будівництва та реконструкції аеропортів Національного авіаційного університету
Олександр Голоднов.
Студенти висловлюють
щиру подяку за цікаву та змістовну зустріч,
яка розширила їхні знання про майбутню професію та надихнула на подальше навчання і розвиток.