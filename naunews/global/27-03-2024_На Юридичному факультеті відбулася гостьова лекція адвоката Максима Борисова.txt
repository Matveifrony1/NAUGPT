Заголовок: На Юридичному факультеті відбулася гостьова лекція адвоката Максима Борисова
Дата: 27/03/2024
URL: https://nau.edu.ua/ua/news/2024/3/na-yuridichnomu-fakulteti-vidbulasya-gostova-lektsiya-advokata-maksima-borisova.html
==================================================

Університетське життя студентів Юридичного факультету наповнене не лише навчанням, а й заходами, спрямованими на розвиток їхньої майбутньої карёєри.
14 березня 2024 року
в рамках вивчення дисципліни «Міжнародне приватне право» для студентів групи ПР-404Б спеціальності 081 «Право» відбулася гостьова лекція досвідченого адвоката
Максима Борисова
, який має 12-річний стаж роботи в галузі юриспруденції.
Під час зустрічі пан Борисов запропонував здобувачам освіти обговорити тему
«Тенденції в сфері права та юридичних послуг: що варто знати молодим спеціалістам?».
Він
поділився власним досвідом
практичної роботи в галузі права, описав основні проблеми та сучасні виклики, з якими доводиться стикатися у своїй професійній діяльності, а також наголосив на важливості набуття студентами міцного теоретичного підґрунтя під час навчання в університеті.
Виступ адвоката Борисова був насичений практичними прикладами, що дозволило студентам отримати цінні знання, які стануть їм у нагоді в майбутній професійній діяльності. Зокрема,
він навів такий приклад:
«У міжнародному приватному праві сторони при укладенні договорів користуються принципом автономії волі міжнародного приватного права щодо права, за яким буде регулюватися цей договір. Зокрема, договори фрахтування суден є прикладом договорів, коли до різних частин договору застосовується різне право. Так, наприклад, розподіл збитків по загальній аварії буде регулюватися Йорк-Антверпенськими правилами відповідної редакції, які є морським звичаєм, тоді як інші положення договору можуть підпорядковуватися англійському праву».
У результаті зустрічі,
студенти отримали важливі інсайти
від професіонала в галузі юриспруденції, який власним прикладом надихнув їх на подальший розвиток своєї кар’єри.