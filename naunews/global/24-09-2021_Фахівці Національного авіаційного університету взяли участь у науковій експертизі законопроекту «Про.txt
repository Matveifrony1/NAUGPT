Заголовок: Фахівці Національного авіаційного університету взяли участь у науковій експертизі законопроекту «Про правотворчу діяльність»
Дата: 24/09/2021
URL: https://nau.edu.ua/ua/news/2021/9/fahivtsi-natsionalnogo-aviatsiynogo-universitetu-vizmut-uchast-u-naukoviy-ekspertizi-zakonoproektu-pro-pravotvorchu-diyalnist.html
==================================================

На адресу Юридичного факультету (ЮФ) Національного авіаційного університету надійшов лист від Народного депутата України Руслана Стефанчука з проханням надати науково-експертний висновок на проект Закону України «Про правотворчу діяльність».
Даний законопроект направлений на удосконалення законотворчої бази щодо правотворчої діяльності, її планування та моніторингу результатів, визначення видів нормативно-правових актів, їх ієрархії та юридичної сили, удосконалення механізмів прийняття та застосування нормативно-правових актів.
До підготовки науково-експертного висновку законопроекту долучились:
- Євген Романенко, проректор з наукової роботи НАУ, доктор наук з державного управління, професор;
- Ірина Сопілко, декан Юридичного факультету НАУ, доктор юридичних наук, професор;
- Любов Нецька, кандидат юридичних наук, доцент;
- Світлана Головко, доцент кафедри теорії та історії держави і права ЮФ НАУ, кандидат історичних наук, доцент.
Ірина Сопілко в газеті «Голос України» від 23 вересня 2021 року зазначила :
«Ухвалення Закону України «Про правотворчу діяльність» є своєчасним та невідкладним. Закон не тільки визначає принципи та загальні засади правотворчої діяльності в Україні, а й конкретизує порядок її здійснення, регулювання відносин, пов’язаних із плануванням, розробленням, прийняттям та реалізацією НПА.
Важливо, що законопроект № 5707 унормовує основні вимоги до змісту НПА (зрозумілість змісту, однозначність розуміння, передбачуваність наслідків реалізації, узгодженість з іншими нормами права), його структури (назва закону, преамбула закону, статті закону, розділи, прикінцеві положення, перехідні положення, додатки), мови та стилю НПА (державна мова викладу, офіційно-діловий стиль, створення Єдиного глосарію правових термінів), уніфікованих реквізитів НПА».
Детальніше за
посиланням
.