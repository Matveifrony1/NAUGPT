Заголовок: До уваги авторів наукових статей!
Дата: 06/04/2016
URL: https://nau.edu.ua/ua/news/2016/4/do-uvagi-avtoriv-naukovix-statej.html
==================================================

В результаті досягнутих домовленостей між керівництвом Наукової бібліотеки ім. М. Максимовича з офіційними представниками видавництва Elsevier 12 квітня 2016 року о 15.00-16-30 у Науковій бібліотеці ім. М. Максимовича Bartholomew Wacek, директор департаменту біохімічних журналів Elsevier (Publishing Director, Biochemistry; USA) проведе семінар «How to get published: Preparing your manuscript for publication in international academic journal» («Як опублікуватись: Підготовка рукопису до публікації в міжнародному науковому журналі»).
Метою семінару є ознайомлення та розвиток навичок, необхідних для написання хорошої наукової статті, відповідно до критеріїв, які висуваються більшістю наукових журналів. Доповідач поділиться своїм досвідом та дасть рекомендації з покращення якості та видимості наукової публікації. Після семінару, під час Q&A-сесії, учасники зможуть поставити доповідачеві питання з процесу підготовки та публікації статей у міжнародних журналах.
Робоча мова семінару – англійська.
Для участі у семінарі просимо заповнити реєстраційну форму за посиланням:
https://docs.google.com/forms/d/1V8XvhwLTCIwBl1Ejh5iLAXsSXX8GNsZZec6su1Ow33M/edit?usp=drive_web
Зареєстровані учасники семінару після його закінчення зможуть заповнити електронні анкети та отримати іменні електронні сертифікати.
Із запитаннями та пропозиціями по семінару ви можете звернутись до Марини Назаровець, керівника служби інформаційного моніторингу, за адресою:
marinanazarovets@gmail.com
.