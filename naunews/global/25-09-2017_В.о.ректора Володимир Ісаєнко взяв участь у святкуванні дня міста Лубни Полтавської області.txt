Заголовок: В.о.ректора Володимир Ісаєнко взяв участь у святкуванні дня міста Лубни Полтавської області
Дата: 25/09/2017
URL: https://nau.edu.ua/ua/news/2017/9/vorektora-volodimir-isaenko-vziv-uchast-u-svyatkuvanni-dnya-mista-lubni-poltavskoi-oblasti.html
==================================================

22 вересня 2017 року відбулася робоча поїздка в. о. ректора Національного авіаційного університету Володимира Ісаєнка та в. о. директора ННІНО Наталії Муранової до Авіакосмічного ліцею № 2 (м.Лубни Полтавської області). У межах візиту, на запрошення м
іського голови Лубен Олександра Грицаєнка, в.о.ректора відвідав урочисті збори, присвячені 1029-й річниці міста та привітав містян зі святом.
З
а плідну багаторічну співпрацю в системі неперервної освіти, якісну підготовку випускників та вагомий особистий внесок у розбудову середньої та вищої освіти в урочистій атмосфері було
вручено «Подяки» від Національного авіаційного університету та пам’ятні медалі університету працівникам Авіакосмічного ліцею № 2 В.
Дем’янцю, Д. Самокиші, К. Самокиші, В. Удовченко та начальнику Управління освіти виконавчого комітету Лубенської міської ради Полтавської області М. Костенку.
Також в.о. ректора взяв участь у ділових зустрічах з міським головою О. Грицаєнком; начальником управління освіти виконавчого комітету Лубенської міської ради М. Костенком; директором Лубенського лісотехнічного коледжу, депутатом міської ради Р. Сендзюком, під час яких було обговорено питання розвитку подальшої співпраці усіх зацікавлених сторін; також було поновлено Угоди про співробітництво між Національним авіаційним університетом та Управлінням освіти Лубен та усіма навчальними закладами міста.