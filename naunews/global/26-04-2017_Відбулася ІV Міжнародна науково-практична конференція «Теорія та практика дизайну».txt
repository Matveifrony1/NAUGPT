Заголовок: Відбулася ІV Міжнародна науково-практична конференція «Теорія та практика дизайну»
Дата: 26/04/2017
URL: https://nau.edu.ua/ua/news/2017/4/vidbulasya-iv-mizhnarodna-naukovo-praktichna-konferentsiya-teoriya-ta-praktika-dizaynu.html
==================================================

18 квітня 2017 року у залі Вченої ради  університету відбулося відкриття ІV Міжнародної науково-практичної конференції «Теорія та практика дизайну». З вітальними словами до учасників і гостей конференції на пленарному засіданні звернувся проректор з наукової роботи НАУ, д.т.н., проф., заслужений діяч науки і техніки України, лауреат  Державної премії України в галузі науки і техніки Володимир Харченко.
На пленарному засіданні з доповідями виступили метри теоретичної і практичної сфер дизайну: д.т.н., проф., завідувач кафедри реконструкції аеропортів та автошляхів НАУ, заступник директора Інституту аеропортів з наукової роботи, Почесний дорожник України, академік Інженерної академії України, Транспортної  академії України Андрій Олександрович Бєлятинський, д.т.н., проф., завідувач кафедри комп’ютерних технологій дизайну і графіки НАУ Юрій Миколайович Ковальов, д.т.н., проф. Олег Васильович Кардаш, к.пед.н., викладач кафедри дизайну Мистецького інституту художнього моделювання та дизайну імені Сальвадора Далі Алла Володимирівна Дяченко (Київ), директор Дитячої художньої школи Енергодарської міської ради Запорізької області Ірина Юріївна Черноляхова. Їх вичерпні доповіді зацікавили гостей з київських ВНЗ, Харкова, викладачів і студентів кафедри дизайну інтер’єру. Усі учасники конференції отримали подарунки.
Після обіду 18 квітня було розпочато слухання доповідей у секціях: «Теоретичні аспекти дизайну», «Практичні реалізації дизайну», «Дизайн-освіта». За кращі доповіді 4 студента інституту будуть нагороджені дипломами: І ступеня – студ. гр.301 Василина Бойчук, ІІ ступеня – студ. гр.201 Олександр Богуш, ІІІ ступеня – студ. 301 Діана Борисенко та Анастасія Левик.
У рамках конференції 18-21 квітня організована виставка-ярмарок спеціалізованої літератури з мистецтва, дизайну, архітектури та будівництва для гостей, викладачів і студентів кафедри.
За результатами роботи конференції готуються до друку 2 випуски фахового збірника наукових статей – за напрямками  «Мистецтвознавство»  і  «Технічна естетика».