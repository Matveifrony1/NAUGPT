Заголовок: Вивчають кращі практики проектування
Дата: 22/12/2016
URL: https://nau.edu.ua/ua/news/2016/12/vivchayut-krashchi-praktiki-proektuvannya.html
==================================================

9 грудня 2016 року студенти 303 групи напряму підготовки «Архітектура» Навчально-наукового інституту аеропортів під керівництвом асистента кафедри містобудування Людмили Золотар взяли участь у VIII Всеукраїнському щорічному архітектурному конкурсу «Інтер’єр року 2016», який проходив у Конгресно-виставковому центрі «Парковий». Членами журі конкурсу були представники кращих архітектурних та дизайнерських шкіл України та світу.
Майбутні архітектори взяли участь в обговоренні конкурсних проектів інтер’єрів будівель та приміщень різного призначення та дизайнерських рішень меблів та освітлення інтер’єрів.
Також вони взяли участь у майстер-класах дизайнера Ора Іто (Франція), архітектора Андреаса Клока Педерсена (Данія, США), Патрика Шумахера (члена журі, провідного архітектора студії Zaha Hadid Architects, співавтора та партнера низки величезних сучасних проектів, зокрема Пекінського аеропорту (Китай).