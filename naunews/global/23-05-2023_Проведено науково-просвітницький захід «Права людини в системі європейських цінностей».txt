Заголовок: Проведено науково-просвітницький захід «Права людини в системі європейських цінностей»
Дата: 23/05/2023
URL: https://nau.edu.ua/ua/news/2023/5/provedeno-naukovo-prosvitnitskiy-zahid-prava-lyudini-v-sistemi-evropeyskih-tsinnostey.html
==================================================

17 травня 2023 року Інформаційно-просвітницьким центром з прав людини Юридичного факультету спільно з кафедрою теорії та історії держави і права проведено науково-просвітницький захід на тему «Права людини в системі європейських цінностей».
Даний захід організовано у рамках Днів науки, які проводяться за ініціативи Навчально-наукового інституту розвитку освіти НАУ для учнів загальноосвітніх шкіл, коледжів, ліцеїв, вихованців позашкільних закладів освіти.
Розпочала — директор Центру допрофесійної підготовки Навчально-наукового інституту розвитку освіти НАУ Тетяна Петровська, яка привітала учасників та побажала плідної роботи. Із вступним словом до присутніх звернувся декан Юридичного факультету Володимир Нікітін, зазначивши: «В умовах сьогодення європейські цінності повинні бути зрозумілими кожному українцю, оскільки об’єднують українське суспільство з європейцями більше, ніж навіть закони чи міждержавні угоди. Європейські цінності – це світоглядні принципи, на основі яких проводяться в Україні реформи та формується правова культура суспільства. Від кожного з нас залежить, як ми будемо рухатися до членства в Європейському Союзі та формувати незалежну, соціальну, демократичну та правову державу».
На початку учасникам продемонстровано відеоролик про історію виникнення прав людини, еволюцію та розвиток поколінь прав людини. Основним спікером зустрічі виступила завідувач кафедри теорії та історії держави і права, директор Інформаційно-просвітницького центру з прав людини, сертифікований тренер з прав людини програми HELP Ради Європи Олена Макеєва. «Сьогодні шлях України до ЄС відбувається в дуже трагічний час, коли багато українців, які сповідують європейські цінності, втрачають життя, захищаючи незалежність та суверенітет нашої держави у боротьбі з російським агресором. Віримо, що Україна здобуде перемогу, стане повноправним членом ЄС, зважаючи на ціну, яку вона заплатила на шляху до незалежності й демократії», наголосила Олена Макеєва.
Для присутніх було наголошено на понятті та значення основних цінностей Європейського Союзу, серед яких: повага до людської гідності, свобода, демократія, рівність, верховенство права, повага до прав людини. Спікером розкрито поняття та ознаки прав людини, їх види та механізми захисту, міжнародні та національні стандарти прав дитини, захист прав дитини умовах збройних конфліктів.
Підбиваючи підсумки Олена Макеєва дала вичерпні відповіді на запитання учасників й запросила майбутніх абітурієнтів долучитися до дружньої команди Юридичного факультету та здобути юридичну освіту з метою захисту прав людини.