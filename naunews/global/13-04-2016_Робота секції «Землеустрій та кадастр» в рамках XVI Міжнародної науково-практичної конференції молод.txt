Заголовок: Робота секції «Землеустрій та кадастр» в рамках XVI Міжнародної науково-практичної конференції молодих учених і студентів «Політ-2016. Cучасні проблеми науки»
Дата: 13/04/2016
URL: https://nau.edu.ua/ua/news/2016/4/robota-sekczii-zemleustrij-ta-kadastr-v-ramkax-xvi-mizhnarodn.html
==================================================

8 квітня 2016 року на кафедрі землеустрою та кадастру Навчально-наукового інституту Екологічної безпеки в рамках XVI Міжнародна науково-практична конференція молодих учених і студентів «Політ-2016. Cучасні проблеми науки» відбулося засідання секції «Землеустрій та кадастр».
З доповідями виступили представники НАУ (кафедра землеустрою та кадастру; кафедра військової підготовки), коледжу інформаційних технологій та землевпорядкування, Київського національного університету будівництва і архітектури, Інституту геологічних наук НАН України.
Доповіді були присвячені питанням децентралізації управління земельними ресурсами; деградації і охорони земель; містобудівної діяльності; удосконалення публічного моніторингу об’єктів нерухомості у місті Києві; запровадження 3D-кадастру земельних ділянок і нерухомості; оформлення технічної документації для проекту розмежування земель державної та комунальної власності; оновлення нормативної грошової оцінки земель населених пунктів; трансформації земельних відносин на сучасному етапі; геоінформаційного моніторингу впливу природних умов на магістральні нафтопроводи; використання земель авіаційного транспорту на прикладі аеропорту «Київ» тощо.