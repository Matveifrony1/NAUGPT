Заголовок: Викладачка Факультету лінгвістики та соціальних комунікацій провела лекцію про Київську Русь в США
Дата: 17/09/2024
URL: https://nau.edu.ua/ua/news/2024/9/vikladachka-fakultetu-lingvistiki-ta-sotsialnih-komunikatsiy-provela-lektsiyu-pro-kiivsku-rus-v-ssha.html
==================================================

10 вересня 2024 року
доцентка кафедри української мови та культури Факультету лінгвістики та соціальних комунікацій
Тетяна Клиніна
провела гостьову лекцію для студентів бакалаврату Техаського університету в Остіні в рамках програми академічної мобільності.
Тема лекції:
«Спадщина князя Володимира та наукове обґрунтування того, чому Росія не є спадкоємицею Київської Русі»
(Prince Volodymyr's Legacy and Why Russia Is Not the Heir of Kyivan Rus). Доцентка Клиніна зосередила увагу на культурній спадщині Київської Русі, що викликало особливе зацікавлення серед студентів.
Під час лекції також
відбулося жваве обговорення
поточної ситуації в Україні у зв’язку з повномасштабним російським вторгненням. Це дозволило американським студентам краще зрозуміти історичний контекст та сучасні виклики, з якими стикається Україна.
На завершення заходу
Тетяна Клиніна нагородила найактивніших учасників дискусії пам’ятними монетами
номіналом 1 гривня із зображенням портрета Володимира Великого.
Проведення таких міжнародних лекцій сприяє поглибленню розуміння української історії та культури у світовому академічному просторі, а також зміцнює міжнародні освітні зв’язки.