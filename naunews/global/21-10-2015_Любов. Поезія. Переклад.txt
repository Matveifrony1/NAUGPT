Заголовок: Любов. Поезія. Переклад
Дата: 21/10/2015
URL: https://nau.edu.ua/ua/news/2015/10/lyubov-poeziya-pereklad.html
==================================================

19 жовтня 2015 року на кафедрі англійської філології і перекладу Навчально-наукового Гуманітарного інституту відбувся конкурс поетичного перекладу (модератори: доценти Г. Єнчева , С. Шурма). Конкурс проводився серед студентів І-V курсів спеціальності «Переклад» на найкращий переклад вибраного поетичного твору англомовної літератури та переклад віршованого твору української літератури. Студенти взяли активну участь у конкурсі, продемонструвавши уміння відчувати, розуміти та перекладати поезію. Створення майстерного перекладу вірша – мета, до якої прагнули учасники конкурсу.
Роботи студентів оцінювалися за багатьма критеріями, а саме: оригінальність творчих ідей, покладених в основу перекладу; відчуття мови, передача змісту і краси тексту; розкриття культурно-специфічних особливостей перекладу; якість римування, ритміка та естетична еквівалентність. Усі переклади були гідними високої оцінки, але найкращими, визнано роботи таких студентів: україно-англійський напрям перекладу – Катерина Ліпницька (402 гр.), Ірина Фесенко (402 гр.); англо-український напрям перекладу: Марина Клоченок (301 гр.), Юлія Гакал (202 гр).
Вітаємо переможців та дякуємо учасникам конкурсу за натхнення, творчість і креативність!