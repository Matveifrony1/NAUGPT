Заголовок: Проведення ремонтних робіт покрівлі навчального корпусу НАУ
Дата: 06/11/2018
URL: https://nau.edu.ua/ua/news/1/11/provedennya-remontnih-robit-pokrivli-navchalnogo-korpusu-nau.html
==================================================

Відбулась робоча нарада щодо виконання робіт на об’єкті «Капітальний ремонт покрівлі навчального корпусу №1 НАУ за адресою: м. Київ, пр. Космонавта Комарова, 1». Відповідно до експертного звіту Філії «Київоблбудекспертиза» ДП «Київоблбудінвест» №01-0545-18/КД/П від 23.08.2018р. вартість робіт складає 4 142,891 тис. грн.
Роботи виконуються за сучасними технологіями улаштування скатних покрівель з використанням сучасних матеріалів. Проводиться демонтаж покриття покрівлі з оцинкованої сталі, яке через корозію в багатьох місцях призводить до пошкоджень кроквяних конструкцій покрівлі та затікань на стелі в аудиторіях та кабінетах четвертого поверху. Виконується ремонт пошкоджених елементів кроквяної системи, укладається гідробар’єр із застосуванням супердифузійної мембрани та укладається металочерепиця. Також передбачено встановлення снігоутримувачів і відновлення парапетної огорожі.
До комплексу робіт з капітального ремонту покрівлі увійшло облаштування нової зливовідвідної системи по периметру будівлі та оновлення блискавкозахисту.
Відповідно до розробленої проектно-кошторисної документації капітальний ремонт здійснюється на всій площині даху навчального корпусу №1. До кінця листопада планується виконати 80% загального обсягу робіт. А вже до кінця грудня – повний комплекс капітального ремонту покрівлі.