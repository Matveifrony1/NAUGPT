Заголовок: В НАУ пройшов майстер-клас «Художнє знайомство з графічним додатком для створення рекламного колажу DADA»
Дата: 05/05/2023
URL: https://nau.edu.ua/ua/news/2023/5/v-nau-proyshov-mayster-klas-hudozhne-znayomstvo-z-grafichnim-dodatkom-dlya-stvorennya-reklamnogo-kolazhu-dada.html
==================================================

Нещодавно художниця Олена Картавцева провела майстер-клас «Художнє знайомство з графічним додатком для створення рекламного колажу DADA» для студентів Факультету міжнародних відносин НАУ.
Організатор – кафедра журналістики та кафедра реклами і зв’язків з громадськістю ФМВ НАУ.
Лекторка, яка створює картини в техніці аналогового та цифрового колажу, доповіла про основні особливості техніки та закцентувала увагу на значенні кольорів при створенні композицій.
Олена Картавцева розповіла про аналоговий колаж, що створюється з різнорідних фрагментів і шматочків паперових вирізок та про цифровий колаж, презентувавши свої роботи в цих техніках.
Значна частина майстер-класу була присвячена роботі з графічним додатком «DADA». Лекторка провела презентацію цього фоторедактору для створення стильних колажів професійного рівня із простим та зрозумілим інтерфейсом. Вона продемонструвала колекцію безкоштовних стікерів, готових шаблонів та великий набір шрифтів у додатку.
Після завершення майстер-класу всі студенти й викладачі мали можливість поставити запитання Оксані Картавцевій.