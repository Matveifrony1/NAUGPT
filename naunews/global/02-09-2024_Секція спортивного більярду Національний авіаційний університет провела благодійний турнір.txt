Заголовок: Секція спортивного більярду Національний авіаційний університет провела благодійний турнір
Дата: 02/09/2024
URL: https://nau.edu.ua/ua/news/2024/8/sektsiya-sportivnogo-bilyardu-natsionalniy-aviatsiyniy-universitet-provela-blagodiyniy-turnir.html
==================================================

24 та 25 серпня 2024 року
в Секції спортивного більярду Національного авіаційного університету відбулися
Всеукраїнські змагання зі спортивного більярду «Комбінована піраміда»
серед науково-педагогічних працівників закладів вищої освіти України. Ці змагання мали благодійний характер і були спрямовані на
підтримку Збройних Сил України.
У змаганнях взяли участь
24 учасники з різних закладів вищої освіти
України. Це були досвідчені спортсмени-більярдисти, які продемонстрували високу майстерність та азарт у грі.
Окрім спортивної складової, захід мав і благодійну мету. Кошти, зібрані під час проведення турніру, були
передані бійцям одного з підрозділів Збройних Сил України
, яких постійно підтримує Секція спортивного більярду Національного авіаційного університету.
Проведення таких заходів не лише сприяє популяризації спортивного більярду серед науково-педагогічних працівників, а й дає можливість долучитися до підтримки українських воїнів, які захищають нашу Батьківщину.
Вітаємо переможців
змагань та дякуємо всім учасникам за їхню підтримку!