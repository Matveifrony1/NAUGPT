Заголовок: На Факультеті наземних споруд і аеродромів розпочала роботу «Аерогеодезична літня школа НАУ»
Дата: 11/06/2024
URL: https://nau.edu.ua/ua/news/2024/6/na-fakulteti-nazemnih-sporud-i-aerodromiv-rozpochala-robotu-aerogeodezichna-litnya-shkola-nau.html
==================================================

На Факультеті наземних споруд і аеродромів розпочала роботу
«Аерогеодезична літня школа НАУ».
Ця ініціатива спрямована на поглиблення знань та практичних навичок студентів спеціальностей «Геодезія та землеустрій» та «Будівництво та цивільна інженерія».
Першими гостями літньої школи
стали представники компанії GeoFix —
Олексій Куценко та Дмитро Матвійчук.
GeoFix є офіційним дистриб’ютором в Україні таких міжнародних компаній, як GeoMax, Hi-Target, EFix, A-Geo та EcoFlow, які спеціалізуються на розробці та виробництві високоякісного геодезичного обладнання.
Під час зустрічі
гості ознайомили учасників
з інноваційними технологіями та сучасним геодезичним обладнанням. Зокрема, вони продемонстрували тахеометри з Android та сенсорним екраном, GPS-приймачі Matrix II з лазером до 10 м, а також GeoPuls з зеленим лазером, який використовується як віха. Особливу зацікавленість викликав ручний лазерний сканер AlphaGEO SLAM R100.
Для закріплення теоретичних знань
, представники компанії GeoFix провели майстер-клас з лазерного сканування. Під час практичного заняття були створені дві хмари точок: всередині навчального корпусу та на території Національного авіаційного університету. Ці хмари точок будуть використані фахівцями для розробки проєкту благоустрою території НАУ.
Керівництво факультету висловлює щиру вдячність
компанії GeoFix за корисний досвід для студентів і викладачів, проведене сканування та подарунки. Такі заходи є безцінними для підготовки майбутніх фахівців у галузі геодезії та цивільної інженерії.
Для більш детального ознайомлення з описаними технологіями, рекомендуємо
переглянути доповідь Олексія та Дмитра
на конференції.