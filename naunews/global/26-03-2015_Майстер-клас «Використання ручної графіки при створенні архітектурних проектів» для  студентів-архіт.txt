Заголовок: Майстер-клас «Використання ручної графіки при створенні архітектурних проектів» для  студентів-архітекторів
Дата: 26/03/2015
URL: https://nau.edu.ua/ua/news/2015/3/majster-klas-vikoristannya-ruchnoi-grafiki-pri-stvorenni-ar.html
==================================================

20 березня  2015 року в рамках Всеукраїнського «Фестивалю архітектури, дизайну та будівництва – 2015» в Інституті аеропортів на кафедрі містобудування був проведений майстер-клас «Використання ручної графіки при створенні архітектурних проектів». На заході були присутні викладачі кафедри, а також студенти 1 та 2 курсів напряму підготовки архітектура.
Майстер-клас провів старший викладач кафедри містобудування Віталій Дриженко. Він на власних графічних роботах продемонстрував приклади використання ручної графіки при створенні ескізних ідей, а в подальшому – розробці архітектурних об’єктів різноманітного функціонального призначення. Даний майстер-клас був призначений для демонстрації необхідності реалізації творчої ідеї архітектора вручну за допомогою графічних засобів для виявлення варіантів рішення об’єктів та пошуку стильового образу з використанням композиційних особливостей з подальшою можливістю створення креслень в комп’ютерній графіці.