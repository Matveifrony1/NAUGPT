Заголовок: Представники НАУ відвідали  навчально-наукові лабораторії PUCP в Перу
Дата: 29/06/2023
URL: https://nau.edu.ua/ua/news/2023/6/predstavniki-nau-vidvidali-navchalno-naukovi-laboratorii-pucp-v-peru.html
==================================================

Ректор Національного авіаційного університету Максим Луцький разом з деканами факультету наземних споруд і аеродромів Віктором Карповим і факультету міжнародних відносин Юрієм Волошиним мали унікальну нагоду ознайомитися з роботою Факультету машинобудування Папського католицького університету Перу (PUCP).
Зараз у 10 підрозділах університету навчається 23 000 студентів за 38 спеціальними спеціальностями. Його головний кампус розташований у районі Ліма в Сан-Мігелі. За межами основного кампусу є інші об’єкти: IC (Idiomas Católica) - центр вивчення мови; Інститут Конфуція PUCP; культурний центр (CCPUCP), розташований у районі Сан-Ісідро; CENTRUM, центр бізнес-досліджень із докторським рівнем і програмами MBA, розташований у районі Сантьяго-де-Сурко; також є частиною PUCP. Всередині є Центр пастирської консультації (CAPU).
Гості отримали можливість детальніше ознайомитися з передовими технологіями та науковими досягненнями, які використовуються у навчально-наукових лабораторіях PUCP.
Під час візиту були представлені дослідницька, виробнича та енергетична лабораторії, де створюються інноваційні проєкти та дослідження у сфері машинобудування. Максим Луцький та декани НАУ мали змогу оцінити сучасне обладнання та поспілкуватися з фахівцями, які активно працюють над вирішенням актуальних завдань галузі, а також обмінятися досвідом.
Обмін знаннями та кращими практичними навичками стане основою для подальшої співпраці між Національним авіаційним університетом та Папським католицьким університетом Перу.
Ректор НАУ висловив подяку Папському католицькому університету Перу за гостинність та бажання співпрацювати. «Такі зустрічі сприяють розвитку освітнього середовища, розширенню міжнародних зв’язків та збагаченню навчального процесу для студентів», - зазначив Максим Луцький.
Дякуємо за всебічну допомогу Посольству України в Перу та особисто Надзвичайному та Повноважному Послу України в Республіці Перу Юрію Полюховичу.