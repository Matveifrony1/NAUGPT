Заголовок: Відбулася VI Всеукраїнська правнича школа з адвокатури у кримінальних справах
Дата: 31/05/2017
URL: https://nau.edu.ua/ua/news/2017/5/vidbulasya-vi-vseukrainska-pravnicha-shkola-z-advokaturi-u-kriminalnih-spravah.html
==================================================

27 травня 2017 року в Навчально-науковому юридичному інституті відбулася VI Всеукраїнська правнича школа з адвокатури у кримінальних справах, організаторами якої виступили Координаційна рада молодих юристів України при Міністерстві юстиції України та Навчально-науковий юридичний інститут Національного авіаційного університету.
Мета заходу – надати практичні знання і поради студентам та молодим юристам, провести розмови за схемою «запитання-відповіді», обговорити проблеми та перспективи розвитку адвокатури та судової системи, розкрити секрети та методики роботи з клієнтами та державними органами, надати допомогу в освоєнні навичок адвоката у кримінальному процесі.
У заході взяли участь близько 60 студентів з різних куточків України, які відвідали майстер-класи від провідних фахівців і адвокатів у галузі кримінального права: Євгенія Солодко, Злати Сімоненко, Дениса Нєнова, Валерія Поварова.
За результатами навчання учасники школи були нагородженні сертифікатами.