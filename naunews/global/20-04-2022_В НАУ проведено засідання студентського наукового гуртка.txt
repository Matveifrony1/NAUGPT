Заголовок: В НАУ проведено засідання студентського наукового гуртка
Дата: 20/04/2022
URL: https://nau.edu.ua/ua/news/2022/3/v-nau-provedeno-zasidannya-studentskogo-naukovogo-gurtka.html
==================================================

15 квітня на Факультеті лінгвістики та соціальних комунікацій (ФЛСК) Національного авіаційного університету відбулося засідання студентського наукового гуртка «Я на сторожі коло них поставлю слово… (Тарас Шевченко і сьогодення)».
Тема засідання: «Любов як ментальна й поетична константа творчості Тараса Шевченка». Модератором заходу виступила доцент кафедри української мови та культури ФЛСК НАУ Тетяна Дячук.
Під час роботи гуртка було проведено вікторину, представлені доповіді й презентації, а також учасники декламували поезію, присвячену темі любові у творах Тараса Шевченка.
Активну участь у засіданні взяли студенти Факультету кібербезпеки, комп’ютерної та програмної інженерії. Особливо відзначилися: Іван Шеремета, Злата Гуцуляк, Вікторія Козаченко та Поліна Сімонова.
Дякуємо всім за участь у творчому заході.