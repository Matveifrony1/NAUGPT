Заголовок: В НАУ пройшло засідання наукового гуртка ФЕБА
Дата: 25/04/2023
URL: https://nau.edu.ua/ua/news/2023/4/v-nau-proyshlo-zasidannya-naukovogo-gurtka-feba.html
==================================================

20 квітня 2023 року в дистанційному форматі відбулось засідання науково-дослідного гуртка здобувачів третього (освітньо-наукового) рівня вищої освіти спеціальності 051 «Економіка» на тему «Підвищення конкурентоспроможності авіапідприємств в умовах стратегічного розвитку».
До заходу долучились завідувачка кафедри економіки повітряного транспорту Олена Ареф’єва, заступниця декана факультету економіки та бізнес-адміністрування Ольга Вовк та науково-педагогічні працівники кафедри Наталія Васюткіна, Саміра Пілецька, Тетяна Сімкова, Марія Андрієнко, Катерина Антоненко, Наталія Сафонік.
З науковими доповідями виступили аспіранти-економісти Максим Біличенко, Ілля Зібницький, Ірина Лункіна, Борис Шонія, Дмитро Говсєєв, Артур Ніколаєнко.
Молоді вчені з науково-педагогічними працівниками обговорили ключову проблематику підвищення конкурентоспроможності підприємств в умовах стратегічного розвитку, питання розбудови митної інфраструктури, зміни у митній сфері, пов’язані із запровадженням в Україні воєнного стану, стратегічні детермінанти розвитку національного ІТ-ринку в умовах глобальних викликів, галузеві пріоритети інноваційного розвитку України.
Засідання наукового гуртка було цікавим, інформативним, мало дискусійний характер та дало ідеї й мотивацію до подальших наукових досліджень.