Заголовок: КАІ підписав меморандум про співпрацю з міжнародною компанією Creatio
Дата: 27/06/2025
URL: https://nau.edu.ua/ua/news/2025/6/24026.html
==================================================

Київський авіаційний інститут
підписав меморандум про співпрацю
з міжнародною компанією
Creatio
— провідним розробником no-code платформ для автоматизації бізнес-процесів та CRM-рішень.
Партнерство відкриває нові можливості для студентів
ІТ-напрямку у сфері цифрової трансформації бізнесу.
У рамках співпраці університет та компанія
запускають інноваційний навчальний курс
з підготовки бізнес-аналітиків, який зосереджений на застосуванні сучасних no-code технологій та використанні штучного інтелекту в проєктах цифровізації та автоматизації бізнесу.
Програма навчання розроблена на базі матеріалів
Creatio Academy
— навчальної платформи з широким набором онлайн-курсів та інтерактивних тренінгів. Академія охоплює всі аспекти роботи з платформою Creatio від створення no-code застосунків до автоматизації процесів, CRM і системної інтеграції, забезпечуючи гнучкий формат навчання та сертифікацію за трьома напрямками: no-code creator, software developer та solution consultant.
Студенти КАІ отримають можливості для професійного розвитку.
Вони матимуть доступ до платформи Creatio та навчальних матеріалів Creatio Academy, працюватимуть з практичними кейсами з реальними інструментами цифровізації та зможуть проходити стажування в компанії та партнерських організаціях, що відкриває шлях до першого професійного досвіду в сфері цифрової трансформації.
Співпраця між КАІ та Creatio має комплексний характер і
передбачає спільну розробку освітніх програм та навчальних курсів
із залученням експертів компанії, розвиток програм стажування і практичної підготовки для студентів, методичну та організаційну підтримку Центру компетенцій КАІ, участь у реалізації цифрових проєктів університету, а також обмін досвідом та розвиток культури відкритих інновацій.
Програма поєднує теоретичні знання з практичним досвідом роботи з інноваційними рішеннями для автоматизації бізнес-процесів, дозволяючи студентам опанувати актуальні навички у сфері цифрової трансформації. Курс адаптований до потреб студентів ІТ-напрямку та включає як теоретичні модулі, так і практичні кейси з активною роботою з інструментами Creatio.
Ця освітня ініціатива є частиною
довгострокової стратегії Creatio з підтримки освітніх проєктів в Україні,
спрямованих на підготовку нового покоління фахівців у сфері цифрової трансформації. Поєднання академічних знань із практикою використання інноваційної no-code платформи відкриває студентам широкі перспективи для професійного зростання та кар'єрного розвитку у високотехнологічній індустрії.
Партнерство з Creatio демонструє прагнення КАІ надавати студентам найсучаснішу освіту, яка відповідає актуальним потребам ринку праці та готує фахівців до роботи з передовими технологіями цифрової трансформації.