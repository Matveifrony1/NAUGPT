Заголовок: Підсумкова науково-практична конференція
Дата: 02/04/2018
URL: https://nau.edu.ua/ua/news/1/3/naukovo-praktichna-konferentsiya-ii-turu-vseukrainskogo-konkursu-studentskih-naukovih-robit-z-teorii-ta-istorii-derzhavi-i-prava-istorii-politichnih-i-pravovih-uchen-filosofii-prava.html
==================================================

30 березня 2018 року в Національному авіаційному університеті відбулася підсумкова науково-практична конференція ІІ туру Всеукраїнського конкурсу  студентських наукових робіт з «Теорії та історії держави і права; історії політичних і правових учень; філософії права».
Згідно з наказом Міністерства освіти і науки України від 10.10.2017 № 1364 «Про проведення Всеукраїнського конкурсу студентських наукових робіт з галузей знань і спеціальностей у 2017/2018 навчальному році» Національний авіаційний університет цього року вперше став базовим ВНЗ для проведенняІІ туру Всеукраїнського конкурсу  студентських наукових робіт з  «Теорії та історії держави і права; історії політичних і правових учень; філософії права». Ця подія знакова для НН юридичного інституту НАУ, оскільки підкреслює важливість юридичної складової у всіх сферах суспільного життя, а також демонструє високий рівень розвитку нашої правничої школи, як у стінах університету, так і в державі в цілому.
В залі засідань  вченої ради НАУ зібралася студентська наукова еліта з різних регіонів України та закладів вищої освіти, які здійснюють підготовку правників. Серед учасників підсумкової науково-практичної конференції були ті, хто набуває свій перший досвід організації та проведення науково-дослідної роботи, і ті, хто займається науковими дослідженнями системно вже не перший рік.
З вітальним словом до учасників конференції звернулися: голова оргкомітету конкурсу, проректор з наукової роботи НАУ, д. техн. н., професор Володимир Харченко, методист вищої категорії відділу організації конкурсів і подій Інституту модернізації змісту освіти МОН України Наталія Михайленко, заст. начальника Управління – начальник відділу представництва інтересів держави у судах України Головного територіального управління юстиції у м. Києві Олександр Хименко.
Учасники конференції доклали максимум зусиль для того, щоб гідно продемонструвати не тільки свою здатність до наукового пошуку, а й уміння на належному рівні презентувати результати власних досліджень. У напруженій боротьбі перемогу здобули:
Диплом І ступеня:
Наталія Недогибченко - Національний авіаційний ун-т;
Ольга Глянько - Інститут кримінально-виконавчої служби;
Диплом ІІ ступеня:
Катерина Чеченко  - Запорізький національний ун-т;
Іван Романюк - Тернопільський національний економічний ун-т;
Анастасія Фуріна - Дніпропетровський державний ун-т внутрішніх справ;
Діана Грицай - Львівський національний ун-т ім. Івана Франка;
Диплом ІІІ ступеня:
Нікіта Спасібухов - ДВНЗ «Київський національний економічний ун-т ім. Вадима Гетьмана»;
Наталія Вершигора - Уманський державний педагогічний ун-т ім. Павла Тичини;
Юлія Рагуліна - Сумський державний ун-т;
Діана Петрунько - Одеський державний ун-т внутрішніх справ;
Олег Коковін - Національний авіаційний ун-т.
Дипломи переможцям, подяки їхнім науковим керівникам та сертифікати учасникам урочисто вручено на підсумковому засіданні конкурсу головою галузевої конкурсної комісії, директором НН ЮІ, д. юр. н. Іриною Сопілко та заступником голови галузевої конкурсної комісії, доктором юридичних наук, професором Ростиславом Калюжним.
Проведення наукових студентських заходів такого рівня ще раз доводить, що тільки взаємодія освіти і науки забезпечить якісну підготовку конкурентоздатного фахівця у сфері права, готового швидко реагувати на виклики сучасного глобалізованого світу.