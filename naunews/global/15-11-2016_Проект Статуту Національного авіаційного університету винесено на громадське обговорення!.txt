Заголовок: Проект Статуту Національного авіаційного університету винесено на громадське обговорення!
Дата: 15/11/2016
URL: https://nau.edu.ua/ua/news/2016/11/proekt-statutu-natsionalnogo-aviatsiynogo-universitetu-vineseno-na-gromadske-obgovorennya.html
==================================================

Проект Статуту Національного авіаційного університету в новій редакції схвалено Вченою радою університету 07 листопада 2016 року та винесено на громадське обговорення задля подальшого погодження Конференцією трудового колективу університету.
Статут окреслює основні напрями діяльності та завдання університету, обсяг його цивільної правоздатності, повноваження засновника, права та обов’язки ректора щодо управління університетом, концепцію освітньої діяльності та організації освітнього процесу; визначає сутність та повноваження органів громадського самоврядування, учасників освітнього процесу, завдання і напрямки наукової, науково-технічної та інноваційної діяльності, джерела надходження та порядок використання коштів і майна університету, порядок звітності, контролю за здійсненням фінансово-господарської діяльності тощо.
Враховуючи потребу залучення до цього процесу студентів, аспірантів, співробітників університету, громадськості, пропонуємо всім небайдужим вносити свої пропозиції та зауваження до вказаного документу.
Пропозиції та зауваження можна надсилати до 22 листопада 2016 року на електронну адресу Вченої ради університету vradanau@nau.edu.ua.
Проект Статуту Національного авіаційного університету