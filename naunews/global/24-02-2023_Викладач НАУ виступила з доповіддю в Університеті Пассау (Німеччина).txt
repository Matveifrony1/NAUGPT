Заголовок: Викладач НАУ виступила з доповіддю в Університеті Пассау (Німеччина)
Дата: 24/02/2023
URL: https://nau.edu.ua/ua/news/2023/2/vikladach-nau-vistupila-z-dopoviddyu-v-universiteti-passau-(nimechchina).html
==================================================

Доцентка кафедри журналістики Факультету міжнародних відносин НАУ, гостьова дослідниця Університету Пассау (Німеччина) Олена Мельникова-Курганова презентувала дослідження «Публічні комунікації в облозі міста» до річниці російсько-української війни.
Під час виступу спікерка наголосила на особливостях, каналах, типах комунікації, ворожих пропагандистських наративах в блокадному Маріуполі. Вона поділилася власним досвідом перебування у місті, презентувала дослідження на основі сучасних соціокомунікаційних методів, зокрема напівструктурованих інтерв’ю свідків облоги Маріуполя, а також розповіла про інші зруйновані українські міста під час війни.
Захід проходив у змішаному форматі. На відкритий семінар завітали співробітники та студенти Університету Пассау (Німеччина), жителі міста, онлайн долучилися учасники з інших країн.
Після доповіді Олена Мельникова-Курганова відповіла на численні запитання щодо теми дослідження.