Заголовок: Факультет міжнародних відносин розпочав співпрацю з дослідницькою компанією NOKs fishes
Дата: 15/02/2024
URL: https://nau.edu.ua/ua/news/2024/2/fakultet-mizhnarodnih-vidnosin-rozpochav-spivpratsyu-z-doslidnitskoyu-kompanieyu-noks-fishes.html
==================================================

Декан Факультету міжнародних відносин
Юрій Волошин
провів робочу зустріч з директором дослідницької компанії NOKs fishes
Олегом Кононенком
та провідним науковим співробітником Інституту політичних і етнонаціональних досліджень ім. І.Ф. Кураса НАН України
Наталією Кононенко
.
Під час зустрічі сторони
обговорили можливі напрями співпраці
між Факультетом та компанією NOKs fishes. Зокрема, йшлося про створення Центру медіадосліджень, реалізацію спільних науково-дослідних проєктів та грантових програм, а також проведення практичних тренінгів експертами компанії для студентів.
Окрім того,
Юрій Волошин та Олег Кононенко домовилися
про проходження студентами стажування в компанії NOKs fishes з метою набуття практичних навичок та досвіду у сфері медіадосліджень та медіамоніторингу із застосуванням передових інструментів.
У рамках угоди про співпрацю, компанія
NOKs fishes надасть факультету використання
в наукових цілях власної моніторингової системи новин з 10-річним архівом ЗМІ. Це дозволить студентам та аспірантам застосовувати сучасні методи аналізу медіаконтенту у своїх дослідженнях.
Аналіз медіа в тому вигляді, який пропонує NOKs fishes для студентів та аспірантів факультету — це ключ до розуміння методів й інструментів медіадосліджень в PR (бізнес процеси, політичні процеси, соціальні процеси), специфіки медіадосліджень міжнародних комунікацій, технік консьюмеризації в медіадослідженнях, реальних процесів, які відбуваються в бізнесі загалом.
Така співпраця відкриє перед молодими науковцями нові можливості для розуміння методології та інструментарію сучасних медіадосліджень у сфері зв’язків з громадськістю, політичних та соціальних комунікацій.