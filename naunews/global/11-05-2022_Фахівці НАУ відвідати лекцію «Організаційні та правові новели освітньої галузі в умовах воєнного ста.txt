Заголовок: Фахівці НАУ відвідати лекцію «Організаційні та правові новели освітньої галузі в умовах воєнного стану»
Дата: 11/05/2022
URL: https://nau.edu.ua/ua/news/2022/5/fahivtsi-nau-vidvidati-lektsiyu-organizatsiyni-ta-pravovi-noveli-osvitnoi-galuzi-v-umovah-voennogo-stanu.html
==================================================

10 травня, в рамках всеукраїнського науково-педагогічного підвищення кваліфікації «Освітній процес в умовах воєнного стану в Україні», відбулась лекція на тему «Організаційні та правові новели освітньої галузі в умовах воєнного стану».
Серед інших, захід відвідали викладачі Факультету лінгвістики та соціальних комунікацій (ФЛСК) Національного авіаційного університету доцент кафедри англійської філології і перекладу Алла Головня і старший викладач кафедри Анна Щербина.
Спікером лекції виступив кандидат юридичних наук, доцент, декан факультету кібербезпеки та інформаційних технологій Національного університету «Одеська юридична академія», експерт з акредитації освітніх програм Національного агентства із забезпечення якості вищої освіти Олег Дикий.
Спікер окреслив основні організаційні аспекти освітнього процесу та освітньої діяльності в умовах воєнного стану, визначив безпекові та психологічні сторони освітнього процесу. Також, він наголосив на нових юридичних механізмах та практиках освітнього процесу в умовах воєнного стану.
«Іноді очевидні моменти вимагають юридичного підґрунтя, оскільки освітній процес вимагає виконання здобувачами освіти свого індивідуального плану. Якщо здобувачі освіти не можуть виконати свій індивідуальний план через об’єктивні причини, то краще оформити академічну відпустку і приступити до занять, коли буде така можливість. В будь-якому випадку питання безпеки всіх учасників освітнього процесу є наразі найголовнішим» - наголосив Олег Дикий.