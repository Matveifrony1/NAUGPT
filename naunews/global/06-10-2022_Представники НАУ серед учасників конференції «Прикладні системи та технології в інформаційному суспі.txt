Заголовок: Представники НАУ серед учасників конференції «Прикладні системи та технології в інформаційному суспільстві»
Дата: 06/10/2022
URL: https://nau.edu.ua/ua/news/2022/10/predstavniki-nau-sered-uchasnikiv-konferentsii-prikladni-sistemi-ta-tehnologii-v-informatsiynomu-suspilstvi.html
==================================================

30 вересня завідувач кафедри телекомунікаційних та радіоелектронних систем Факультету аеронавігації, електроніки та телекомунікацій (ФАЕТ) Національного авіаційного університету Роман Одарченко взяв участь у IV-й Міжнародній науково-практичній конференції «Прикладні системи та технології в інформаційному суспільстві» з пленарною доповіддю на тему «Оцінка та підвищення параметрів QoE та QoS в комерційних мережах 5G: результати 5G-TOURS».
Роман Одарченко ознайомив присутніх із основними результатами, що були отримані в рамках проєкту 5G-TOURS (Horizon 2020), який тривав з липня 2019 року по липень 2022 року, продемонстрував результати тестування реальних комерційних мереж 5G з доведенням ефективності їх функціонування, продемонстрував переваги в порівнянні з попередніми поколіннями.
Представлена доповідь викликала багато цікавих запитань, які перейшли у конструктивне обговорення.
Загалом конференція зібрала фахівців з багатьох університетів, наукових установ і комерційних підприємств України та Європи.
З програмою та результатами конференції можна ознайомитися за
посиланням
.