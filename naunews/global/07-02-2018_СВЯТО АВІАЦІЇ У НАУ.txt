Заголовок: СВЯТО АВІАЦІЇ У НАУ
Дата: 07/02/2018
URL: https://nau.edu.ua/ua/news/1/2/svyato-aviaczii-u-nau.html
==================================================

7 лютого
2018 року у
Державному музеї авіації відбулося справжнє свято: на честь 112-ї річниці Олега Антонова музею було урочисто вручено наказ про присвоєння ім’я видатного авіаконструктора. Державний музей авіації НАУ було засновано у березні 2001 року, і нині він посідає шосте місце у світі за унікальністю експонатів. Тут на території площею зібрано понад 70 експонатів, серед яких літаки різних поколінь, гелікоптери, навчально-тренувальні та пасажирські літаки – розробки практично всіх ведучих авіаційних КБ радянського періоду – Туполєв, Яковлєв, Іллюшин, Антонов, Сухой, Мікоян-Гуревич, Камов, Міль, Берієв. Та безперечно колекція КБ Антонов є титульною в музеї: в експозиції представлені літаки Ан-2, Ан-24, Ан-24Т, Ан-26, Ан-30 та навіть найсекретніший у колишньому СРСР «літаючий радар» Ан-71.
Урочистий м
ітинг відкрив директор Державного музею авіації НАУ Юрій Зіатдінов, який наголосив на тому, що завдяки генію Антонова Україна нині гордо несе ім’я провідної авіаційної держави світу. Народні депутати Дмитро Андрієвський  та Костянтин Іщейкін додали, що Київ з 1952 року пов’язаний крилатим ім’ям Антонова,  і наше місто стало колискою для всесвітньо відомих розробок у авіаційній галузі. «Кожна країна має свої легендарні імена, - додав заступник голови МОН Юрій Рашкевич. – І серед них – ім’
я видатного ав
іаконструктора».
«Під керівництвом Олега Костянтиновича Антонова було створено найпопулярніші пасажирські лайнери та найбільші транспортні літаки, що стали символами України як авіаційної держави, - сказав, відкриваючи свято, в.о.ректора НАУ Володимир Ісаєнко. – А нині розробки КБ Антонов гідно підтримують престиж України як авіаційної держави у світі. Тому ми пишаємося тим, що Музей авіації був удостоєний великої честі носити ім
’
я видатного авіаконструктора сучасності».
Анна Антонова, професор НАУ, донька видатного авіаконструктора та професор Національного авіаційного університету, відзначила велику працю співробітників музею зі збору та опису експонатів. «Нехай ім’я мого батька і в подальшому допомагає музею».
Член першого екіпажу  легендарного транспортного літака «Руслана», а нині директор авіатранспортної компанії «Авіалінії Антонова» Михайло Харченко пообіцяв поповнити музейну колекцію «Ан-ів» двома літаками – Ан-22 «Антей» та Ан-124 – з аеродрома ДП «Антонов» у Гостомелі.
Першим літаком, спроектованим Олегом Костянтиновичем, був багатоцільовий біплан Ан-2. Конструкція машини виявилася настільки вдалою, що знаходиться у виробництві вже понад 70 років. Ветеран продовжує службу на всіх континентах: його можна зустріти не лише в Європі чи Азії, але й в Америці, Африці та Австралії.
Тому саме цей літак запрошено на урочисту подію в
М
узеї. Машина з портретом О.К. Антонова на борту, пілотована Володимиром Присяжнюком,  п
резидентом Федерації літакового спорту України, багатократним учасником Чемпіонатів світу та Європи Володимиром Присяжнюком. Він також урочисто вручив директору музею знак з новою назвою: «Державний музей авіації ім.О.К.Антонова Національного авіаційного університету».