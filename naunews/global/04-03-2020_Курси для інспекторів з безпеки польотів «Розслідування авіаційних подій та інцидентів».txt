Заголовок: Курси для інспекторів з безпеки польотів «Розслідування авіаційних подій та інцидентів»
Дата: 04/03/2020
URL: https://nau.edu.ua/ua/news/2020/berezen/kursi-dlya-inspektoriv-z-bezpeki-polotiv-rozsliduvannya-aviatsiynih-podiy-ta-intsidentiv.html
==================================================

В Інституті неперервної освіти проведено чергові курси підготовки та підвищення кваліфікації інспекторів з безпеки польотів за програмою «Розслідування авіаційних подій та інцидентів». Слухачі курсів – представники Управління регулювання діяльності державної авіації Міноборони України, Міжнародних аеропортів «Львів», «Рівне», «Дніпропетровськ», «Житомир», Авіакомпаній «Міжнародні авіалінії України» та «Елерон», Страхових компаній «УВСК» та «УСБК», ТОВ «Об’єднання аеропортів Грузії».
У програмі курсів – розгляд основних питань з аналізу причин-факторів авіаційних подій та інцидентів, вимог ІКАО щодо безпеки польотів, організації розслідування авіаційних подій та інцидентів, профілактичної діяльності експлуатантів щодо їх попередження та забезпечення безпеки польотів, інспектування авіаційної діяльності з урахуванням вимог, положень і рекомендацій, які містяться у нормативних, інструктивних і методичних документах ЦА України та документах ІКАО, EASA.
Керівник проекту: кандидат технічних наук, професор Михайло Давиденко. Курси проведено професорсько-викладацьким складом університету, а також фахівцями Національного бюро з розслідування авіаційних подій та інцидентів з цивільними повітряними суднами.
Організаційно-методичне забезпечення навчального процесу здійснює Навчально-консультативний центр підвищення кваліфікації Інституту неперервної освіти. Телефон для довідок: 406 70 34, e-mail:
kpk@nau.edu.ua