Заголовок: Дебют першокурсника НН ГМІ
Дата: 27/10/2017
URL: https://nau.edu.ua/ua/news/2017/10/debyut-pershokursnika-nn-gmi.html
==================================================

25 жовтня 2017 року в НН ГМІ відбувся «Дебют першокурсника». Вісім команд першого курсу усіх напрямів підготовки взяли участь у святі єдності та дружби і проявили свої різнобічні таланти: були жарти, пісні й танці. У доброзичливій атмосфері за підтримки друзів, гостей Інституту та вимогливого журі І місце виборола команда 102 групи філологів «Команда». Своєрідною «фішкою» команди став не лише якісний гумор, а й цікаві образи. ІІ місце посіла команда майбутніх соціальних працівників «Соціальні безробітні». Вони довели, що злагодженість дій  надзвичайно важлива для досягнення бажаного результату. На третю сходинку гідно піднялася команда документознавців «Три капітани», яка лише на кілька  балів випередила команду психологів «Клуб анонімних дівчат».
Відділ по роботі зі студентами Інституту висловлює щиру подяку учасникам першого в житті першокурсників шоу. Особливо хочеться відмітити студентів команди «Гранатики», яка була не лише з цікавими сюжетами, а й найчисельнішою. Саме єдність молодих колективів, у яких попереду різноманітні випробування, змагання, поразки й перемоги і є умовою та змістом дебюту.