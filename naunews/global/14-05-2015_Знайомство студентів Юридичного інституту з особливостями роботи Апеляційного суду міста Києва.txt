Заголовок: Знайомство студентів Юридичного інституту з особливостями роботи Апеляційного суду міста Києва
Дата: 14/05/2015
URL: https://nau.edu.ua/ua/news/2015/5/znajomstvo-studentiv-yuridichnogo-institutu-z-osoblivostyami-roboti-apelyaczijnogo-sudu-mista-kieva.html
==================================================

28 квітня 2015 року за ініціативи дирекції Юридичного інституту та за сприяння керівництва Апеляційного суду міста Києва для студентів І курсу організовано  та проведено екскурсію до Апеляційного суду міста Києва.
Із особливостями роботи та значенням Апеляційного суду міста Києва у судовій системі України гостей ознайомили керівник апарату суду, випускник ЮІ Олег Радченко та заступник начальника відділу договірно-правової роботи, матеріально-технічного та господарського забезпечення Ярослав Войченко.
Першокурсники відвідали музей Апеляційного суду міста Києва, де представлені численні цікаві експонати, офіційні документи, тематичні світлини з розвитку судоустрою та судочинства національної судової системи і в Апеляційному суді міста Києва зокрема.
Екскурсанти побували у залах судових засідань для розгляду цивільних та кримінальних справ, обладнаних сучасною системою відеоконференцзв’язку, та приміщеннях для конвоювання затриманих і взятих під варту осіб.
Керівництво Юридичного інституту переконане, що подібні заходи сприяють майбутнім фахівцям-юристам в отриманні професійних знань у процесі правозастосовної діяльності.