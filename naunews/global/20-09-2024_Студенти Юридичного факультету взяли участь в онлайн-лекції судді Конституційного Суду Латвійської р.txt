Заголовок: Студенти Юридичного факультету взяли участь в онлайн-лекції судді Конституційного Суду Латвійської республіки
Дата: 20/09/2024
URL: https://nau.edu.ua/ua/news/2024/9/studenti-yuridichnogo-fakultetu-vzyali-uchast-v-onlayn-lektsii-suddi-konstitutsiynogo-sudu-latviyskoi-respubliki.html
==================================================

12 вересня 2024 року за
сприяння членкині Науково-консультативної ради Конституційного Суду України
Ірини Сопілко
та організації завідувачки кафедри конституційного та адміністративного права Юридичного факультету
Людмили Шапенко
здобувачі вищої освіти першого (бакалаврського) рівня спеціальності 081 «Право»
взяли участь в онлайн-лекції судді Конституційного Суду Латвійської Республіки Яніса Нейманіса.
Лекційне заняття на тему
«Конституційний Суд Латвійської Республіки: історія створення, повноваження та роль у системі конституційних органів
» проведено в рамках реалізації проєкту «Підтримка розвитку конституційної юстиції в Україні», до якого доєдналися також судді Конституційного Суду України
Віктор Городовенко, Галина Юровська, Олег Первомайський, Олександр Петришин
.
Мета —
обговорення питань розвитку конституційного судочинства в Україні
та Латвії, вивчення досвіду застосування європейських стандартів із урахуванням найкращих практик європейських партнерських судів.
У своїй доповіді
Яніс Нейманіс
представив Конституційний Суд Латвійської Республіки як один з найважливіших інститутів державної влади
, який відіграє ключову роль у захисті Конституції та забезпеченні верховенства права. Спікер наголосив на тому, що створення та розвиток Суду тісно пов’язані з історичним шляхом Латвії та прагненням латвійського народу до демократії та правової держави.
Захід став важливою
платформою для обміну знаннями
між представниками України і Латвії у сфері конституційного права, що сприяє поглибленню міжнародної співпраці в галузі конституційної юриспруденції.
У ході лекції
кожен учасник мав можливість
не лише розширити своє розуміння засад функціонування конституційних судів та ролі таких органів у забезпеченні верховенства права, а й дізнатися більше про конституційно-правовий статус конституційних судів двох держав, їх основні функції та повноваження, а також особливості статусу суддів судів конституційної юрисдикції.