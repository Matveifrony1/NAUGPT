Заголовок: На ФМВ НАУ відбулось засідання українсько-польської студентської секції «Мультимедійні технології в освіті»
Дата: 16/11/2022
URL: https://nau.edu.ua/ua/news/2022/11/na-fmv-nau-vidbulos-zasidannya-ukrainsko-polskoi-studentskoi-sektsii-multimediyni-tehnologii-v-osviti.html
==================================================

На Факультеті міжнародних відносин у рамках ХІІІ Всеукраїнської науково-практичної конференції з міжнародною участю «Мультимедійні технології в освіті та інших сферах діяльності» відбулося засідання українсько-польської студентської секції.
Організатор та модератор заходу – професор кафедри комп'ютерних мультимедійних технологій (КММТ) Світлана Лобода.
До учасників семінару звернувся завідувач кафедри КММТ Олександр Бобарчук, який окреслив головні теми застосування мультимедійних технологій в освіті на сучасному етапі.
Студенти представили 10 доповідей англійською мовою та 12 польською.
Питанням інженерних можливостей використання інформаційно-комунікаційних технологій в організації освітнього процесу онлайн були присвячені виступи магістрів 1-го року навчання ОПП «Технології електронних мультимедійних видань». Польські студенти 2-го року навчання магістратури спеціальності «Шкільна педагогіка» особливу увагу приділили питанням викликів психічному здоров’ю людини та безпеки використання ICT на різних рівнях освіти.
Усі доповіді викликали жваві дискусії, що свідчить про серйозне ставлення студентів до обговорюваних проблем. Студенти виявили гаряче бажання зустрітися ще раз вже у неформальному форматі для обговорення спільних цікавих питань професійного й особистісного розвитку.
Захід відбувся за активної підтримки та участі керівництва Інституту соціологічних наук та педагогіки Академії сільського господарства у Варшаві – директора Йоанни Вилєжалек, віцедиректора Івонни Блащак, завідувача кафедри педагогіки Моніки Юревич.