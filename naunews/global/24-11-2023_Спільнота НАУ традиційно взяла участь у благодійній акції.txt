Заголовок: Спільнота НАУ традиційно взяла участь у благодійній акції
Дата: 24/11/2023
URL: https://nau.edu.ua/ua/news/2023/11/spilnota-nau-traditsiyno-vzyala-uchast-u-blagodiyniy-aktsii.html
==================================================

24 листопада 2023 року, з нагоди Всесвітнього дня дитини, відбулась поїздка студентів та співробітників університету до Благодійного фонду "Єднання спільноти", для передачі необхідних речей на потреби важкохворих дітей-сиріт та дітей-переселенців з інвалідністю, до збору яких долучилася спільнота НАУ.
За підтримки адміністрації університету, в особі Голови комісії з реорганізації НАУ, в. о. ректора Володимира ШУЛЬГИ, з благодійним візитом до фонду завітали в. о. проректора з гуманітарної політики та інновацій Марина ПЕТЧЕНКО, перший заступник Голови Студентської ради НАУ Євген ЛІЧМАН, студенти Юридичного факультету на чолі з заступником декана Ніною ТРОЦЮК, студенти Факультету лінгвістики та соціальних комунікацій і начальник відділу по роботі зі студентами Людмила НАЗАРЧУК.
Як допомогу до фонду було передано засоби гігієни, постільна білизна, канцелярські товари, солодощі та посуд, набори для творчості тощо.
Наступним кроком заплановано збір теплих речей (шкарпетки та рукавиці) і парафінових свічок для ЗСУ, щоб зігріти наших захисників.
Дякуємо всім причетним за небайдужість!