Заголовок: Відбувся День професій в НАУ з Факультетом екологічної безпеки, інженерії і технологій
Дата: 24/04/2024
URL: https://nau.edu.ua/ua/news/2024/4/vidbuvsya-den-profesiy-v-nau-z-fakultetom-ekologichnoi-bezpeki-inzhenerii-i-tehnologiy.html
==================================================

16 квітня 2024 року
у Національному авіаційному університеті відбувся
День професій, організований
Навчально-науковим інститутом розвитку освіти спільно з Факультетом екологічної безпеки, інженерії і технологій.
Метою заходу
було ознайомити майбутніх абітурієнтів зі структурою та діяльністю ФЕБІТ, спеціальностями, освітньо-професійними та освітньо-науковими програмами, спеціальними лабораторіями, міжнародною діяльністю науково-педагогічних працівників і студентів, а також активним студентським життям.
Спікерами Дня професій
виступили:
Оксана Тихенко
, заступниця декана ФЕБІТ, д.т.н., професорка;
Тамара Дудар
, завідувачка кафедри екології, д.т.н., професорка;
Андріан Явнюк
, доцент кафедри екології, к.б.н.;
Леся Павлюх
, професорка кафедри екології, к.т.н., доцентка;
Олена Горбачова
, екологиня, членкиня Асоціації експертів сталого розвитку, експертка Національного агентства оцінювання якості освіти, співзасновниця консалтингової компанії з сталого розвитку «17:59», аспірантка кафедри екології;
Лариса Черняк
, доцентка кафедри екології, к.т.н., доцентка,  координаторка Baltic University Programme (Швеція) у Національному авіаційному університеті, керівниця міжнародного грантового проєкту за підтримки ЄС  «European Integration of  Environmental Standards for Civil Aviation in the Context of  Sustainable Development» в рамках міжнародної програми Jean Monnet Modules Erasmus+.
Учасники заходу дізналися, що
ФЕБІТ НАУ
— це п’ять випускових кафедр та вісімнадцять професійно-освітніх програм. Факультет має сучасні наукові лабораторії, оснащені обладнанням для проведення лабораторних робіт з фахових дисциплін. Підготовка фахівців ведеться за
трьома рівнями вищої освіти
: «Бакалавр», «Магістр», «Ph.D». На кафедрі екології створені
англомовні групи
для студентів. Запроваджена і успішно реалізується програма академічної мобільності
Еразмус+
, працюють студентські наукові гуртки.
Модератор заходу
— Тетяна Петровська, к.пед.н., директорка Центру допрофесійної підготовки та обдарованої учнівської молоді Навчально-наукового інституту розвитку освіти НАУ,
розповіла про переваги НАУ
, традиційні і нові профорієнтаційні заходи та запросила до участі у круглому столі
«Розширення компетенцій студентів шляхом співпраці зі стейкхолдерами»
, який відбудеться
26 квітня
в рамках міжнародної спеціалізованої виставки
«Освіта та кар’єра — 2024».
День професій дав можливість учням 9-11 класів закладів середньої освіти (Середня загальноосвітня школа № 67 м. Києва, Гімназія біотехнологій № 177 м. Києва, Спеціалізована школа № 187 з поглибленим вивченням української та англійської мов м. Києва, Боярська загальноосвітня школа I-III ступенів № 1 Київської області, Кам'янець-Подільський ліцей «Славутинка» Хмельницької обласної ради)
зробити усвідомлений вибір
для подальшого навчання.
НАУ запрошує
всіх бажаючих долучитися
до дружньої університетської спільноти та бажає учасникам Дня професій наснаги та здійснення високих планів і мрій!