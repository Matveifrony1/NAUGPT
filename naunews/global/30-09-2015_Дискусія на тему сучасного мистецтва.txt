Заголовок: Дискусія на тему сучасного мистецтва
Дата: 30/09/2015
URL: https://nau.edu.ua/ua/news/2015/9/diskusiya-na-temu-suchasnogo-mistecztva.html
==================================================

26 вересня 2015 року викладачем кафедри української мови та культури Гуманітарного інституту НАУ Н. Сенчило організовано виїзне засідання студентського наукового гуртка «Українська культура в контексті європейського мистецького дискурсу». Студенти відвідали Національний художній музей України, де проходила тематична виставка «Одеський концептуалізм». Враження щодо цієї течії візуального мистецтва XX-XXI століття стали предметом роздумів студентів. Наочне знайомство зі зразками специфічної творчості поглибило розуміння молоддю предмету обговорення і сприяло цікавій дискусії, яка розгорнулася між прихильниками й противниками таких мистецьких підходів, коли художник сам визначає, що є мистецтвом. Скептики концептуалізму аргументували свою позицію відсутністю живописного формату, «примітивністю» створення художніх експонатів і буденністю образів. Серед аргументів на користь «нового мистецтва» –  більш потужна і точна взаємодія з реальністю, що реалізується через можливості мови. Виявляється, що за звичними для всіх речами можуть стояти глибокі цікаві ідеї, які виставляють напоказ соціальні конфлікти і зіткнення ідеологій через мовні та смислові евристичні прийоми.