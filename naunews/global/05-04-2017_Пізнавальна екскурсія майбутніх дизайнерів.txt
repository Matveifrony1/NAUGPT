Заголовок: Пізнавальна екскурсія майбутніх дизайнерів
Дата: 05/04/2017
URL: https://nau.edu.ua/ua/news/2017/4/piznavalna-ekskursiya-maybutnih-dizayneriv.html
==================================================

31 березня 2017 року старший викладач кафедри комп’ютерних технологій дизайну і графіки Любава Обуховська організувала екскурсія для студентів 3-5 курсів напряму «Дизайн» до провідного київського салону оздоблювальних матеріалів – студії інтер’єру «Архіметрія».
Менеджер з продажу Людмила Якуніна розповіла про спектр послуг, що надаються салоном, пропоновану продукцію (штукатурки, шпалери, текстиль, фарба, ліпний декор, освітлення), широку географію і переваги представлених фірм, цінову політику на ринку України, нюанси співпраці з дизайнерами. Фахівець люб’язно продемонструвала багато каталогів нових на українському ринку матеріалів. Почуте і побачене розширило кругозір студентів і заохотило до творчих пошуків у власних проектах.
Екскурсія дала можливість майбутнім дизайнерам безпосередньо долучитися до сфери дизайнерських послуг і найновіших оздоблювальних матеріалів, які пропонують європейські бренди у різних цінових категоріях. А окрім того - ознайомитися з тенденціями світового дизайну і пропонованими можливостями для своєї дизайнерської творчості.