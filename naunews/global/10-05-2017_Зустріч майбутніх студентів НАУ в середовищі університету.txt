Заголовок: Зустріч майбутніх студентів НАУ в середовищі університету
Дата: 10/05/2017
URL: https://nau.edu.ua/ua/news/2017/5/zustrich-maybutnih-studentiv-nau-v-seredovishchi-universitetu.html
==================================================

6 травня 2017 року напередодні випускних екзаменів на підготовчому відділенні, загальнонаціонального ЗНО та вступної кампанії-2017 в Навчально-науковому інституті неперервної освіти відбулася зустріч батьків та слухачів із дирекцією інституту.
Консультування запрошених учасників заходу з м. Києва, м. Борисполя, м. Канева, м. Лубен проводили: в.о. директора ННІ НО Муранова Н. П., заступник начальника кафедри військової підготовки, підполковник Добровольський Ю. Б., викладачі кафедри базових і спеціальних дисциплін.
У процесі спілкування було обговорено такі важливі питання для абітурієнтів, як: умови проведення випускного іспиту на підготовчому відділенні інституту; порядок проведення апеляції слухачів; перелік конкурсних предметів у сертифікатах ЗНО для вступників на основі повної загальної середньої освіти за різними формами навчання, отримання додаткових балів до рейтингу вступника. Акцентовано також увагу присутніх на Правилах прийому до Національного авіаційного університету у 2017 році, а саме: визначення термінів і порядок прийому заяв та інших документів до НАУ; вимоги до рівня освіти вступників; здійснення конкурсного відбору для здобуття ступеня бакалавра та фінансування підготовки фахівців; організація і проведення конкурсного відбору та специфіка розрахунку конкурсного балу; послідовність формування рейтингового списку вступників та здійснення процесу рекомендації до зарахування на навчання.
Із зацікавленням присутні прослухали повідомлення підполковника Добровольського Ю. Б., який кваліфіковано розповів про особливості прийому на кафедру військової підготовки НАУ стосовно порядку роботи відбіркової комісії; переліку спеціальностей, за якими здійснюватиметься набір на навчання у 2017 році; щодо прийому на старші курси; переліку документів; особливостей проходження первинного медичного огляду; перспектив подальшого працевлаштування та кар’єрного зростання тощо.
За висловом «Хто володіє інформацією, той володіє світом» (Н. М. Ротшильд), людина, яка має повну інформацію та володіє цінними знаннями, може стати досить успішною в житті. Реально важлива інформація, отримана під час зустрічі, безперечно, допоможе слухачам підготовчого відділення зорієнтуватися на ринку освітніх послуг та безпрограшно вступити до НАУ.