Заголовок: Фахівців креативних індустрій готують  на Факультеті міжнародних відносин
Дата: 07/05/2019
URL: https://nau.edu.ua/ua/news/2019/5/fahivtsiv-kreativnih-industriy-gotuyut-na-fakulteti-mizhnarodnih-vidnosin.html
==================================================

Кабінет міністрів України затвердив перелік видів економічної діяльності, які належать до креативних індустрій, серед них, зокрема: видавнича діяльність та друковані засоби масової інформації; нові медіа та інформаційно-комунікаційні технології; реклама, маркетинг, зв’язки з громадськістю та інші креативні послуги.
У пояснювальній записці до розпорядження Кабміну зазначено: «Застосування переліку видів економічної діяльності, які належать до креативних індустрій, дозволить визначити їхній внесок у валовий внутрішній продукт країни; частку осіб, зайнятих у цих сферах, кількість підприємств і їхній оборот».
Професорсько-викладацький склад Факультету міжнародних відносин (ФМВ) працює над відкриттям актуальних нових освітньо-професійних програм: цифрові медіа (Digital media), видавнича справа та редагування. Спеціальності, за якими вже ведеться підготовка на ФМВ: технології електронних мультимедійних видань, реклама і зв’язки з громадськістю дозволяють готувати висококваліфікованих фахівців для креативної індустрії держави.