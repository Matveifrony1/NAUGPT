Заголовок: Запрошуємо студентську спільноту НАУ до Експертної ради студентства
Дата: 18/04/2023
URL: https://nau.edu.ua/ua/news/2023/4/zaproshuemo-studentsku-spilnotu-nau-do-ekspertnoi-radi-studentstva.html
==================================================

За ініціативи провідних українських організацій студентського самоврядування було створено
Експертну раду студентства
закладів вищої освіти при народному депутатові
Гришиній Ю.М.
, як голови підкомітету з питань вищої освіти Комітету Верховної Ради України з питань освіти, науки та інновацій.
Експертна рада студентства є колегіальним, консультативно-дорадчим органом, утвореним на строк повноважень Верховної Ради України дев’ятого скликання з метою забезпечення участі студентства в законотворчому процесі, реалізації державної політики у сфері вищої освіти та співпраці з головою підкомітету з питань вищої освіти Комітету Верховної ради України з питань освіти, науки та інновацій. Експертна рада має стати комунікаційною платформою для всіх українських студентів.
НАУ завжди підтримує прагнення нашої молоді до розвитку та її активну участь у важливих ініціативах.
Саме тому, виходячи з ефективності та потужності студентського самоврядування, ми пропонуємо студентам НАУ увійти до складу Експертної ради студентства ЗВО.
Подати заявку на вступ, детальніше ознайомитися з процедурою формування складу, розподілом, а також з Положенням про Експертну раду можна за
посиланням
.
Прийом заявок триватиме до 26.04.2023 року.