Заголовок: Розпочалася «Зимова школа програмування на основі .Net технології»
Дата: 14/11/2024
URL: https://nau.edu.ua/ua/news/2024/11/rozpochalasya-zimova-shkola-programuvannya-na-osnovi-net-tehnologii.html
==================================================

З 11 листопада студенти кафедри інженерії програмного забезпечення ФКНТ КАІ розпочали навчання в
«Зимовій школі програмування на основі .Net технології»
. Школа проходить за підтримки партнерів КАІ – провідних ІТ компаній:
EPAM Systems, Luxoft, Roslin, 3Shape Ukraine, Revenue Grid
.
Курс з програмування передбачає 20 воркшопів тривалістю до 3 годин, протягом яких студенти вивчать: основи програмування на C#, класи, інкапсуляцію, наслідування і поліморфізм, абстрактні класи, інтерфейси, делегати, перевантаження операторів, колекції, особливості роботи зі строками, LINQ, паралельне (мультипоточне) програмування, асинхронне програмування, TPL, рефлексію, некеровані ресурси у C#, потоки (Stream), роботу з файлами, серіалізацію і десеріалізацію, XML та JSON, вступ до створення графічного інтерфейсу за допомогою Windows Forms, WCF технологію, вступ до баз даних на прикладі MS SQL Server, роботу з базою даних у C#, технологію ADO.NET та Entity Framework, роботу в команді, систему контролю версій, Git та його команди, Github, принципи SOLID та KISS, патерни проектування, Unit-тестування.
Лектори зимової школи:
Максим Забранський, Software Engineering Team Leader, EPAM Systems
Олександр Сич, Senior Software Engineer, EPAM Systems
Ярослав Захарчук, Senior Software Engineer, EPAM Systems
Владислав Печененко, Senior Software Engineer,  3Shape Ukraine
Олександр Суховий, Senior Software Engineer, Revenue Grid
Андрій Бех, ВЕ Team Lead, Roslin
Олександр Шаповал, Senior Software Engineer, Luxoft
На учасників чекають воркшопи з live кодингом, практичні завдання з використанням навчальної платформи компанії Epam Systems і підтримка менторів в Discord каналі.
Навчання проходить онлайн, записи уроків  зберігаються.
Реєстрація за
посиланням
.