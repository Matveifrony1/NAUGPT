Заголовок: Зустріч «45-річних» випускників механічного факультету КІІЦА та випускників 1992 р. факультету авіаційної наземної техніки
Дата: 25/05/2018
URL: https://nau.edu.ua/ua/news/1/5/zustrich-45-richnih-vipusknikiv-mehanichnogo-fakultetu-kiicza-ta-vipusknikiv-1992-r-fakultetu-aviatsiynoi-nazemnoi-tehniki.html
==================================================

25 травня 2018 р. в актовій залі НАУ відбулися дві зустрічі випускників, з тих, що тривають уже тиждень.
Спершу  пройшли урочистості за участі випускників 1992 р., які закінчили факультет авіаційної наземної техніки (нині Навчально-науковий інститут екологічної безпеки) за спеціалізаціями – механіки та фахівці з ГСМ. Курс закінчувало шість груп, що складали 126 чоловік.
А годиною пізніше актова зала НАУ приймала вже випускників 1973 р.: зустрічалися «45-річні» випускники механічного факультету КІІЦА (нині НАУ). «Починаючи з 10-річного ювілею, ми збираємося кожні п’ять років, - розповідає організатор зустрічі Олексій Крошкін, - сподіваємося, що не менше нас збереться і на 50 років! На всі наші «нульові» зустрічі – ми робимо медалі, відзнаки».
А в цей день випускникам 1973 р. були вручені сертифікати, в яких зазначено: «Виданий в пам'ять з нагоди участі в ювілейній зустрічі випускників 1973 року механічного факультету КІІЦА».
З О. Крошкіним навчалося і чимало іноземців: з Африканського континенту, з Угорщини, НДР, Болгарії, Югославії та інших країн. Закінчувало факультет близько 180 чоловік, на зустріч прийшло до 50.
Після урочистостей у випускники згадували студентські роки, обговорювали теперішнє життя-буття.
Святкування продовжилося в бенкетних залах.