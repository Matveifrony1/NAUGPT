Заголовок: КАІ та «Генерал Черешня» розпочинають стратегічне партнерство у сфері безпілотних технологій
Дата: 31/07/2025
URL: https://nau.edu.ua/ua/news/2025/7/24070.html
==================================================

Державний університет «Київський авіаційний інститут» та українська defense-tech компанія
«Генерал Черешня»
підписали
меморандум про співробітництво
, що відкриває нові можливості для розвитку освіти у сфері безпілотних авіаційних систем та підготовки молодих кваліфікованих фахівців.
У рамках початкового етапу співпраці «Генерал Черешня» надали підтримку двом студенткам КАІ для участі у
Drone Summer School
в University of Southern Denmark.
Софія Корнійчук,
випускниця 2025 року програми «Електронні технології Інтернету речей» зі спеціальності G5 Електроніка, електронні комунікації, приладобудування та радіотехніка, та
Яна Вакуленко
, студентка 4 курсу програми «Комплекси пілотажно-навігаційного обладнання» зі спеціальності G12 Авіаційна та ракетно-космічна техніка,
візьмуть участь у міжнародній літній школі з 4 по 15 серпня 2025 року
в Оденсе, Данії.
Обидві студентки є
активними учасницями студентських лабораторій КАІ
та отримали високі рекомендації від Факультету аеронавігації, електроніки та телекомунікацій.
Drone Summer School University of Southern Denmark є одним із провідних європейських освітніх проєктів у сфері безпілотних технологій.
Програма включає
практичне конструювання та пілотування дронів, роботу з алгоритмами комп’ютерного зору, вивчення етичних аспектів використання БПЛА та роботу в міжнародних командах.
Меморандум між КАІ та “Генерал Черешня” передбачає
всебічне співробітництво у кількох ключових напрямах
Освітні програми:
«Генерал Черешня» долучиться до розробки та викладання спеціалізованих курсів, надаючи експертів-практиків для проведення лекцій та майстер-класів.
Стипендіальна програма:
Компанія стане офіційним партнером стипендіальних програм КАІ, підтримуючи талановитих студентів спеціальностей E6 Прикладна фізика та наноматеріали та F1 Прикладна математика.
Спільні заходи:
Планується організація хакатонів, конкурсів та науково-практичних конференцій.
«Співпраця «Генерала Черешні» і КАІ — це можливість разом сформувати нову інженерну і конструкторську українську школу, яка забезпечить розвиток оборонної індустрії у майбутньому. Ми впевнені, що якісна освіта й практичний досвід стануть справжнім драйвером технологічних змін», — зазначає Андрій Лавренович, HRD «Генерал Черешня».
Співпраця з «Генерал Черешня» є важливим кроком у стратегії КАІ з інтеграції освітнього процесу з потребами високотехнологічної індустрії. Партнерство дозволить студентам отримувати актуальні практичні навички та долучатися до розробки сучасних технологічних рішень.
Для «Генерал Черешня» співпраця з КАІ означає можливість впливати на підготовку майбутніх фахівців відповідно до потреб індустрії.