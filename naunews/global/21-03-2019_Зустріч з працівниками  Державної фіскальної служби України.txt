Заголовок: Зустріч з працівниками  Державної фіскальної служби України
Дата: 21/03/2019
URL: https://nau.edu.ua/ua/news/2019/3/zustrich-z-pratsivnikami-derzhavnoi-fiskalnoi-sluzhbi-ukraini.html
==================================================

Практичне заняття з навчальної дисципліни «Криміналістика» за участю працівників Департаменту податкової та митної експертизи Державної фіскальної служби України (ДПМЕ ДФС) провела навчально-наукова криміналістична лабораторія Юридичного факультету для студентів 3-го курсу.
Начальник відділу інженерно-технічної та криміналістичної експертизи Управління товарознавчих, інженерно-технічних та криміналістичних експертиз ДПМЕ ДФС Валерія Дишлова та головний експерт відділу Олександр Зубарєв ознайомили студентів з напрямками роботи лабораторії Департаменту податкової та митної експертизи ДФС, актуальними питаннями, які вирішують експерти при проведенні криміналістичних експертиз, техніко-криміналістичним обладнанням, яке використовується з цією метою, продемонстрували різноманітні предмети криміналістичної ідентифікації.
Експерти відповіли на запитання студентів щодо роботи митної служби, пов’язаної із припиненням правопорушень під час перетину державного кордону України, проведенням експертиз по встановленню фактів фальсифікації митних документів, працевлаштування тощо.