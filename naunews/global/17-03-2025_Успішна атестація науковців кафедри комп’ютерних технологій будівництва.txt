Заголовок: Успішна атестація науковців кафедри комп’ютерних технологій будівництва
Дата: 17/03/2025
URL: https://nau.edu.ua/ua/news/2025/3/uspishna-atestatsiya-naukovtsiv-kafedri-komp’yuternih-tehnologiy-budivnitstva.html
==================================================

11 березня 2025 року
на кафедрі комп’ютерних технологій будівництва Факультету архітектури, будівництва та дизайну відбулося
розширене засідання з атестації здобувачів вищої освіти
. Захід об’єднав аспірантів третього (освітньо-наукового) рівня за спеціальністю 192 «Будівництво та цивільна інженерія» та докторантів, які здобувають ступінь доктора технічних наук за спеціальністю 05.23.01 «Будівельні конструкції, будівлі та споруди».
Під час засідання
молоді науковці представили результати своїх досліджень,
отримавши ґрунтовний зворотний зв'язок від провідних фахівців кафедри та запрошених експертів. Конструктивний діалог допоміг окреслити перспективи подальших наукових пошуків.
Наукові розробки здобувачів кафедри КТБ
охоплюють актуальні проблеми сучасної будівельної галузі:
Аналіз несної здатності залізобетонних конструкцій
— дослідження аспірантів Табаркевича Н.В., Табаркевича О.О., Гришка П.І. (науковий керівник: д.т.н., проф. Лапенко О.І.) та Томашевського А.В. (науковий керівник: д.т.н., проф. Барабаш М.С.);
Робота будівельних конструкцій в умовах надзвичайних ситуацій, вибухів, атак безпілотних систем та ін.
— роботи докторанта к.т.н., доц. Скляренка С.О. (науковий консультант: д.т.н., проф. Махінько А.В.) та аспірантів Барміна І.В., Донця Т.П., Тимощенка А.В. (науковий керівник: д.т.н., проф. Барабаш М.С.), Полякова А.П. (науковий керівник: д.т.н., проф. Лапенко О.І.);
Підвищення надійності стратегічних споруд
— дослідження аспірантів Радчука О.Д. та Рулова Д.Є. під керівництвом д.т.н., проф. Махінька А.В.;
Прогнозування експлуатаційного стану аеродромних покриттів
— робота аспіранта Осовського І.М. (науковий керівник: к.т.н., доц. Дубик О.М.);
Дослідження властивостей бетонних сумішей
— дослідження аспіранта Бондарчука В.С. під керівництвом к.т.н. Краюшкіної К.В..
Атестація продемонструвала
високий рівень підготовки
молодих науковців кафедри КТБ. Їхні дослідження не лише збагачують теоретичну базу будівельної науки, але й мають значний потенціал для практичного впровадження.
Особливо актуальними є розробки,
спрямовані на забезпечення стійкості будівельних конструкцій в умовах надзвичайних ситуацій, зокрема під час вибухів та атак безпілотних систем.
Проведене засідання дозволило
визначити подальші вектори наукового пошуку
, що сприятиме розвитку інноваційних рішень у сфері будівельних технологій та підвищенню безпеки споруд різного призначення.