Заголовок: День першокурсника в Гуманітарному інституті
Дата: 10/09/2015
URL: https://nau.edu.ua/ua/news/2015/9/den-pershokursnika-v-gumanitarnomu-instituti.html
==================================================

Ось і минув перший тиждень навчання. Перші враження від лекцій, викладачів, аудиторій. Традиційно в ці дні значна увага до наших першокурсників не тільки з боку викладачів та наставників груп, а і представників студентського самоврядування. 9 вересня 2015 року в холі 8 корпусу на перервах демонструвалися презентаційні ролики заходів та акцій, лунали запальні мелодії, охочі мали змогу зробити фото на пам’ять про перші дні студентського життя. Після пар, в ауд. 8.104 всі групи першого курсу отримали вичерпну інформацію про діяльність студентського самоврядування інституту та запрошення до лав студентських рад і профспілкового бюро. Представники творчого об’єднання студентів та аспірантів нашого інституту підготували сюрприз – виступ рок-групи. Всі щиро аплодували та дякували за майстерне виконання. Та цікавіше було попереду – довгоочікувана гра-квест «Увага, Мінус!». Старт біля 8 корпусу о 17.00. Всі команди першокурсників завзято побігли по 15 станціях, влаштованих у різних куточках нашого університету. Дружно, швидко, радісно пройшла дистанція – отримано позитивні емоції та корисна інформація про розташування корпусів університету. В дружній атмосфері та доброму настрої наші «мінусята» пройшли всі випробування й вони стали справжніми студентами Гуманітарного інституту нашого рідного університету! Студентська рада ГМІ бажає усім дружніх стосунків, взаєморозуміння та успіхів у навчанні!