Заголовок: Гарячий конкурсний тиждень для студентів ННІКІТ
Дата: 28/03/2016
URL: https://nau.edu.ua/ua/news/2016/3/garyachij-konkursnij-tizhden-dlya-studentiv-nnikit.html
==================================================

Понад рік на базі СНТТ Навчально – наукового інституту Комп’ютерних інформаційних технологій (ННІКІТ) працює гурток «Робототехніка», керівником якого є доцент кафедри комп’ютеризованих систем управління НН ІКІТ Євген Артамонов. За цей час підготовку до участі в конкурсах, олімпіадах і науково-практичних конференціях отримали понад 20 студентів.
А цього навчального року одразу 5 команд ННІКІТ пройшли до фіналів всеукраїнських та регіональних олімпіад і конкурсів студентських робіт. Дещо ускладнили участь у подіях терміни проведення фіналів конкурсів – вони відбулися  24 та 25 березня 2016 року у Вінницькому  національному технічному університеті, Сумському державному університеті та Національному університеті «Львівська політехніка». Через це студентам доводилось презентувати результати своїх досліджень майже зійшовши з потягу, але це не вплинуло на якість виступів, і як наслідок -  4 призових місця та низка схвальних грамот:
- диплом І ступеня за перемогу у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. у галузі «Електроніка» вибороли магістри групи КС-523а Андрій Длужевський та Олександр Панфьоров (кафедра комп’ютерних систем та мереж);
- диплом ІІ ступеня у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. з групи спеціальностей «Інформатика і кібернетика» вибороли магістр групи КС-523а Олександр Панфьоров та студент групи КС-322а Сергій Петренко (кафедра комп’ютерних систем та мереж);
- диплом ІІІ ступеня у Всеукраїнському конкурсі студентських наукових робіт з природничих, технічних та гуманітарних наук 2015/2016 н.р. з групи спеціальностей «Інформатика, обчислювальна техніка та автоматизація» вибороли студентки групи БІ-242 Катажина  Бекала та Юлія Дон (кафедра комп’ютеризованих систем захисту інформації);
- ІІІ місце у регіональному фіналі міжнародного чемпіонату комп’ютерних талантів «Золотий Байт» у категорії «Internet of things» (IoT) посіли магістри групи КС-523а Андрій Длужевський та Олександр Панфьоров (кафедра комп’ютерних систем та мереж);
- грамоту за участь у другому турі Всеукраїнського конкурсу студентських наукових робіт з природничих, технічних та гуманітарних наук 2015/2016 н.р. у галузі «Електроніка»  отримали студенти групи СП-124 Кирило Базельцев  та Дмитро Покутній (кафедра комп’ютеризованих систем управління).
Окрема подяка студентам ННІКІТ – учасникам СНТТ Костянтину Радченку, Антону Шкляєву, Богдану Ковтуновичу, Роману Мацюку, Олександру Погребняку, які не брали участі у фінальних змаганнях через кількісне обмеження команд – конкурсантів тільки двома учасниками, але приклали багато зусиль під час розробки стендових моделей та програмного забезпечення до проектів.
Пишаємося нашими переможцями, зичимо їх подальших успіхів у творчій діяльності та навчанні, а також висловлюємо вдячність керівнику гуртка «Робототехніка» доценту  Є. Артамонову.