Заголовок: Успіх студентки-еколога
Дата: 03/04/2018
URL: https://nau.edu.ua/ua/news/1/4/uspih-studentki-ekologa.html
==================================================

Студентка 4-го курсу напряму «101» «Екологія» Алла Яцків вперше стала учасником
і одразу одним із переможців другого туру Всеукраїнського конкурсу-захисту
студентських  наукових робіт у галузі «Енергетика», що проходив у Приазовському
державному технічному університеті 28-29 березня, м. Маріуполь.
Всього на обговорення було винесено більш як 100 робіт, частина з яких була
представлена в режимі он-лайн. Студентів з найоригінальнішими доповідями було
запрошено до інтерв`ю, включеному у вечірній випуск новин на телеканалі «МТВ»
в рубриці «Маріупольська служба новин». В виступі Алла Яцків наголосила на
важливості дослідження впливів на навколишнє середовище при функціонуванні
енергетичних об'єктів та. Зокрема, перспективності використання методів
дистанційних досліджень Землі для вирішення екологічних завдань. На конкурс
вона представила  роботу на тему: «Оцінка впливу на природо-заповідний фонд, що
знаходиться в радіусі функціонування Південно-Українського енергетичного
комплексу» у номінації «Енергоресурсозбереження та екологічні аспекти в енергетиці»
та отримала диплом третього ступеня (науковий керівник - доцент кафедри
екології Тамара Дудар).
Успіхів та подальшої співпраці у цьому напрямі досліджень!