Заголовок: Нагородження молодих доцентів
Дата: 19/04/2016
URL: https://nau.edu.ua/ua/news/2016/4/nagorodzhennya-molodix-doczentiv.html
==================================================

18 квітня 2016 року відбулося нагородження молодих доцентів кафедри менеджменту зовнішньоекономічної діяльності підприємств Навчально-наукового інституту Економіки та менеджменту НАУ, які стали переможцями ІІІ Української Олімпіади з менеджменту серед молодих учених України в рамках Глобального проекту «Молодіжний творчий рух «ЕСТАФЕТА ЯКОСТІ» в номінації «Кращі практики та методи менеджменту».
В.о. ректора, доктор технічних наук, професор Володимир Харченко вручив диплом І ступеню переможцю олімпіади доценту кафедри менеджменту зовнішньоекономічної діяльності підприємств Віктору Передерію. Дипломи фіналістів отримали доценти  кафедри менеджменту зовнішньоекономічної діяльності підприємств Лариса Литвиненко та Ельвіра Данілова.
Щиро вітаємо переможців та бажаємо подальших успіхів і творчих злетів!