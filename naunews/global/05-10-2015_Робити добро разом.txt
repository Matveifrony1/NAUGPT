Заголовок: Робити добро разом
Дата: 05/10/2015
URL: https://nau.edu.ua/ua/news/2015/10/robiti-dobro-razom.html
==================================================

28 вересня 2015 року студенти напряму «Соціальна робота» Гуманітарного інституту НАУ відвідали перший інтенсив-курс «Лідер змін», організований колективом експертів бізнес-школи UMBEL. Студенти вчилися розвивати і просувати соціальні проекти. За основу було взято проект благодійного фонду «SoKoto», метою якого є  створення структури взаємодопомоги та культури поводження з бездомними тваринами. Кожна команда створювала свій проект з покроковою інструкцією – від мети до впровадження.  Після презентації проектів студенти поділилися своїми враженнями та набутими навичками  роботи в команді. Молодь чітко усвідомила, що в соціальних проектах термін «я сам…» не спрацює.  Необхідна підтримка та команда, яка здатна на загальних ідеях творити добро.