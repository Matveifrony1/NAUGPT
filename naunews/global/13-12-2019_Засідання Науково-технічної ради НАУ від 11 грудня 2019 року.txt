Заголовок: Засідання Науково-технічної ради НАУ від 11 грудня 2019 року
Дата: 13/12/2019
URL: https://nau.edu.ua/ua/news/2019/12/zasidannya-naukovo-tehnichnoi-radi-nau-vid-11-grudnya-2019-roku.html
==================================================

Підведення підсумків наукової та науково-технічної діяльності НАУ у 2019 році – основне питання засідання Науково-технічної ради НАУ.
Розглянуто звіти молодіжних НДР, що фінансувалися за рахунок видатків загального фонду державного бюджету у 2019 році:
- НДР №161-ДБ17 «Квантово-криптографічні методи захисту критичної інформаційної структури держави» (науковий керівник - д.т.н. Сергій Гнатюк);
- НДР № 162-ДБ17 «Нові реформульовані авіаційні палива з вітчизняної відновлюваної сировини та типові технології їх отримання» (науковий керівник - к.т.н., доцента Анна Яковлєва).
Обговорено звіти НДР, що виконувались за Державним замовленням  у 2019 році:
-  271-ДЗ19  «Розроблення технології контролю поточного агрегатно-фазового стану роботи рідини у циркуляційних системах змащення» (науковий керівник - к.т.н. Руслан Костюнік);
- 272-ДЗ19 «Розроблення стратосферного псевдосупутника з відновлювальним джерелом енергоживлення» (науковий керівник - д.т.н., професор Володимир Харченко).
За результатами представлення керівниками НДР основних науково-практичних результатів виконання робіт, затверджено звіти та зроблено висновок про те, що зазначені НДР виконані в повному обсязі і відповідають вимогам технічного завдання, календарного плану та вимогам МОН України.
Також розглянуто питання щодо наукових шкіл Національного авіаційного університету. За результатами розгляду паспорту наукової школи «Сталий розвиток техносфери авіаційної галузі» (засновник – д.б.н., професор, академік НААНУ, АН ВШ Володимир Патика; науковий керівник – д.б.н., професор, академік АН ВШ, ректор НАУ Володимир Ісаєнко) прийнято рішення про внесення даної школи до переліку наукових шкіл Національного авіаційного університету.