Заголовок: Відбувся телеміст між студентами Факультету міжнародних відносин та Токійського столичного університету
Дата: 01/02/2024
URL: https://nau.edu.ua/ua/news/2024/2/vidbuvsya-telemist-mizh-studentami-fakultetu-mizhnarodnih-vidnosin-ta-tokiyskogo-stolichnogo-universitetu.html
==================================================

На Факультеті міжнародних відносин Національного авіаційного університету за участі та підтримки Токійського столичного університету (м. Токіо, Японія)
проведено телеміст
між
студентами ФМВ НАУ
та
Токійського столичного університету
(ТСУ).
Під час заходу викладачі та студенти привітали один одного англійською та японською мовами, взяли участь у дискусії та обмінялися думками в «break-rooms».
Також студенти спеціальностей 292 «Міжнародні економічні відносини та бізнес» та 293 «Міжнародне право» (англомовний проєкт) та студенти ТСУ представили презентації англійською мовою з питань масового туризму в Японії та відновлення туристичної галузі в Україні.
Наприкінці зустрічі
підбито підсумки з прогнозуванням майбутньої міжнародної співпраці.
Завдяки телемосту студенти ФМВ
змогли проявити мовну ініціативу та креативність у процесі англомовної міжкультурної взаємодії.
Захід став основою для подальшого обміну між університетами, адже надав взаємовигідну можливість для студентів ФМВ, які цікавляться японською культурою та вивчають японську мову, а також для студентів ТСУ, котрі беруть участь у Глобальній освітній програмі (GEP) з метою підготовки до активної ролі в міжнародній академічній спільноті.