Заголовок: На ФЛСК НАУ пройшла зустріч з представниками  Товариства молодих учених
Дата: 02/10/2023
URL: https://nau.edu.ua/ua/news/2023/10/na-flsk-nau-proyshla-zustrich-z-predstavnikami-tovaristva-molodih-uchenih.html
==================================================

На Факультеті лінгвістики та соціальних комунікацій (ФЛСК) Національного авіаційного університету Відбулася зустріч Товариства молодих учених факультету (ТМУ ФЛСК) зі студентами першого та другого курсів.
Відкрила зустріч заступник декана ФЛСК з наукової та міжнародної діяльності
Анжеліка Кокарєва, яка розповіла про плідну та перспективну роботу ТМУ,
представила команду товариства та низку проєктів, які відбуваються на факультеті за їх сприяння, зокрема такі, як: «Open Science» та «Soft skills».
Головна мета ТМУ ФЛСК — відкрити для здобувачів вищої освіти новий вимір науки, заохотити їх до наукових досліджень і нових відкриттів, а також показати студентам широкі можливості реалізації під час навчання в університеті.
Багато студентів виявили бажання вступити до товариства, окресливши бачення подальшого його розвитку. Наш факультет сприяє і підтримує ініціативи студентства.
Дякуємо НАУ за підтримку наших починань та нашим Захисникам за можливість жити і навчатися!
Слава Україні!