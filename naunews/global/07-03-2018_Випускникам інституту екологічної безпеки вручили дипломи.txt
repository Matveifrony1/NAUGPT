Заголовок: Випускникам інституту екологічної безпеки вручили дипломи
Дата: 07/03/2018
URL: https://nau.edu.ua/ua/news/1/2/vipusknikam-institutu-ekologichnoi-bezpeki-vruchili-diplomi.html
==================================================

2 лютого 2018 року відбулося вручення дипломів ОКР «Магістр» студентам Навчально-наукового інституту екологічної безпеки. Привітати випускників з видатною подією прийшли батьки, представники адміністрації, дирекції та кафедр інституту. Зокрема, в урочистих зборах взяли участь виконуючий обов’язки ректора д.б.н., проф. Ісаєнко В.М., директор НН ІЕБ д.т.н., проф. Запорожець О.І., заступник директора з інноваційної діяльності та профорієнтаційної роботи, к.с.-г.н. Ніколаєв К.Д., відповідальна за навчальну роботу, к.ф.-м.н., доц. Гроза В.А., відповідальна за науково-методичну роботу, к.т.н., проф. Матвєєва О.Л., відповідальна за навчально-виховну роботу, д.т.н., проф. Матвєєва І.В., завідувач кафедри екології, д.т.н., проф. Бойченко С.В., завідувач кафедри біотехнології, д.м.н., проф. Гаркава К.Г., завідувач кафедри аерокосмічної геодезії, д.ф.-м.н., проф. Железняк О.О., завідувач кафедри землеустрою та кадастру, д.е.н. Новаковська І.О., заступник завідувача кафедри хімії і хімічної технології Столярова Н.В..
Володимир Ісаєнко привітав студентів-екологів із довгоочікуваним отриманням диплому про вищу освіту. Підготовка в університеті, зазначив він,  ведеться на найвищому рівні, знання молодь отримує від практикуючих фахівців галузі та науковців національного значення. Тому випускники мають усі шанси посісти гідне місце на ринку праці.
При цьому отримання диплому – не кінець, а лише початок довгого шляху на професійній та освітній нивах, зазначив він. Співпраця випускників та їхньої alma mater продовжиться, але уже в рамках отримання другої вищої освіти, підвищення кваліфікації чи отримання міжнародних сертифікатів. Це стане наочним втіленням принципу освіти упродовж життя.
Із закінченням університету та отриманням дипломів студентів також привітав директор НН ІЕБ д.т.н., професор Запорожець О.І.. Олександр Іванович побажав випускникам визначити свій шлях в житті, за призначенням застосувати знання, набуті в університеті, знайти роботу, яка б приносила й задоволення, й добре оплачувалась, гідно представляти в Україні і, якщо доведеться, у світі Інститут екологічної безпеки й Національний авіаційний університет та ніколи на забувати рідну alma mater.
Зі словами подяки до професорсько-викладацького та науково-педагогічного складу інституту й університету виступили випускники Олександра Микульська, Олена Бєлікова, Дмитро Савченко, Марія Кінах, Дарина Дідковська та Ольга Гнатишина.
На святі дипломи отримали 89 магістрів, з них 21 – з відзнакою, та 24 спеціаліста, з них 1 – з відзнакою. За перемогу в огляд-конкурсі на кращу дипломну роботу нагороджено 30 випускників. Свідоцтва про закінчення Центра новітніх технологій отримали 5 випускників. Сертифікати про проходження повного курсу підготовки за програмою магістра англійською мовою одержали 10 випускників.
Вітаємо випускників і бажаємо їм успіхів!