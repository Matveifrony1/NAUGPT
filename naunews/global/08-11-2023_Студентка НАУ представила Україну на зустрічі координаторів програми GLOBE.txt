Заголовок: Студентка НАУ представила Україну на зустрічі координаторів програми GLOBE
Дата: 08/11/2023
URL: https://nau.edu.ua/ua/news/2023/11/studentka-nau-predstavila-ukrainu-na-zustrichi-koordinatoriv-programi-globe.html
==================================================

У м. Рига, Латвія, з 16 по 20 вересня 2023 р. відбулася щорічна Регіональна зустріч координаторів
програми GLOBE
з Європи та Євразії.
Програма GLOBE передбачає створення всесвітньої дослідницької групи, що складається з учнів і вчителів, які співпрацюють з ученими-екологами з метою вивчення взаємозалежних процесів єдиної екологічної системи нашої планети. Водночас діяльність цієї групи націлена на підвищення рівня екологічної освіти школярів та екологічної свідомості населення в усьому світі.
До зустрічі приєдналися 38 представники з 20 країн світу в тому числі директор Головного офісу програми GLOBE доктор Тоні Мерфі (США). Україну представляла Ілона Михальчук, студентка третього курсу Факультету екологічної безпеки, інженерії та технологій НАУ, майбутній еколог, спеціаліст Національного еколого-натуралістичного центру учнівської молоді (м. Київ).
Основною метою зустрічі був обмін досвідом з реалізації програми, звітування, представлення нових проєктів, а також міжнародне співробітництво та проведення тренінгів та лекцій.