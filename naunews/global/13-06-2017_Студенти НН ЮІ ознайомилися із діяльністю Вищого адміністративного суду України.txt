Заголовок: Студенти НН ЮІ ознайомилися із діяльністю Вищого адміністративного суду України
Дата: 13/06/2017
URL: https://nau.edu.ua/ua/news/2017/6/studenti-nn-yui-oznayomilisya-iz-diyalnistyu-vishchogo-administrativnogo-sudu-ukraini.html
==================================================

12 червня 2017 р. студенти 1 курсу Навчально-наукового юридичного інституту в супроводі доцента кафедри теорії та історії держави і права  Олени Макеєвої відвідали Вищий адміністративний суд України.
Студентам була надана можливість ознайомитися з роботою ВАСУ та поспілкуватися із працівниками, які розповіли про особливості функціонування судової системи України. Науковий консультант відділу забезпечення роботи Голови та заступників Голови ВАСУ, кандидат юридичних наук Віктор Базов розповів про історію становлення адміністративної юстиції в Україні та основні засади судової реформи. Великий інтерес у студентів викликала бесіда із заступником Голови Вищого адміністративного суду України Михайлом Смоковичем, який розповів майбутнім юристам про цікаві випадки з його професійної біографії, специфіку роботи судді, розкрив кілька професійних секретів суддівської професії, надав корисні поради з оволодіння такою цікавою, але складною професією судді. На завершення зустрічі першокурсники відвідали  залу судових засідань.
Такі заходи допомагають студентам в оволодінні юридичною професією, формують професійний світогляд та професійне мислення майбутніх юристів.