Заголовок: Лаврські художні майстерні ім. І. Їжакевича як дзеркало духовної історії народу
Дата: 17/12/2014
URL: https://nau.edu.ua/ua/news/2014/12/lavrski-xudozhni-majsterni-im-i-izhakevicha-yak-dzerkalo-duxovnoi-istorii-narodu.html
==================================================

11 грудня 2014 року студенти академічної групи ПР-103 Юридичного інституту разом із наставником Людмилою Шапенко відвідали Іконописну школу та художні майстерні ім. І. Їжакевича.
Студенти знайомилися з одним із осередків іконописних традицій та художніх шкіл, що були започатковані ще в ХІ-ХІІ століттях за часів існування Київської Русі. Експонована в Лаврських майстернях виставка демонструє твори сучасних майстрів іконопису та цінні доробки художників, діяльність яких спрямована на відродження українського мистецтва та розвиток художньої культури і духовного життя України.
У виставковому залі увагу привертають як ікони Покрови Божої Матері, Бога-Отця, Бога-Сина, Святого Духа, Святого Миколая Чудотворця, Георгія Побідоносця та інших святих й великомучеників, так і пейзажні роботи, що відображають красу і велич природи.
Екскурсія дозволила сформувати ґрунтовні знання з історії сакрального мистецтва, яка представлена духовними цінностями храмової культури, мистецькими здобутками минулого, канонічною спадщиною досконалих технологій і методичних настанов, що в цілому сприяло підвищенню духовної культури кожного відвідувача.