Заголовок: День відкритих дверей в Національному авіаційному університеті
Дата: 17/06/2024
URL: https://nau.edu.ua/ua/news/2024/6/den-vidkritih-dverey-v-natsionalnomu-aviatsiynomu-universiteti.html
==================================================

7 червня 2024 року,
у непростий для країни воєнний час, Національний авіаційний університет провів
День відкритих дверей
в онлайн-форматі за допомогою відеоконференції Zoom.
НАУ — один із
найпотужніших та найвідоміших авіаційних університетів
світу й провідний заклад вищої авіаційної освіти в Україні. Попри складні випробування, наш виш, який має славну 90-річну історію та значні здобутки,
продовжує підготовку висококваліфікованих фахівців
зі 122 країн світу. Освіта майбутніх абітурієнтів важлива для українського народу, який щодня героїчно захищає рідну землю. Навчальний процес в університеті забезпечує висококваліфікований науково-педагогічний колектив.
Організаторами заходу
виступили
Навчально-науковий інститут розвитку освіти спільно з факультетами НАУ.
Були представлені
:
Аерокосмічний факультет;
Факультет аеронавігації, електроніки та телекомунікацій;
Факультет наземних споруд і аеродромів;
Факультет екологічної безпеки, інженерії та технологій;
Факультет економіки та бізнес-адміністрування;
Факультет лінгвістики та соціальних комунікацій;
Факультет міжнародних відносин;
Факультет транспорту, менеджменту і логістики;
Юридичний факультет;
Кафедра військової підготовки;
Навчально-науковий інститут неперервної освіти.
Науково-педагогічні працівники змістовно і цікав
о розкрили напрямки діяльності факультетів, порядок вступу,
особливості навчання та конкурентні переваги, англомовні програми, детально проінформували про спеціальності, освітні програми, важливі професії, окреслили перспективи подальшого навчання в університеті, розповіли про насичене студентське життя, бази практик і працевлаштування. Ґрунтовні та яскраві презентації допоможуть майбутнім вступникам зробити свідомий вибір на користь НАУ.
Висловлюємо вдячність Збройним Силам України
за можливість провести важливий профорієнтаційний захід для майбутніх абітурієнтів.
Щиро дякуємо всім учасникам
Дня відкритих дверей — учням закладів загальної середньої освіти і студентам коледжів.
Бажаємо майбутнім абітурієнтам,
щоб здійснилися їхні найсвітліші мрії та найкращі плани, щоб усі бажаючі вступили до НАУ і стали частиною нашої великої родини! Світле майбутнє і справедливість — це наша спільна мотивація. Отримуйте сучасні знання та свідомо приймайте рішення про подальші кроки на шляху до омріяної мети!
До зустрічі в Національному авіаційному університеті!