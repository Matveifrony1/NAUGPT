Заголовок: Професійну кваліфікацію фахівців Гуманітарного інституту НАУ підтверджують за кордоном – сертифікат від Кейп-Бретонського університету (Канада) для завкафедри Оксани Шостак
Дата: 21/09/2016
URL: https://nau.edu.ua/ua/news/2016/9/profesiynu-kvalifikatsiyu-fahivtsiv-gumanitarnogo-institutu-nau-pidtverdzhuyut-za-kordonom-–-sertifikat-vid-keyp-bretonskogo-universitetu-(kanada)-dlya-zavkafedri-oksani-shostak.html
==================================================

Завідувач кафедри іноземних мов і прикладної лінгвістики Навчально-наукового Гуманітарного інституту Оксана Шостак успішно пройшла курс підвищення кваліфікації у Кейп-Бретонському  університеті, Сідні, Нова Скошіа ( Канада).
Оксана Шостак багато років присвятила вивченню культури корінних народів Америки та має широко відомі наукові публікації з теми, тож для подальшої наукової роботи обрала курс із міжкультурної комунікації «Пізнання світу  хранителів мудрості народу мігма» . Під час навчання на курсі наша викладач опрацювала велику кількість найновіших наукових доробків з культури, мистецтв та літератури канадських індіанців, поспілкувалася з видатними представниками народу мікмакі, прослухала доповіді носіїв мови та культури. За результатами успішно складених іспитів, Оксана Григорівна отримала сертифікат, завірений деканом Коледжу корінних народів та президентом Кейп Бретонського університету.