Заголовок: Підвищення кваліфікації авіаційних фахівців Грузії в Національному авіаційному університеті
Дата: 18/06/2024
URL: https://nau.edu.ua/ua/news/2024/6/pidvishchennya-kvalifikatsii-aviatsiynih-fahivtsiv-gruzii-v-natsionalnomu-aviatsiynomu-universiteti.html
==================================================

У рамках багаторічної співпраці
з авіаційними фахівцями Грузії Навчально-науковий інститут неперервної освіти НАУ
провів з 10 по 14 червня 2024 року курси підвищення кваліфікації
за програмою «Аеродромне забезпечення польотів» на базі замовника в м. Тбілісі.
Слухачами курсів стали
керівний та інженерно-технічний персонал аеродромних служб міжнародних аеропортів Тбілісі та Батумі.
Інструкторами курсу
були заступник директора ННІНО, кандидат технічних наук, доцент
Микола Шинкарчук
та провідний фахівець ННІНО
Володимир Урілов.
Більшість слухачів
раніше проходили навчання на аналогічних курсах, які проводилися НАУ в 2018 році. Проте, у зв’язку зі вступом у дію нових нормативних документів ICAO та EASA, програма курсів зазнала суттєвих змін. Зокрема,
до програми було включен
о положення щодо системи класифікаційного параметра повітряного судна — класифікаційного параметра покриття (ACR — PCR) відповідно до курсу ІCАО OAPSR/056.
Слухачам надавались компетенції,
необхідні для управління переходом від класифікаційного номера повітряного судна – класифікаційного номера покриття (ACN — PCN) до ACR — PCR. У програмі також розглядався метод оцінки стану аеродромних покриттів Pavement Condition Index (PCI).
Слухачі ознайомилися
з європейськими стандартами в галузі будівництва асфальтобетонних аеродромних покриттів та іншими сучасними підходами у сфері технічної експлуатації аеродромів.
За результатами курсів було досягнуто домовленості про
подальшу співпрацю між авіаційними фахівцями Грузії та Національним авіаційним університетом.