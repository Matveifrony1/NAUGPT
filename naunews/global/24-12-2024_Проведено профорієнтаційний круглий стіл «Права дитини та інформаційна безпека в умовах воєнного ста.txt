Заголовок: Проведено профорієнтаційний круглий стіл «Права дитини та інформаційна безпека в умовах воєнного стану»
Дата: 24/12/2024
URL: https://nau.edu.ua/ua/news/2024/12/provedeno-proforientatsiyniy-krugliy-stil-prava-ditini-ta-informatsiyna-bezpeka-v-umovah-voennogo-stanu.html
==================================================

Упродовж грудня 2024 рокув рамках відзначення Всеукраїнського тижня права студенти Юридичного факультету
Ростилав Летків, Марія Приходько, Олександр Куц
під керівництвомпредставників кафедри конституційного та адміністративного права
Людмили Шапенко
та
Романа Попова
для учнів старших класів Школи І-ІІІ ступенів № 308 Деснянського району м. Києва та Середньої загальноосвітньої школи № 46 м. Києва
організували та провели круглий стіл на тему «Права дитини та інформаційна безпека в умовах воєнного стану».
Захід організовано з метою
підвищення правової свідомості учнівської молоді
щодо інформаційних прав дитини в умовах правового режиму воєнного стану, формування у них інформаційної гігієни та безпеки, а також розуміння всіх переваг та загроз застосування інформаційних технологій, зокрема штучного інтелекту.
Викладачами та студентами висвітлено
проблеми використання штучного інтелекту, його перспективи та ризики інтеграції в освітній процес, розкрито поняття інформаційної безпеки, а також гарантування даного виду безпеки на законодавчому рівні та у судовій практиці в умовах воєнного стану, розглянуто питання кібернасильства та шляхи його подолання в Україні та світі.
У ході дискусії учасники круглого столу
акцентували увагу присутніх на забезпеченні прав дитини в умовах інформаційної гібридної війни, тлумаченні термінів «гібридна війна», «інформаційний тероризм», а також «цифрова безпека».
Наприкінці профорієнтаційного заходу старшокласники мали можливість переглянути
презентацію Юридичного факультету,
в якій представлено інформацію щодо особливостей діяльності структурних підрозділів факультету та специфіки здобуття вищої освіти за спеціальностями 081 «Право» та 262 «Правоохоронна діяльність» в державному некомерційному підприємстві «Державний університет «Київський авіаційний інститут»».