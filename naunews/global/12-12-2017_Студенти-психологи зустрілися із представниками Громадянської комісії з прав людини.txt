Заголовок: Студенти-психологи зустрілися із представниками Громадянської комісії з прав людини
Дата: 12/12/2017
URL: https://nau.edu.ua/ua/news/2017/12/studenti-psihologi-zustrilisya-iz-predstavnikami-gromadyanskoi-komisii-z-prav-lyudini.html
==================================================

11 грудня 2017 року відбулася зустріч студентів – практичних психологів кафедри педагогіки та психології професійної освіти НН ГМІ НАУ із представниками Громадянської комісії з прав людини. Зустріч організувала доцент кафедри педагогіки та психології професійної освіти А. Кокарєва.
Громадянська комісія з прав людини (ГКПЛ) – це некомерційна організація, що захищає права людини в сфері душевного здоров'я, яка домоглася прийняття більш 150 законів, що захищають людей від жорстоких або шкідливих практик. ГКПЧ вже тривалий час бореться за відновлення основних невід'ємних прав людини в сфері душевного здоров'я.
Представниця ГКПЛ волонтер Наталія Морозова продемонструвала студентам відеоматеріал, який демонструє роботу організації, присвячену виключно викоріненню зловживань в області душевного здоров'я і забезпечення захисту пацієнтів і споживачів. Вона також розповіла про членів комісії, серед яких є лікарі, вчені, психологи, юристи, законодавці, педагоги, діячі мистецтва, бізнесмени та представники правозахисних та громадських організацій.
Головне питання, яке лягло в основу заходу: чи мають люди право знати всю інформацію а) про відомі шкідливі наслідки прийому препаратів, б) про медичну обґрунтованість діагнозу, на підставі якого прописуються препарати, в) про всі немедикаментозні методи лікування (у чому, по суті, і полягає інформовану згоду) і г) про право відмовитися від будь-якого лікування, яке вони вважатимуть шкідливим.
Навколо цих питань розгорнулася гостра дискусія між студентами, оскільки вони торкаються  професійної діяльності практичних психологів. Проведений захід справив позитивне враження на його учасників, адже проблеми, які він охопив, є дуже важливими у формуванні здорової нації.