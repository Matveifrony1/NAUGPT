Заголовок: Запрошуємо взяти участь у VІI Міжвузівському конкурсі молодих перекладачів
Дата: 14/04/2016
URL: https://nau.edu.ua/ua/news/2016/4/zaproshuemo-vzyati-uchast-u-vii-mizhvuzivskomu-konkursi-molodix-perekladachiv.html
==================================================

Кафедра англійської філології та перекладу Навчально-наукового Гуманітарного інституту запрошує взяти участь у VІI Міжвузівському конкурсі молодих перекладачів. Конкурс проходитиме у м. Києві за адресою: проспект Космонавта Комарова, 1, корпус 8. До участі у конференції запрошуються студенти 3–5 (6) курсів вищих навчальних закладів денної форми навчання напряму підготовки «Філологія».
У рамках першого відбіркового (письмового) туру конкурсу учасники мають подати переклади українською мовою запропонованого уривку та заповнені анкети до 20 квітня 2016 р. Комісія у 5-денний термін перевіряє роботи та інформує учасників про можливість або неможливість їхньої участі в другому турі конкурсу. Дата проведення другого туру – 26 квітня 2016. Прийом робіт здійснюється за електронною адресою:
algolovnya@mail.ru
з позначкою «Робота на конкурс». Максимальна кількість конкурсантів від одного ВНЗ – 5 студентів.
Другий відбірковий (усний) тур конкурсу проводитиметься на базі Навчально-наукового Гуманітарного інституту НАУ. Визначення переможців конкурсу здійснюється конкурсною комісією простою більшістю голосів.
Участь у конкурсі безкоштовна.