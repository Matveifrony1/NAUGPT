Заголовок: Презентація навчального посібника «Політична психологія» у Науково-технічній бібліотеці НАУ
Дата: 10/12/2015
URL: https://nau.edu.ua/ua/news/2015/12/prezent-polit-psixol.html
==================================================

7 грудня 2015 р. в читальному залі Науково-технічної бібліотеки відбулась презентація навчального посібника «Політична психологія» авторського колективу кафедри авіаційної психології під головуванням к. псих. наук, доц. Гічана І. С.
Захід був організований спільно НТБ (зав. відділом Ткачовою І. Л., зав. сектором Македонською С. А.) та Навчально-науковим Гуманітарним інститутом. До презентації у читальному залі була підготовлена виставка книг з різних галузей психології за авторством Гічана І. С.
Гічан І. С. презентував посібник, розповів про його зміст, застосування наукового підходу, згідно з яким людина є не тільки об’єктом політичного впливу, але й активним суб’єктом політики. Його виступ доповнила Гічан К. І., співавтор книги, медіа-аналітик. З промовами виступили: директор ННГІ, д-р. філолог. наук, проф.. Гудманян А. Г.; заст. директора ННГІ, к. філософ. наук, доц. Ягодзинський С. М.; зав. кафедри авіаційної психології, к. психол. наук, доц. Петренко А. В. Всі вони високо оцінили високий науковий рівень підручника та його актуальність. Про редагування цієї книги розповіла начальник редакційно-видавничого відділу Радзивілл О. А.
Студенти факультету психології, які вже мали змогу прочитати новий підручник, жваво його обговорювали. Виступили: Л. Кіфоренко (3-й курс), М. Іщенко  (4-й курс), Ю. Бура  (4-й курс) та ін. У заключній промові заст. директора НТБ Шкурко О. П. подякувала Івану Степановичу за подаровані ним примірники навчальних посібників «Політичної психології» та «Експериментальної психології», зазначила, що ці посібники будуть корисними для студентів та викладачів.