Заголовок: Магістри-випускники Юридичного факультету НАУ отримали дипломи
Дата: 16/02/2022
URL: https://nau.edu.ua/ua/news/2022/2/magistri-vipuskniki-yuridichnogo-fakultetu-nau-otrimali-diplomi.html
==================================================

14 лютого в залі Вченої ради Національного авіаційного університету відбулось урочисте вручення дипломів випускникам освітнього ступеня Магістр Юридичного факультету (ЮФ) Національного авіаційного університету.
З вітальними словами до випускників звернулася декан ЮФ НАУ, доктор юридичних наук, професор Ірина Сопілко. «Півтора роки навчання в магістратурі пролетіли майже непомітно і ось настав довгоочікуваний день коли ми Вам вручаємо заповітні дипломи. За цей проміжок часу, незважаючи на карантинні обмеження, Ви зарекомендували себе як вмотивовані особистості, які впевнено крокують до досягнення поставлених цілей. Пронесіть найкращі спогади про роки навчання крізь усе життя, не забувайте рідний факультет, двері якого завжди відчинені для Вас. А для тих, хто бажає розв’язувати комплексні проблеми професійної та дослідницько-інноваційної діяльності в сфері права та інших галузях, Юридичний факультет чекає Вас на навчання в аспірантурі задля зобуття ступеня вищої освіти «Доктор філософії з права», - зазначила декан.
Свято продовжилось врученням випускникам дипломів.
Вітаємо молодих фахівців та бажаємо їм подальших успіхів у обраній професії.