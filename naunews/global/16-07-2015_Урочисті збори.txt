Заголовок: Урочисті збори
Дата: 16/07/2015
URL: https://nau.edu.ua/ua/news/2015/7/urochisti-zbori.html
==================================================

10 липня у головному корпусі Національного авіаційного університету відбулися урочисті збори з нагоди випуску  бакалаврів і спеціалістів за напрямами  підготовки:  «Міжнародні  економічні  відносини»;  «Міжнародний бізнес»;  «Міжнародне право»;  «Міжнародна  інформація»;  «Журналістика»  та  «Туризмознавство». В Інституті міжнародних відносин уже десять років готують висококваліфікованих фахівців і цього ювілейного року отримали дипломи за освітньо-кваліфікаційнем рівнем «Бакалавр» - 193 випускники, з них 40 – з відзнакою, «Спеціаліст» - 86 випусників, з них 31 – з відзнакою.
Відмінників навчання, переможців та призерів студентських олімпіад і конкурсів наукових робіт, а також тих, хто проявив себе в організаторській та творчій діяльності, відзначено почесними грамотами Національного авіаційного університету та Інституту міжнародних відносин.
Вітаючи випускників директор інституту Алла Фоменко зазначила, що цей знаменний день, сповнений радістю і гордістю викладачів ІМВ, наставників груп, батьків за талановитих, наполегливих та перспективних випускників. Вона побажала, щоб ці роки залишились гарним спогадом в їхніх серцях, а на майбутнє — любити життя, закохуватися, створити гарні сім'ї, не зупинятися на досягнутому, поповнювати свої знання і пам'ятати, що головне у житті — залишатися людиною.
Завідувачі кафедр сердечно привітали випускників та побажали їм продовжити навчання для здобуття повної вищої освіти.
Випускники подякували колективу ІМВ за їх подвижницьку місію, неоціненний вклад у підготовку фахівців, а також зазначили, що упродовж своїх студентських років вони стали єдиною великою родиною.
Вітаємо випускників і бажаємо успішного майбутнього!