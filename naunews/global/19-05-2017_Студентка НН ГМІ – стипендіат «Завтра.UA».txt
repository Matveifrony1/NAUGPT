Заголовок: Студентка НН ГМІ – стипендіат «Завтра.UA»
Дата: 19/05/2017
URL: https://nau.edu.ua/ua/news/2017/5/studentka-nn-gmi-–-stipendiat-zavtraua.html
==================================================

Вдруге поспіль студентка V курсу спеціальності «Переклад» кафедри англійської філології і перекладу Навчально-наукового гуманітарного інституту
Валерія Шкабарова
стала призером Всеукраїнської стипендіальної програми «Завтра.UA» Фонду Віктора Пінчука. Бути стипендіатом цього конкурсу – вагомий здобуток для молодого науковця і підтвердження високої якості підготовки фахівців в нашому університеті.
У поданій на конкурс роботі студентка зосередила увагу на недостатньо досліджених способах передачі фонетичних, лексичних та синтаксичних особливостей підмови авіації та запропонувала рішення з метою усунення мовних бар’єрів. Вона зупинилася на способах передачі авіаційної термінології та фразеології радіотелефонії.
Варто зазначити, що Валерія вдало поєднує рoбoту в прoфкoмі, успішно закінчила медіа-школу, була організатором ярмарки вакансій «Злітна смуга», «Час авіаційної кар'єри», волонтером марафону WizzAir, волонтером всеукраїнського забігу «Гонка Націй» та штабу «Білий Щит». Вона вважає, що багато масштабних та успішних соціальних проектів зa учaстю стипендіатів додають бажання також стати членом спільноти тa мaти можливість повною мірою долучатися дo нoвих проектів тa ініціатив в Україні.
Стипендіат охоче ділиться своїм секретом успіху: «Якщо ми хочемо змін, то повинні взяти на себе відповідальність за все, що відбувається в нашому житті і стати зміною, стати штурманом своєї долі та вибрати потрібний напрямок».
Колектив інституту вітає переможницю та її наукового керівника доцента кафедри англійської філології і перекладу Т. Семигінівську.