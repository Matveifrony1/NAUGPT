Заголовок: У НАУ пройшли курси підвищення кваліфікації для гвардійців першого батальйону 27 Печерської бригади
Дата: 15/12/2021
URL: https://nau.edu.ua/ua/news/2021/12/u-nau-proyshli-kursi-pidvishchennya-kvalifikatsii-dlya-gvardiytsiv-pershogo-batalyonu-27-pecherskoi-brigadi.html
==================================================

Гвардійці першого батальйону 27 Печерської бригади, що залучаються до конвоювання під час екстрадиції авіаційним транспортом, пройшли теоретичну та практичну підготовку, для підвищення своїх службових навичок у Навчальному центрі ІКАО Національного авіаційного університету.
Навчальний інструктаж охоплював вивчення основ з авіаційної безпеки, класифікації заборонених предметів під час авіарейсів та методів їх виявлення тощо. Увагу акцентували на правилах перевезення пасажирів особливих категорій.
Теоретична частина підготовки закінчилась проходженням психологічних тестів на стресостійкість військовослужбовців.
На завершення навчання, гвардійців запросили до ангара Національного авіаційного університету, де вони практично відпрацювали самостійну евакуацію з авіатранспорту та евакуацію з конвойованою особою.