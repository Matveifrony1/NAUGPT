Заголовок: Національний авіаційний університет розширює можливості для студентів ІТ-напрямку
Дата: 27/10/2021
URL: https://nau.edu.ua/ua/news/2021/10/natsionalniy-aviatsiyniy-universitet-rozshiryue-mozhlivosti-dlya-studentiv-it-napryamku.html
==================================================

26 жовтня відбулася зустріч між першим проректором Національного авіаційного університету Рімвідасом Хращевським та Віце-президентом Асоціації ІТ Ukraine з питань освіти, головним спеціалістом з навчання компанії Sigma Software Group Максимом Почебутом.
На зустрічі були присутні декан Факультету кібербезпеки, комп’ютерної та програмної інженерії (ФККПІ) НАУ Катерина Нестеренко та співробітник компанії Sigma Software Group Богдан Сказько.
Шведсько-українська компанія з розробки програмного забезпечення та ІТ-консалтингу Sigma Software є членом Комітету з питань ІТ Європейської асоціації бізнесу. Компанія бере участь у лобістській діяльності асоціації, яка спрямована на створення сприятливих умов для розвитку ІТ-індустрії в Україні.
В ході зустрічі обговорили можливість надання компанією Sigma Software проходження практики та стажування студентами ФККПІ НАУ з метою підготовки конкурентоспроможних фахівців ІТ-галузі.
Результатом зустрічі стало підписання між сторонами Договору про співпрацю, який передбачає низку спільних навчально-методичних та наукових заходів на університетському і міжнародному рівнях за участю студентів та викладачів ФККПІ НАУ та фахівців компанії.