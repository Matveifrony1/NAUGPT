Заголовок: Інститутом ІКАО НАУ проведено курси,   спрямовані на розвиток національної системи безпеки авіації України
Дата: 30/11/2020
URL: https://nau.edu.ua/ua/news/2020/listopad/institutom-ikao-nau-provedeno-kursi-spryamovani-na-rozvitok-natsionalnoi-sistemi-bezpeki-aviatsii-ukraini.html
==================================================

У листопаді 2020 року Інститутом ІКАО НАУ проведено два курси, що спрямовані на розвиток національної системи безпеки авіації України: 17 – 18 листопада 2020 року «Системний підхід до управління безпекою авіації для керівників суб'єктів авіаційної діяльності», до якого долучились вищі керівники авіакомпаній «Джоніка» і «Рось авіа»; 23 – 27 листопада 2020 року  «Система управління безпекою авіації», до якого долучились вищі керівники та керівники структурних підрозділів ДП Ніколаївський авіаремонтний завод, Харківського державного авіаційного виробничого підприємства, ДП «Украерорух», авіакомпаній  «Аероджет» та «Рось авіа», Криворізького льотного коледжу ХНУВС, аеропортів «Харьків» (ТОВ «НЬЮ СИСТЕМС АМ») та ТОВ «Міжнародний аеропорт «Дніпропетровськ». Курси проводили інструктори інституту ІКАО НАУ заступник директора інституту міжнародного співробітництва та освіти, доцент Дмитро Бугайко та доцент Олександр Башта.
Завдання курсів – розвиток системи управління безпекою авіації на національному рівні та на рівні авіапідприємств галузі, моделювання їх взаємодії з метою упередження авіаційних інцидентів з цивільними повітряними суднами. Особливу увагу приділено впровадженню проактивного управління ризиками. Згідно до вимог Довідника ІКАО для відомств цивільної авіації з питань управління ризиками для безпеки польотів, пов'язаними з COVID-19 (Doc 10144) розроблено та введено в курс модуль «Управління ризиками в умовах пандемії COVID 19», який присвячено моніторингу біологічних та економічних загроз, що виникли під час пандемії. Такі підходи спрямовані на досягнення синергетичного ефекту в процесі імплементації системного підходу до управління безпеки авіації України. Курси проведені із дотриманням карантинних обмежень відповідно до постанови Кабінету Міністрів України від 22 липня 2020 року № 641 «Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2» (зі змінами).
Курси проводились під методичним керівництвом директора Інституту ІКАО НАУ професора Галини Андріївни Суслової. До останнього дня Галина Андріївна опікувалась справою свого життя – перепідготовкою кадрів вищої кваліфікації для світової, регіональної та національної авіації. Ми завжди відчували її підтримку. Для нас є знаковим, що всі слухачі вищезазначених курсів успішно склали іспити та отримали сертифікати з її підписом. Вічна пам’ять Вам, люба Галино Андріївно!