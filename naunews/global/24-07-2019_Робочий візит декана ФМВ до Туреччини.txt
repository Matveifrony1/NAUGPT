Заголовок: Робочий візит декана ФМВ до Туреччини
Дата: 24/07/2019
URL: https://nau.edu.ua/ua/news/2019/7/robochiy-vizit-dekana-fmv-do-turechchini.html
==================================================

Декан Факультету міжнародних відносин Юрій Волошин з робочим візитом відвідав університет імені Аладдіна Кейкубата (Аланія, Туреччина).
Юрій Волошин провів переговори  з членами Ради директорів Асоціації солідарності Аланії Мустафою Кемалем Кахья та Левентом Беналом, головою Асамблеї іноземців муніципалітету Аланії Абдулою Караоглу та ректором університету імені Аладдіна Кейкубата Ахметом Пинарбашиною.
Під час зустрічі обговорено питання взаємодії та співпраці між навчальними закладами щодо обміну студентами та викладачами, умов міжнародних стажувань та практик, організацій та проведення спільних міжнародних наукових та науково-практичних заходів, розробки спільних проектів та ін. Члени зустрічі, зокрема, висловили свою підтримку та сприяння у розвитку кафедри сходознавства на Факультеті міжнародних відносин.
Сторони обговорили та затвердили проект Меморандуму про співпрацю, який буде підписано ректорами обох університетів найближчим часом.