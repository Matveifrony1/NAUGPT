Заголовок: Випуск документознавців та фахівців з інформаційної діяльності
Дата: 24/06/2018
URL: https://nau.edu.ua/ua/news/1/7/vipusk-dokumentoznavtsiv-ta-fahivtsiv-z-informatsiynoi-diyalnosti.html
==================================================

23 червня 2018 р. в НН ГМІ відбувся випускний вечір студентів-бакалаврів напряму підготовки «Документознавство та інформаційна діяльність». Свято пройшло у стилі кінопремії Оскар, зі спалахами фотокамер та відзначенням у різних номінаціях викладачів та студентів за їхні досягнення.
Червоною доріжкою імпровізованого фестивалю пройшлися: директор Інституту С. Ягодзінський, заступник директора з організаційно-виховної роботи Ж. Іванова, заступник директора з навчальної роботи О. Алпатова, завідувач кафедри історії та документознавства І. Тюрменко та весь професорсько-викладацький склад кафедри, наставники групи Ю. Кондрашевська та Т. Клиніна і, звісно, самі випускники та їхні рідні і друзі.
Під час вручення нагород представникам дирекції та викладачам з вітальним словом виступив директор інституту, завідувач кафедри історії та документознавства, наставники наших зірок та всі охочі, які побажали випускникам нових звершень та всіляких гараздів. Потім студенти подякували всім, хто протягом чотирьох років був з ними пліч о пліч. Свято пройшло у дружній та невимушеній атмосфері в голівудському стилі.
Під кінець вечірки наставники та викладачі кафедри зробили солодкий подарунок своїм зірковим випускникам. А далі відбулося afterparty куди вже папараці не мали доступу.
Вітаємо наших дорогих випускників та з нетерпінням чекаємо всіх у магістратурі спеціальності «Інформаційна, бібліотечна та архівна справа»!