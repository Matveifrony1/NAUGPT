Заголовок: Захист інтересів юридичних осіб у судових інстанціях
Дата: 07/10/2015
URL: https://nau.edu.ua/ua/news/2015/10/zaxist-interesiv-yuridichnix-osib-u-sudovix-instancziyax.html
==================================================

6 жовтня 2015 року, напередодні відзначення Дня юриста, відбулася зустріч студентів 4 курсу Навчально-наукового Юридичного інституту з адвокатом  Олексієм Мальованим.
Мета заняття - висвітлення проблем захисту інтересів юридичних осіб та фізичних осіб-підприємців у судових інстанціях.
Олексій Мальований, маючи багаторічний досвід адвокатської практики, зробив невеликий екскурс у розвиток та становлення вітчизняної адвокатури, ознайомив студентів з особливостями реєстрації адвокатської діяльності, практичною стороною слухань  цивільних та господарських справ у судах першої інстанції, апеляції та касації, змоделював кілька варіантів професійної поведінки задля найбільш ефективного їх вирішення.
Зустрічі студентів з практикуючими працівниками допомагають не тільки  формувати у студентів уявлення про теоретичні аспекти майбутньої діяльності, а й дають уявлення про ті проблеми, що можуть виникати на практиці.