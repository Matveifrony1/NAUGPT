Заголовок: Наукометричні онлайн сервіси НТБ
Дата: 09/03/2017
URL: https://nau.edu.ua/ua/news/2017/3/naukometrichni-onlayn-servisi-ntb.html
==================================================

У НТБ НАУ створено новий онлайн сервіс – консультації науковців НАУ щодо наукометричних систем та рейтингових показників. Посилання на сервіс знаходиться на сайті НТБ НАУ (
www.lib.nau.edu.ua
) у розділах «Викладачам НАУ» і «Послуги та сервіси».
Інноваційні наукометричні дослідження з 2013 року стали одним з головних напрямів діяльності бібліотеки. Працівниками створено облік публікацій та цитування вчених НАУ, розроблено та постійно поповнюється власна база даних, яка містить інформацію про наукову діяльність всіх вчених НАУ, створено рейтинги викладачів НАУ та наукометричні профілі. Результати діяльності відображені на сайті бібліотеки
(www.lib.nau.edu.ua/profesors/default.aspx)
. На сьогодні розділ сайту «Викладачам НАУ» містить інформацію про наукові праці та їх цитованість близько 1700 працівників НАУ по БД Scopus, Google Академія. Серед них: 159 докторів наук та 769 кандидатів наук.
Важливим для наукової діяльності університету та бібліотеки стало підключення до БД Scopus у 2016-2017 рр.
Для науковців, викладачів та аспірантів НАУ співробітниками бібліотеки проводяться постійні консультації щодо підвищення наукометричних показників авторів НАУ, котрі допомагають сформовувати набір наукометричних показників, за якими проводиться кількісна оцінка і порівняльний аналіз наукової активності науковців НАУ:
друк в індексованих журналах;
друк в іноземних журналах;
друк з співавторами;
цитування власних робіт в рамках допущеного мінімуму (30 % від списку використаної літератури);
використання посилань в списку пристатейної бібліографії;
оформлення назв, анотацій, ключових слів, списку використаної літератури;
Дирекція та співробітники відділу інформаційно-аналітичної та довідково-бібліографічної роботи бібліотеки постійно:
відслідковують позиції НАУ в світових рейтингах ВНЗ;
аналізують присутність та допомагають реєструвати науковців НАУ в реєстрах унікальних ідентифікаторів (Google Scholar, Scopus AuthorID; ResearcherID; ORCID) та спеціалізованих соціальних мережах (Academia.edu, ResearchGate, Mendeley, Linkedin);
допомагають редакціям наукових періодичних видань НАУ виконувати вимоги, необхідні для реєстрації в наукометричних та реферативних базах даних (Scopus, Web of Science, Google Scholar тощо);
надають та реєструють Digital object identifier (DOI) для наукових періодичних видань НАУ;
організовують семінари, лекції, зустрічі з фахівцями з академічної грамотності та використання електронних ресурсів для потреб науково-дослідницької діяльності;
організовують тестові доступи до найавторитетніших світових електронних повнотекстових та реферативних ресурсів;
координують участь університету у загальнонаціональних проектах – “ElibUkr” та “Консорціум Informatio” та співпрацю з міжнародними постачальниками електронних ресурсів – Thomson Reuters та Elsevier.
Значну роль у підвищенні рейтингу та престижу нашого університету відіграють інституційний репозитарій er.nau.edu.ua (dspace.nau.edu.ua), наукові журнали НАУ (jrnl.nau.edu.ua), електронні конференції НАУ (conference.nau.edu.ua), які розміщують у вільному доступі  праці науковців.
Збільшення веб-присутності викладачів НАУ в міжнародних наукометричних базах Scopus, Google Академія, безперечно, призводять до збільшення рейтингу університету.
Отримати консультацію щодо роботи з наукометричними БД можна в Науково-технічній бібліотеці університету (каб.6, цокольне приміщення)
Відповідальна: Хавара Ольга Андріївна
Кон.тел.: 406- 60-07
E-mail: naukometria@nau.edu.ua