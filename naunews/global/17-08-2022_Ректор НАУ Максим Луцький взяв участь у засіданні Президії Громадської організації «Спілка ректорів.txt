Заголовок: Ректор НАУ Максим Луцький взяв участь у засіданні Президії Громадської організації «Спілка ректорів закладів вищої освіти України»
Дата: 17/08/2022
URL: https://nau.edu.ua/ua/news/2022/8/rektor-nau-maksim-lutskiy-vzyav-uchast-u-zasidanni-prezidii-gromadskoi-organizatsii-spilka-rektoriv-zakladiv-vishchoi-osviti-ukraini.html
==================================================

Сьогодні відбулося засідання Президії Громадської організації «Спілка ректорів закладів вищої освіти України» за участі Міністра освіти і науки України Сергія Шкарлета та народного депутата України, голови Комітету Верховної Ради України з питань освіти, науки та інновацій Сергія Бабака і інших почесних гостей.
На заході обговорили початок навчального року та організацію безпеки освітнього процесу, підготовку та проведення Всеукраїнського форуму SEB-2022, проєкт Плану відновлення України (Освіта і наука), міжнародну співпрацю Спілки тощо.
За результатами обговорення, присутніми було ухвалено низку важливих рішень, зокрема:
- графік освітнього процесу та його організація це виключне право науково-педагогічних колективів закладів вищої освіти та їх керівництва;
- члени Громадської організації «Спілка ректорів закладів вищої освіти України» мають надати свої пропозиції та зауваження щодо проєкту Плану відновлення України (Освіта і наука);
- провести у жовтні-листопаді 2022 року Всеукраїнський форум SEB-2022: наука, освіта, бізнес.