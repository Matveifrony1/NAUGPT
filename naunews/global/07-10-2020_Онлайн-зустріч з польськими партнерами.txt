Заголовок: Онлайн-зустріч з польськими партнерами
Дата: 07/10/2020
URL: https://nau.edu.ua/ua/news/2020/zhovten/onlayn-zustrich-z-polskimi-partnerami.html
==================================================

Керівництво НАУ взяло участь в онлайн-зустрічі з нагоди 20-річчя з дня заснування Міжнародного університету логістики та транспорту у Вроцлаві (Польща).
Вітаючи наших партнерів, Володимир Ісаєнко відзначив, що «наші університети мають чудовий досвід співпраці – 11 років розвитку наукової та освітньої діяльності. Понад 30 спільних міжнародних науково-практичних конгресів і конференцій, успішні програми мобільності викладачів та студентів. Науково-інноваційна діяльність наших університетів спрямована на впровадження інноваційних технологій у світову транспортну галузь, а підготовка висококваліфікованих фахівців є основою для її подальшого розвитку».
Ректор Міжнародного університету логістики і транспорту у Вроцлаві Марчин Павеска підкреслив непересічну роль співробітництва університетів у процесі розвитку міжнародної освіти.
Польських колег також привітали керівники університетів Великобританії, Китаю, Австралії, Словаччини, Франції, Марокко, Німеччини, Індії, Республіки Гани, В’єтнаму та Польщі, зокрема, Мельбурнського університету, Паризького політехнічного інституту, Кренфілдського університету та Нінбоського технологічного університету.