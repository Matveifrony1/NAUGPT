Заголовок: Інтелектуальні технології лінгвістичного аналізу
Дата: 19/10/2015
URL: https://nau.edu.ua/ua/news/2015/10/intelektualni-texnologii-lingvistichnogo-analizu.html
==================================================

19 жовтня 2015 року на базі кафедри комп’ютеризованих систем управління Навчально-наукового інституту Комп’ютерних інформаційних технологій (НН ІКІТ) розпочала роботу VIIІ Міжнародна   науково-технічна конференція «Інтелектуальні технології лінгвістичного аналізу».
Мета конференції - дослідження методів, алгоритмів та комп’ютерних технологій лінгвістичного аналізу, принципів побудови інтелектуальних мовно-інформаційних та пошукових систем, обмін досвідом їх застосування в науці та освіті.
Пленарне засідання відкрив відповідальний за наукову роботу НН ІКІТ, зав. кафедрою комп’ютеризованих систем управління д.т.н., професор О. Литвиненко. З доповідями виступили д.т.н., проф.  В.Касьянов («Ентропійна парадигма у теорії активних систем», НАУ), д.т.н. Д. Ланде  («Визначення експертних груп фахівців на основі аналізу реферативної бази даних», Інститут проблем реєстрації інформації НАН України), к.т.н. Є. Артамонов  («Методи виявлення обходу автоматичних систем антиплагіату», НАУ).
19 та 20 жовтня працюватимуть чотири секції конференції за напрямами «Теорія та методологія інтелектуальних мовно-інформаційних систем», «Теорія та технології інформаційного пошуку», «Методи системного моделювання», «Комп’ютерна технологія порівняльного аналізу електронних текстів».