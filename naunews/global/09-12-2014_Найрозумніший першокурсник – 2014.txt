Заголовок: Найрозумніший першокурсник – 2014
Дата: 09/12/2014
URL: https://nau.edu.ua/ua/news/2014/12/najrozumnishij-pershokursnik-–-2014.html
==================================================

4 грудня 2014 року в Юридичному інституті відбувся традиційний конкурс «Найрозумніший першокурсник - 2014». В залі зібралися першокурсники для того, щоб позмагатися у знаннях з тих дисциплін, які вони вже опанували за час навчання.
У конкурсі, який складався з трьох турів, участь узяли 12 першокурсників. Боротьба була цікавою і напруженою. Підтримати своїх одногрупників прийшли їхні друзі.
Знання та кмітливість студентів оцінювало журі у такому складі: директор Юридичного інституту Ірина Сопілко, заступник директора з наукової роботи Ростислав Калюжний, заступник директора з навчально-методичної роботи Вадим Вишновецький, директор Навчального центру з проблем повітряного та космічного права Вікторія Череватюк.
У І турі журі оцінювало знання студентів з теорії та історії держави і права, конституційного права, латинської мови, історії держави і права забіжних країн, історії України. В ІІ тур вийшло 5 першокурсників, а до фіналу потрапило лише 4 з них, які у ІІІ вирішальному турі давали експрес-відповіді на запитання у категоріях  «Міфологія»,  «Українська та зарубіжна література», «Кіноматограф», «Історія України».
У завзятій боротьбі перемогу здобули: перше місце – Вікторія Журавльова (група ПР-104), друге місце - Вікторія Лісова (група ПР-102), третє місце - Святослав Кондратчук (група ПР-104).
Вітаємо переможців! Це перша маленька сходинка до вашого великого майбутнього!