Заголовок: Візит представників муніципального уряду Вейхай
Дата: 28/05/2019
URL: https://nau.edu.ua/ua/news/2019/5/vizit-predstavnikiv-munitsipalnogo-uryadu-veyhay.html
==================================================

Делегація  представників Міського управління муніципального уряду Вейхай  (Китайська Народна Республіка): віце-мер Жанг Вей, представник уряду Ван Дажи Мале, представник відділу закордонних справ Ю Гочунь, директор  Науково-технічного бюро парку високотехнологічних наук Ванг Хоуцюань та співробітники бюро Цзян Янчуань та Лю Юнь зустрілась з керівництвом університету.
Ректор Володимир Ісаєнко, презентувавши університет, зазначив, що НАУ  співпрацює з  університетами країн світу у сфері освіти в авіаційній галузі, зокрема, з 28 університетами та інститутами Китайської Народної Республіки.
У свою чергу, голова китайської делегації – віце-мер муніципального уряду Жанг Вей, повідомив, що готовий сприяти налагодженню стосунків між НАУ та Вейхайським технологічним університетом і вейхайським відділенням  Харбінського технологічного університету із розробки дронів.
Після ознайомлення з навчальною та науково-дослідницькою базою університету, було обговорено питання академічних проектів, які можуть представляти спільні інтереси. Окрім того, досягнуто домовленості, що делегація  НАУ відвідає муніципальний уряд Вейхай задля розвитку співробітництва з провідними університетами КНР.