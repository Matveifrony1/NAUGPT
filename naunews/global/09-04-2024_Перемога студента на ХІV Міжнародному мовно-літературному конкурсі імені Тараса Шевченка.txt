Заголовок: Перемога студента на ХІV Міжнародному мовно-літературному конкурсі імені Тараса Шевченка
Дата: 09/04/2024
URL: https://nau.edu.ua/ua/news/2024/4/peremoga-studenta-na-hiv-mizhnarodnomu-movno-literaturnomu-konkursi-imeni-tarasa-shevchenka.html
==================================================

У Відокремленому структурному підрозділі «Київський фаховий коледж ком’ютерних технологій та економіки Національного авіаційного університету» панує атмосфера гордості! Студент групи П-12
Тімур Мірошников здобув перемогу на XIV Міжнародному мовно-літературному конкурсі учнівської та студентської молоді імені Тараса Шевченка.
Цей престижний конкурс щороку збирає найталановитіших молодих декламаторів з усього світу, які змагаються у глибокому розумінні спадщини Великого Кобзаря та вмінні донести до слухачів силу його безсмертних творів.
Тімур Мірошников продемонстрував
неперевершену майстерність, чуття рідної мови та безмежну любов до української літератури.
Від щирого серця
вітаємо переможця
! Його наполеглива праця, відданість українській літературі та безмежний талант привели до заслуженого тріумфу. Окрема подяка викладачці
Віталіні Коляді
за наставництво та вагомий внесок у розвиток юного таланту.
Бажаємо Тімуру й надалі плекати любов до рідного слова, розкривати його невичерпні багатства і радувати всіх своїми досягненнями. Нехай ця перемога стане черговим кроком до нових звершень!