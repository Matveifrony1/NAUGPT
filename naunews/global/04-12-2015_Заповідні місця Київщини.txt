Заголовок: Заповідні місця Київщини
Дата: 04/12/2015
URL: https://nau.edu.ua/ua/news/2015/12/zapovidni-misczya-kiivshhini.html
==================================================

3 грудня 2015 року під керівництвом доцента кафедри фізичного виховання та спортивної підготовки Навчально-наукового Гуманітарного інституту В. Білецької студенти збірної НАУ зі спортивного туризму здійснили одноденний пішохідний похід (18 км) вздовж західного сектору Київського укріпрайону. В цьому районі знаходиться пам'ятник жителям хутора Любка, страченим у 1943 р., та ДОТ № 431.
Маршрут подорожі проходив вздовж р. Любка, що витікає з озера в урочище Дудар Сенокос, протікає околицями с. Коцюбинське, територією загальнодержавної пам’ятки природи «Романківське болото» та впадає в р. Ірпінь. З 2002 р. долина р. Любка є загальнозоологічним заказником «Річка Любка» як антропогенно не навантажена територія, на якій збереглися типові для Полісся представники тваринного світу.