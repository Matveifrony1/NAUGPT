Заголовок: Факультет аеронавігації, електроніки та телекомунікацій НАУ запрошує на навчання
Дата: 16/08/2022
URL: https://nau.edu.ua/ua/news/2022/8/fakultet-aeronavigatsii-elektroniki-ta-telekomunikatsiy-nau-zaproshue-na-navchannya.html
==================================================

Факультет аеронавігації, електроніки та телекомунікацій (ФАЕТ) Національного авіаційного університету є навчально-науковим підрозділом, який здійснює підготовку висококваліфікованих авіаційних фахівців, проводить науково-дослідну і науково-технічну діяльність у високотехнологічних і наукоємних галузях аеронавігації, радіотехніки, телекомунікацій, авіоніки, електроніки, автоматики та управління.
Діяльність ФАЕТ НАУ провадиться відповідно до рекомендацій Міжнародної організації цивільної авіації (ICAO), Європейської організації з безпеки аеронавігації (EUROCONTROL), Європейського агентства з безпеки авіації (EASA), Міжнародного союзу електрозв'язку (ІТU), Інституту інженерів з електротехніки та радіоелектроніки (ІЕЕЕ) і спрямована на реалізацію міжнародної концепції глобальної системи зв'язку, навігації, спостереження і організації повітряного руху (CNS/ATM).
Відповідно до міжнародних вимог підготовка майбутніх авіаційних фахівців передбачає оволодіння професійно-орієнтованою англійською мовою на кафедрі авіаційної англійської мови. За всіма спеціальностями підготовка здійснюється за освітніми ступенями Бакалавр і Магістр.
Навчальний процес, що проводиться більше як 80-ма кандидатами наук та більше як 40-ка докторами наук, забезпечено новітнім лабораторним обладнанням, устаткуванням та тренажерами.
Навчальні плани всіх освітньо-професійних програм узгоджено з нашими партнерами, роботодавцями та багатьма іншими українськими і закордонними підприємствами та установами.
Факультет складається з:
- кафедри телекомунікаційних та радіоелектронних систем
Навчання за спеціальністю: 172 «Телекомунікації та радіотехніка»
Освітньо-професійні програми: Телекомунікаційні системи та мережі, Комп’ютерно-інтегровані радіоінформаційні системи та технології, Радіоелектронні пристрої, системи та комплекси, Апаратура радіозв'язку, радіомовлення і телебачення».
- кафедри авіаційних комп'ютерно-інтегрованих комплексів
Навчання за спеціальністю: 151 «Автоматизація та комп'ютерно-інтегровані технології»
Освітньо-професійні програми: Комп’ютерно-інтегровані технологічні процеси і виробництва, Інформаційні технології та інженерія авіаційних комп’ютерних систем.
- кафедри аерокосмічних систем управління
Навчання за спеціальністю: 151 «Автоматизація та комп’ютерно-інтегровані технології»
Освітньо-професійна програма: Комп’ютеризовані системи управління та автоматика
- кафедри авіоніки
Навчання за спеціальністю: 173 «Авіоніка»
Освітньо-професійні програми: Комплекси пілотажно-навігаційного обладнання, Комп’ютерний дизайн авіоніки.
- кафедри аеронавігаційних систем
Навчання за спеціальністю: 272 «Авіаційний транспорт».
Освітньо-професійні програми: Безпілотні авіаційні комплекси, Обслуговування повітряного руху, Системи аеронавігаційного обслуговування».
- кафедри електроніки, робототехніки і технологій моніторингу та інтернету речей
Навчання за спеціальність: 171 «Електроніка».
Освітньо-професійні програми: Електронні системи, Електронні технології Інтернету речей, Електронні прилади та пристрої.
Навчання за спеціальністю: 153 «Мікро- та наносистемна техніка».
Освітньо-професійна програма: Фізична та біомедична електроніка.
Детальніше про ФАЕТ НАУ можна дізнатися за
посиланням
.