Заголовок: Курси з авіаційного законодавства
Дата: 11/11/2015
URL: https://nau.edu.ua/ua/news/2015/11/kursi-z-aviaczijnogo-zakonodavstva.html
==================================================

В період з 04 по 06 листопада 2015 року Навчально-науковим інститутом післядипломного навчання були проведені курси підвищення кваліфікації за затвердженою Державіаслужбою програмою «Авіаційне законодавство». Інформація про нову програму викликала значний інтерес у авіаційних фахівців. На навчання прибули представники керівного складу ПрАТ «Авіакомпанія «МАУ», ЗАТ «Азербайджан хаво йуларі», ТОВ «АВІАЗАР», ТОВ «БЦАК «Пілот», ТОВ «Європа Ейр», ТОВ «ЕйрТаурус». Заняття проводили старший викладач кафедри авіоніки Навчально-наукового інституту аеронавігації Олександра Тризна та доцент кафедри конструкції літальних апаратів Навчально-наукового Аерокосмічного інституту Святослав Юцкевич. Слухачі високо оцінили фаховий рівень молодих викладачів.