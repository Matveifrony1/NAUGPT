Заголовок: Привітання Голови комісії з реорганізації НАУ, в.о. ректора Володимира Шульги з прийдешнім Різдвом та Новим роком
Дата: 31/12/2023
URL: https://nau.edu.ua/ua/news/2023/12/privitannya-golovi-komisii-z-reorganizatsii-nau-vo-rektora-volodimira-shulgi-z-priydeshnim-rizdvom-ta-novim-rokom.html
==================================================

Шановні колеги, здобувачі вищої освіти, партнери, друзі!
Від імені Національного авіаційного університету та від мене особисто прийміть найщиріші вітання з прийдешнім Різдвом Христовим і Новим роком!
Ці зимові свята традиційно сповнюють наші серця вірою в перемогу добра над злом і налаштовують на те, що наступний рік буде кращим, а будь-які труднощі плинними.
Ми також дякуємо нашим захисникам і захисницям за безпеку і можливість працювати задля майбутнього. Саме їх щоденний подвиг дає нам надію на Перемогу і відновлення України.
Від душі хочу побажати Вам і Вашим близьким Божого благословення, міцного здоров’я, невичерпного щастя і нових успіхів.
Нехай 2024 рік буде щедрим на радісні події та принесе мир, злагоду і процвітання!
З повагою
Голова комісії з реорганізації НАУ,
в.о. ректора                                                                                                         Володимир Шульга