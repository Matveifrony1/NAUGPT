Заголовок: У добру путь, дорогі випускники!
Дата: 11/07/2016
URL: https://nau.edu.ua/ua/news/2016/7/u-dobru-put-dorogi-vipuskniki.html
==================================================

6 липня 2016 року в Центрі культури та мистецтв Національного авіаційного університету відбулось урочисте вручення дипломів випускникам Навчально-наукового Юридичного інституту.
Цього року випускний складався не лише з офіційної частини, але й концертної програми. Відкривав незабутній день для нещодавніх студентів Інституту випускник 2013 року Олександр Петрушин, який і був ведучим заходу. У концертній програмі брали участь: команда НАУ «АГА», студентка Інституту Іванна Білоконна. Несподіванкою для випускників стало привітання їх науково-педагогічними працівниками через відеоролик. Також зі словами щирої вдячності та глибокої шани від усіх випускників 2016 року до науково-педагогічного складу інституту та до своїх батьків звернулися випускники Марія Рощук, Олексій Вінцевич, Ірина Магльована.
Офіційна частина святкового заходу розпочалася зі слів привітання від директора Навчально-наукового Юридичного інституту Ірини Сопілко, яка побажала усім випускникам здійснення всіх заповітних мрій в такому нелегкому дорослому житті. Відповідальний за наукову роботу Ростислав Калюжний вручив переможцям огляду-конкурсу на кращу дипломну роботу – Марії Рощук, Юлії Чумак, Наталії Лапі, Марині Розводовській грамоти Національного авіаційного університету.
Свято продовжилось врученням випускникам дипломів освітнього степеня «Бакалавр», «Магістр» та освітньо-кваліфікаційного рівня «Спеціаліст».
Ми пишаємося науковими і творчими досягненнями наших випускників. Бажаємо, подальших успіхів у науковій та практичній роботі!