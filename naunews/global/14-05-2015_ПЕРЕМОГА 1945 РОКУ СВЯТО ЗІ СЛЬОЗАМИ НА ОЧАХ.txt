Заголовок: ПЕРЕМОГА 1945 РОКУ: СВЯТО ЗІ СЛЬОЗАМИ НА ОЧАХ
Дата: 14/05/2015
URL: https://nau.edu.ua/ua/news/2015/5/peremoga-1945-roku-svyato-zi-slozami-na-ochax.html
==================================================

9 травня 1945 року назавжди увійшло в історію, як День Перемоги над німецьким фашизмом, що розпалив Другу світову війну. Воєнне лихоліття залишило глибокий слід в історичній долі українського народу.
24 квітня 2015 року в Науково-технічній бібліотеці НАУ відбулися урочистості та вшанування пам’яті загиблих у Другій світовій війні. Бібліотекарі ініціювали та провели патріотичний історико-літературний захід «Перемога 1945 року: свято зі сльозами на очах», присвячений Великій Перемозі.
Відкрив захід лекцією «Велич і трагедія Перемоги 1945 року» професор НАУ Інституту післядипломного навчання, к. філос. н. Леонід Тупчієнко. Промовець розвіяв міфи Другої світової війни, розповів про найважливіші події трагічної епопеї 1939–1945 років. Він порадив присутнім більше читати і аналізувати цей пласт історії та об’єктивно, без ідеологічних нашарувань оцінювати і сприймати його. Леонід Сидорович  дав відповіді на поставлені запитання і закликав присутніх до миру, порозуміння  та каяття.
Про героїзм і мужність, благородство людського духу, бажання перемогти і вистояти у роки війни розповіли заступники директора НТБ Олена Шкурко та Олексій Іванкевич, завідувач відділом Ольга Фатич та бібліотекар І категорії НТБ Світлана Бобко.
Полум’яні слова поетів і письменників України: Павла Тичини, Олександра Довженка, Дмитра Луценка, Ліни Костенко, Івана Неходи лунали у виконанні завідувача відділом НТБ Катерини Постовіт, завідувача сектором Оксани Будачової та бібліотекаря І категорії НТБ Наталії Перевертун.
Організувала захід завідувач сектора НТБ Оксана Лазаренко.
У цей день була презентована книжкова виставка-композиція «Перемога у нас, Перемога!», присвячена 70-й річниці Перемоги над фашистськими загарбниками. Охочі мали можливість ознайомитися з літературою історичної тематики, що розкривала події 1939 – 1945 років.
Минають роки, але в пам’яті людей залишаються славні подвиги воїнів, їх внесок у нашу Велику Перемогу, в захист миру, свободи, добра і процвітання незалежної України.