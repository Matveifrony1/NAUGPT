Заголовок: Святкова пошта
Дата: 10/03/2015
URL: https://nau.edu.ua/ua/news/2015/3/svyatkova-poshta.html
==================================================

6 березня 2014 року на кафедрі іноземних мов і прикладної лінгвістики Гуманітарного інституту пройшла акція «Святкова пошта». Викладачі змогли привітати свої колег-жінок, а студенти – улюблених викладачів та дівчат з Міжнародним жіночим днем 8 березня за допомогою «святкових листонош», у ролі яких виступили студенти 4 курсу ІЕБ. Напередодні весняного свята наші хлопці розносили святкові листівки та букети квітів викладачам, інженерам та лаборантам різних кафедр, привітали працівників бібліотеки та ангару, розклеїли привітальні стіннівки у навчальних корпусах. Як справжні джентльмени студенти висловили теплі побажання та вишукані компліменти кожному адресату. Щира подяка нашим листоношам за святковий настрій!