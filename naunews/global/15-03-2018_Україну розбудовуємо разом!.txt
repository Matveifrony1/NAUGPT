Заголовок: Україну розбудовуємо разом!
Дата: 15/03/2018
URL: https://nau.edu.ua/ua/news/1/3/ukrainu-rozbudovuemo-razom.html
==================================================

14 березня 2018 року Навчально-науковий інститут неперервної освіти спільно з Київським міським центрам зайнятості забезпечив участь Національного авіаційного університету в масовому профорієнтаційному проекті «Люби і розбудовуй Україну», що відбувся на Київському бронетанковому заводі. Мета проекту – сформувати у шкільної молоді стійку мотивацію до праці, прагнення жити і працювати в Україні, посилити освітньо-культурну діяльність, виховати національну свідомість, патріотизм та активну життєву позицію.
Ці високі принципи при підготовці висококласних  фахівців традиційно впроваджуються у навчально-виховному процесі НАУ, який на заході представили заступник директора з НВР ННІНО С. Черіпко; заступник директора з науково-методичної роботи та міжнародної діяльності  ННІІДС, д. т. н., професор П. Павленко; відповідальний секретар Приймальної комісії, к. т. н., доцент О. Ткаліч; фахівець відділу маркетингу ННІНО О. Костенко та ст. лейтенант кафедри військової підготовки О. Замурняк.
Понад 350 учням 9–11 класів ЗНЗ м. Києва, які завітали на захід, О. Ткаліч передав щирі слова вітання від адміністрації університету та представив презентацію нашого вишу. Він характеризував навчально-виховний процес, Правила прийому до НАУ, дозвілля студентів, освітні та міжнародні програми, англомовний проект. У консультаційному центрі співробітники дали вичерпні відповіді на всі запитання, що цікавили абітурієнтів. Випускники ЗНЗ отримали запрошення взяти участь у Всеукраїнських олімпіадах НАУ, учні 10 класів – стати учасниками загальноуніверситетських заходів та освітніх проектів: «Літня школа–2018» та «Пробне ЗНО–2018».
За високий рівень профорієнтаційної роботи серед молоді директор Київського міського центру зайнятості В. Білич вручив НАУ подяку, а  також запропонував екскурсійну програму, під час якої учасники переконалися у високій обороноздатності нашої держави і ознайомилися з процесом виробництва та модернізації бронетанкової  і бойової техніки.
Тож будемо сподіватися, що кращі випускники ЗНЗ якісну вищу освіту здобуватимуть саме у Національному авіаційному університеті, а як провідні фахівці зможуть себе реалізувати на кращих підприємствах нашої держави.