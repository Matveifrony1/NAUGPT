Заголовок: Профорієнтаційні зустрічі у м. Чернігові
Дата: 30/09/2015
URL: https://nau.edu.ua/ua/news/2015/9/proforientaczijni-zustrichi-u-m-chernigovi.html
==================================================

25 вересня 2015 року Інститутом доуніверситетської підготовки було здійснено відрядження до м. Чернігова з метою презентації Національного авіаційного університету для випускників та їх батьків. Захід у форматі батьківських зборів було проведено на базі ЗНЗ І-ІІІ ст. №27.
Понад 100 абітурієнтів та їх батьків були детально проінформовані про навчально-наукову діяльність університету. Фільм про НАУ ознайомив присутніх із історією та сьогоденням закладу. У ході зустрічі представники університету дали відповіді на ряд запитань, що хвилюють сучасних абітурієнтів та їх батьків: форма власності ВНЗ, рівень акредитації, кількість напрямів підготовки, структура, наукова діяльність, дозвілля, друга вища освіта, військова підготовка, навчання на підготовчих курсах, по завершенні яких є реальна можливість отримати додаткові бали, здобути спеціальність на одному з інженерно-технічних напрямів навчання, вдало працевлаштуватися і, як результат, побудувати професійну кар’єру.