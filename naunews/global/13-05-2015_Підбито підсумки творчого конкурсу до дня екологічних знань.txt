Заголовок: Підбито підсумки творчого конкурсу до дня екологічних знань
Дата: 13/05/2015
URL: https://nau.edu.ua/ua/news/2015/5/pidbito-pidsumki-tvorchogo-konkursu-do-dnya-ekologichnix-znan.html
==================================================

27 квітня на кафедрі екології Інституту екологічної безпеки були підбиті підсумки конкурсу стінгазет, який проводився  до Дня екологічних знань.
Переможцем конкурсу стали студенти групи ЕК-501, які підготували стіннівку на тему: «Екологічний слід людини»
У нашій країні День екологічних знань відзначається з 15 квітня 1996 року за ініціативою громадських природоохоронних організацій.
Мета свята — просувати екологічні знання та формувати екологічну культуру людей, інформувати громадськість про стан справ у галузі екологічної безпеки та про стан навколишнього середовища, а також виховувати громадянина, що вміє мислити екологічно.
Важливість екологічної освіти вже ні в кого не викликає сумнівів і в багатьох країнах є пріоритетним напрямом навчання і виховання. Адже діяльність з формування екологічної культури населення та дбайливого ставлення до навколишнього природного середовища — це запорука безпечного майбутнього для всього людства.