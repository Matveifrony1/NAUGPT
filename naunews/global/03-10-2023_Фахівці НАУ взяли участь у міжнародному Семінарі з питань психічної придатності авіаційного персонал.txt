Заголовок: Фахівці НАУ взяли участь у міжнародному Семінарі з питань психічної придатності авіаційного персоналу
Дата: 03/10/2023
URL: https://nau.edu.ua/ua/news/2023/10/fahivtsi-nau-vzyali-uchast-u-mizhnarodnomu-seminari-z-pitan-psihichnoi-pridatnosti-aviatsiynogo-personalu.html
==================================================

За ініціативи Управління цивільної авіації Республіки Молдови в період з 27 вересня по 01 жовтня в м. Кишинів було проведено міжнародний семінар з питань психічного здоров'я і придатності авіаційного персоналу.
До участі були запрошені провідні світові фахівці галузі для вироблення єдиного концептуального підходу в експертизі авіаційного персоналу Цивільної авіації з психічними розладами та запобігання причин їх провокуючих (Керівництво ESAM, медичної служби ЕUROCONTROL, Керівництво CAA, AeroMC і АМЕ понад 10 країн Світу)
НАУ представляли Головний лікар-АМЕ АМЦ, Президент асоціації АМЕ України Вадим Петлін і Заступник Головного лікаря-AME Вікторія Діхтярук.
Науково-практичний захід супроводжували змістовні доповіді, активні обговорення та результативні дискусії.
Експертні аспекти, висвітлені на семінарі, стануть основою для подальших покращень в оцінці психічної придатності авіаційного персоналу не лише в Україні, але й у багатьох країнах світу. Результати заходу підкреслили високий рівень професіоналізму та відповідальності українських експертів, які активно сприяють створенню безпечного та ефективного повітряного простору.