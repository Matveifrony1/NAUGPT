Заголовок: Нововведення і особливості вступної кампанії 2018 року в НАУ
Дата: 16/02/2018
URL: https://nau.edu.ua/ua/news/1/2/novovvedennya-i-osoblivosti-vstupnoi-kampanii-2018-roku-v-nau.html
==================================================

15 лютого у НАУ відбувся тренінг з членами приймальної комісії «Особливості вступної кампанії 2018 року», в рамках якого було опрацьовано нововведення, запроваджені Міністерством освіти і науки України.
З презентацією новел вступної компанії виступили фахівці приймальної комісії НАУ Олег Ткаліч, Кирило Ніколаєв,  Анжеліка Кокарєва.
Серед низки нововведень майбутньої вступної компанії зокрема, з’явилися нові вимоги до сільського коефіцієнта (у 2018 році він дорівнюватиме 1,02 для осіб, зареєстрованих у селах не менше двох років до дня завершення подачі заяв про вступ та які здобули повну загальну середню освіту у закладах освіти, що знаходяться на території сіл). Йшлося також про нові формули для обрахунків конкурсного балу для вступу на навчання для здобуття ступеня магістра.
- Відбулися також зміни в розподілі максимальних обсягів державного замовлення, - зазначив перший заступник відповідального секретаря приймальної комісії НАУ Кирило Ніколаєв. - Крім того, вступники отримали можливість подавати 7 заяв на вступ на 4 спеціальності за державним замовленням, на контракт – необмежено.
Під час тренінгу працівники приймальних комісій дізналися також про новий перелік предметів ЗНО,  обговорили порядок визначення конкурсного балу, перелік документів необхідних для вступу та терміни прийому заяв та документів від абітурієнтів.
- Якщо бажаєте дізнатися більше про вступну компанію 2018 року – щиро запрошую на День відкритих дверей нашого вишу, який відбудеться у суботу 17 лютого, - сказав відповідальний секретар приймальної комісії НАУ Олег Ткаліч. - Члени приймальних комісії з радістю дадуть відповіді на усі ваші запитання.
Прес-служба НАУ