Заголовок: Протипожежні заходи в НАУ
Дата: 07/10/2020
URL: https://nau.edu.ua/ua/news/2020/zhovten/protipozhezhni-zahodi-v-nau.html
==================================================

З власної ініціативи адміністрації університету працівників ГУ ДСНС України у місті Києві було запрошено до позапланової перевірки пожежної безпеки.
Також спільними зусиллями НАУ і Солом’янського районного управління ГУ ДСНС проводиться позачергова перевірка будівель, де планується робота виборчих дільниць задля забезпечення протипожежної безпеки під час проведення місцевих виборів 25 жовтня 2020 року.
Відповідно до наказу ректора «Про проведення навчань з питань пожежної безпеки та тренування з евакуації на випадок пожежі» на початку  навчального року, 24-25 вересня в НАУ проведено дводенні навчання з пожежної безпеки. У рамках навчань, зокрема, спільно з ГУ ДСНС проведено тренування з евакуації людей у випадку пожежі.
Тільки у 2020 році НАУ закупив 313 вогнегасників, 200 комплектів пожежних рукавів і стволів та 11 000 знаків пожежної безпеки. Також у лютому цього року університетом укладено договір з Головним управлінням Державної служби з надзвичайних ситуацій (ГУ ДСНС) у місті Києві про надання платних послуг на проведення занять з пожежної безпеки.
Загалом протягом 2018-2020 років університетом використано понад п’ять мільйонів гривен на забезпечення пожежної безпеки університету.