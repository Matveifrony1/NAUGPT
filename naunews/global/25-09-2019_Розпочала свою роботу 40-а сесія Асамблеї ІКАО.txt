Заголовок: Розпочала свою роботу 40-а сесія Асамблеї ІКАО
Дата: 25/09/2019
URL: https://nau.edu.ua/ua/news/2019/9/uchast-u-40-y-sesii-asamblei-ikao.html
==================================================

Ректор Володимир Ісаєнко у складі офіційної делегації бере участь у засіданнях 40-ї сесії Асамблеї Міжнародної організації цивільної авіації (ІКАО). На асамблею, що проходить з 24 вересня по 4 жовтня  2019 року в Монреалі (Канада), запрошено 193 держави-члени ІКАО та велику кількість міжнародних організацій.
З вітальним словом на відкритті ювілейної сесії Асамблеї, присвяченої 75-річчю створення ІКАО, виступив Президент Ради ІКАО Олумуіва Бенард Аліу.
Упродовж двох тижнів делегати обговорюватимуть принципові питання розвитку міжнародного співробітництва в галузі цивільної авіації. Під час пленарних засідань Асамблеї буде розглянуто виконання глобального плану з безпеки авіації та  розроблено детальну робочу програму ІКАО з економічної, правової та технічної співпраці.