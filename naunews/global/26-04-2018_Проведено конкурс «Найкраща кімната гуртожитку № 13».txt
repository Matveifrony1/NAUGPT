Заголовок: Проведено конкурс «Найкраща кімната гуртожитку № 13»
Дата: 26/04/2018
URL: https://nau.edu.ua/ua/news/1/4/provedeno-konkurs-naykrashcha-kimnata-gurtozhitku-№-13.html
==================================================

24 квітня 2018 р. на виконання Плану роботи Навчально-наукового юридичного інституту у гуртожитку № 13 студмістечка НАУ проведено конкурс «Найкраща кімната гуртожитку № 13».
Мета заходу – відзначити тих, хто постійно підтримує порядок у своїх помешканнях та заохотити інших жити в чистоті та комфорті.
До складу журі входили директор інституту Ірина Сопілко, відповідальна особа за навчально-методичну роботу Вадим Вишновецький, відповідальна особа за навчально-виховну роботу Ніна Троцюк, завідувач кафедри цивільного права і процесу Світлана Вишновецька, професор кафедри господарського, повітряного та космічного права Дмитро Беззубов, завідувач навчально-методичної криміналістичної лабораторії Лілія Грекова, голова студради гуртожитку № 13 Владислав Заїка. Журі мало визначити найкращу десятків з кімнат.
Головними критеріями оцінювання були санітарно-гігієнічний стан кімнати та умови для забезпечення навчання в ній. На думку журі «найкращою кімнатою гуртожитку № 13» була визнана кімната 311б, мешканці якої були нагороджені солодким подарунком.
Вітаємо студентів, кімната яких справила найсильніше враження на членів журі!