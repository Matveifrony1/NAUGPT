Заголовок: День знань – хвилююче і незабутнє свято…
Дата: 04/09/2015
URL: https://nau.edu.ua/ua/news/2015/9/den-znan-–-xvilyuyuche-i-nezabutne-svyato….html
==================================================

1 вересня навчальні заклади України гостинно відчинили свої двері школярам і класи знову наповнились веселим дитячим гамором, а вчителі привітно зустріли святково одягнених і усміхнених вихованців. Хтось із них прийшов до альма-матер удруге, втретє.., а хтось – востаннє чи вперше. День знань відкрив перед випускниками незвідані дороги, цікавий шлях до самостійного дорослого життя. Він став для школярів початком наполегливої праці задля процвітання нашої незалежної держави.
У святковий день за доброю традицією Національний авіаційний університет узяв участь в урочистій церемонії Першого дзвоника та привітав зі святом учнів понад 60 ЗНЗ м. Києва та області. Університет представляли: ІДП (8), ГМІ (10), ІЕМ (5), ЮІ (5), ІІДС (5), ІАН (15), ІАП (5), ІКІТ (5) ІЕБ (3), АКІ (2).
Колектив НАУ побажав учасникам свята мирного неба, впевненості в завтрашньому дні, незабутніх миттєвостей шкільного життя, нових відкриттів і всіляких досягнень! Теплі та щирі слова подяки прозвучали і для вчителів – за їхню титанічну віддану працю. Адже бо саме вони, ділячись своїми знаннями, плекають патріотів України.