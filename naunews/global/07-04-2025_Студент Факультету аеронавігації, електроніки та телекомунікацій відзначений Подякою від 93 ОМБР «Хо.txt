Заголовок: Студент Факультету аеронавігації, електроніки та телекомунікацій відзначений Подякою від 93 ОМБР «Холодний Яр»
Дата: 07/04/2025
URL: https://nau.edu.ua/ua/news/2025/4/student-fakultetu-aeronavigatsii-elektroniki-ta-telekomunikatsiy-vidznacheniy-podyakoyu-vid-93-ombr-holodniy-yar.html
==================================================

Здобувач ступеня бакалавра освітньої програми «Безпілотні авіаційні комплекси»
Іван Приходько
отримав Подяку від командування та особового складу батальйону безпілотних систем 93 ОМБР «Холодний Яр». Відзнаку Іван заслужив за свою
волонтерську діяльність
, спрямовану на підтримку Сил Оборони України.
Колектив кафедри аеронавігаційних систем вважає це одним із гідних поваги прикладів громадянської позиції студентів. Іван навчається за акредитованою програмою
«Безпілотні авіаційні комплекси»
, яка узгоджена з професійними стандартами та надасть йому можливість у майбутньому здобути кваліфікацію
«Дистанційний пілот безпілотного повітряного судна»
або
«Дистанційний командир безпілотного повітряного судна».
Викладачі відзначають високу мотивацію Івана до опанування теорії і практики керування безпілотною авіаційною технікою та його цілеспрямований рух до поставленої мети. Такі приклади поєднання навчання з практичною допомогою захисникам України демонструють важливість якісної освіти для зміцнення обороноздатності нашої держави.