Заголовок: На території НАУ відбулася інтерактивна виставка до 35-х роковин аварії на ЧАЕС «Віртуальна подорож Чорнобилем»
Дата: 28/04/2021
URL: https://nau.edu.ua/ua/news/2021/4/na-teritorii-nau-vidbulasya-interaktivna-vistavka-do-35-h-rokovin-avarii-na-chaes-virtualna-podorozh-chornobilem.html
==================================================

Щороку 26 квітня ми згадуємо катастрофу на Чорнобильській АЕС, яка назавжди змінила життя кожного з нас. Цьогоріч, минає 35 років, як на 4-му енергоблоці Чорнобильської атомної електростанції сталася катастрофа планетарного масштабу, яка є найбільшою за всю історію ядерної енергетики, як за кількістю загиблих і потерпілих від її наслідків людей, так і за економічним збитком. Відлуння цієї трагедії відчувається і зараз, тому ми маємо гідно вшанувати тих, хто поклав своє життя або віддав своє здоров’я за те, щоб ми сьогодні могли спокійно жити і будувати нашу власну державу.
До 35-річчя Чорнобильської катастрофи, на території Національного авіаційного університету, за ініціативою Студентської ради та адміністрації ФККПІ, було проведено сучасну інтерактивну виставку «CHORNOBYL 35» для студентів НАУ та мешканців району від МГО «Європейський Інститут Чорнобиля» у партнерстві з Національним Музеєм Чорнобиль, МГО «Центр Прип'ять.ком», МО «Союз Чорнобиль-Фукусима» та «Українська Спілка ветеранів Афганістану та Чорнобиля».
Гості виставки, завдяки AR технології мобільного додатку Chornobyl App (ссилка) потрапили у віртуальний світ Прип’яті, дізнались історію катастрофи, ознайомились з його науковими та культурними проектами, навіть могли ,,ставити” на підлогу 3D моделі, подивившись портал 360 навколо себе через смартфон, або живу фотографію. Також, були експонати, де був присутній тільки текст - там фото, відео, документи, які розкривають специфіку теми розділу.
Плакати, що є нашими дверима в історію Чорнобилю, можна було знайти на вході у 4-ий корпус, на колонах під переходом між 5 та 6 корпусами, великій та малій кав'ярнях "Пітчер", на вході до NAU HUB. Виставка відповідала всім карантинним обмеженням — відвідувач торкався лише свого смартфону та дотримувався дистанції.
Пам‘ятаємо та не забуваємо історію!