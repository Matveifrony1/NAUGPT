Заголовок: Між НАУ та громадською організацією «Джуніор Ачівмент Україна» підписано меморандум про співпрацю
Дата: 29/11/2023
URL: https://nau.edu.ua/ua/news/2023/11/mizh-nau-ta-gromadskoyu-organizatsieyu-dzhunior-achivment-ukraina-pidpisano-memorandum-pro-spivpratsyu.html
==================================================

Голова комісії з реорганізації НАУ, виконувач обов’язків ректора Шульга Володимир Петрович зустрівся з представниками Громадської організації «Джуніор Ачівмент Україна» та разом з менеджеркою проєктів Міленіною Єлізаветою Дмитрівною підписав меморандум про співпрацю між НАУ та ГО.
Гостя також зустрілась з в. о. проректора з гуманітарної політики та інновацій Мариною Валентинівною Петченко для обговорення алгоритму реалізації та технічної підтримки впровадження навчальної програми та курсів з розвитку соціального підприємництва.
Метою меморандуму є підготовка висококваліфікованих кадрів, розвиток нових освітніх проєктів у сфері підприємництва фінансової грамотності, а також розвиток інфраструктури та екосистеми освіти в Україні.
Сфери співробітництва:
- розробка та втілення навчальних та інформаційних програм і курсів, різноманітних проєктів, спрямованих на підвищення рівня фінансової грамотності та підприємницької освіти, а також для розвитку соціального підприємництва;
- проведення спільних заходів (конференцій, круглих столів, тренінгів, лекцій, практик, проєктного навчання, культурних, просвітницьких), спрямованих на розвиток освітніх проєктів та практичних напрацювань у сфері студентського підприємництва та фінансовою грамотністю;
- сприяння проведенню майстер-класів для студентів Університету та його коледжів провідними спеціалістами України та інших країн, менторства їх підприємницьких ініціатив та проєктів;
- створення можливостей щодо надання стипендій, разових заохочень, відзнак та іншої можливої матеріальної та фінансової підтримки для студентів Університету та його коледжів, що беруть участь у спільних освітніх проєктах;
- спільна розробка та втілення навчальних програм, курсів та проєктів з підвищення кваліфікації педагогічних, наукових і науково-педагогічних працівників, видача та визнання відповідних сертифікатів тощо.
Під час візиту, гостя ознайомила присутніх з молодіжною програмою «Відновлення через соціальне підприємництво та повідомила про готовність залучати студентів НАУ до проєкту соціального підприємництва в Україні.
Представники обох сторін висловили певні сподівання на успішне впровадження спільних ініціатив та активну участь студентів у програмах, що реалізуються за цим меморандумом. Співпраця між НАУ та «Джуніор Ачівмент Україна» обіцяє стати важливим кроком у підготовці майбутніх висококваліфікованих фахівців до викликів і можливостей сучасного ринку праці.
Володимир Шульга подякував Єлізаветі Міленіній за можливості, які відкриваються перед студентами щодо розвитку і реалізації соціального підприємництва на шляху відбудови України.