Заголовок: Мовна культура – основа державності
Дата: 14/11/2014
URL: https://nau.edu.ua/ua/news/2014/11/movna-kultura-–-osnova-derzhavnosti.html
==================================================

11 листопада 2014 року викладачі кафедри української мови та культури Гуманітарного інституту Л. Верхулевська та Л. Сидоренко разом зі студентами ФЕП та ГМІ взяли участь у Всеукраїнській науково-практичній конференції «Українська мова вчора, сьогодні, завтра в Україні». Конференція відбулася в Національному педагогічному університеті імені М.П. Драгоманова і була присвячена ювілею завідувача кафедри культури української мови, академіка АН ВО України, професора С. В. Шевчук.
Робота конференції була побудована за чотирма науковими напрямками: сучасні питання мовної політики та мовної культури в Україні, мова як чинник національної самоідентифікації, аспекти професійної комунікації в Україні і світі, мовні чинники в сучасному освітньому процесі. Метою наукової зустрічі став аналіз мовно-культурної ситуації в Україні, вивчення шляхів усебічного розвитку української мови.
Студенти НАУ змогли поспілкуватися з науковцями, знайти нових знайомих серед філологів-ровесників та розширити коло наукових інтересів у гуманітарній площині.