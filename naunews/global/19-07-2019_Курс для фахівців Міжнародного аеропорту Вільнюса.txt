Заголовок: Курс для фахівців Міжнародного аеропорту Вільнюса
Дата: 19/07/2019
URL: https://nau.edu.ua/ua/news/2019/7/kurs-dlya-fahivtsiv-mizhnarodnogo-aeroportu-vilnyusa.html
==================================================

Інститутом ІКАО проведено навчальний курс «Візуальні  засоби та системи електропостачання для забезпечення безпеки польотів на аеродромах» для фахівців інженерно-експлуатаційного департаменту Міжнародного аеропорту міста Вільнюс (Литва). Тренінг проводила інструктор Інституту ІКАО Світлана Дев’яткіна на базі Міжнародного аеропорту Вільнюса.
Під час навчання відбувся обмін теоретичним та практичним досвідом щодо проблем технічної експлуатації наземних візуальних засобів забезпечення безпеки польотів. Слухачі проаналізовали особливості технічної експлуатації аеродромних вогнів світлодіодного типу, обговорили національні особливості впровадження системи управління безпекою польотів на аеродромах цивільної авіації у різних країнах.
Слухачі позитивно оцінили зміст та якість навчального матеріалу курсу, його спрямованість на практичні аспекти керування безпекою польотів на етапі візуального пілотування.