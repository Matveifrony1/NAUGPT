Заголовок: В НАУ пройшли заходи з нагоди Дня пам’яті та примирення
Дата: 09/05/2023
URL: https://nau.edu.ua/ua/news/2023/5/v-nau-proyshli-zahodi-z-nagodi-dnya-pam’yati-ta-primirennya.html
==================================================

«Законом України «Про увічнення перемоги над нацизмом у Другій світовій війні 1939–1945 років» встановлено День пам’яті та примирення, який відзначається щороку 8 травня з метою вшанування пам’яті всіх жертв Другої світової війни 1939–1945 років.
Здобувачі вищої освіти групи ПР-306Б Юридичного факультету разом із наставником Діаною Майстро під час корпоративної години переглянули документальний фільм під назвою «День пам’яті та примирення». Запроваджуючи цю пам’ятну дату, Україна прагнула доєднатися до європейської традиції відзначення перемоги у Другій світовій війні, вшанування всіх борців із нацизмом та жертв війни», - зазначила наставник групи.
Перегляд документальної стрічки дозволив кожному студенту усвідомити важливість збереження пам’яті українців, які поклали свої життя в цій страшній трагедії, щоб надати можливість вільно жити нам. Адже надзвичайно важливо сьогодні згадувати та вшановувати подвиг тих, хто боровся з нацизмом і переміг його. Війна — це не лише танки, гармати й масштабні бої. Це — долі, мільйони маленьких і великих людських бід, які тривали роками та які на жаль триваю і сьогодні.
А от на факультеті економіки та бізнес-адміністрування (ФЕБА) було проведено заходи з вшанування дня Пам’яті та Примирення протягом 5-8 травня, на яких декан Сергій Смерічевський, заступниці декана Ольга Вовк та Оксана Попович, завідувачки кафедр, викладачі і куратори академічних груп, здобувачі вищої освіти ФЕБА познайомили з історичними подіями того часу й сучасними викликами.
5 травня 2023 року на кафедрі економіки та бізнес-адміністрування відбувся патріотичний захід «Пам’ять жертв Другої світової війни: 1939-1945 рр», а 8 травня 2023 року завідувачка і викладачі кафедри бізнес-аналітики та цифрової економіки, здобувачі вищої освіти обговорили символізм, сакральність змісту Перемоги, Примирення та Пам’яті Героїв. На заході здобувачі та викладачі вшанували подвиг всіх, хто боровся за рідну землю, та мільйони безневинних жертв війни, яку розв’язали два тоталітарних режими – рашиський і нацистський. Кафедра економіки повітряного транспорту ФЕБА на годині корпоративної культури запросила здобувачів до вшанування пам’яті загиблих у ІІ світовій війні та обговорення викликів і загроз людству, що зараз спровоковані вторгненням рф до України. На кафедрі маркетингу в форматі історичних, інформаційних матеріалів та презентацій кураторами академічних груп було проведено години корпоративної культури зі здобувачами, обговорено події ІІ світової війни й її наслідки для України.
На кафедрі фінансів, обліку і оподаткування було презентовано родинні шляхи викладачів і здобувачів через військові події ІІ світової війни. Доцент кафедри Олена Рибак познайомила присутніх з досвідом свої рідних, які захищали рідну землю і розвивали українську ідентичність у військовий час. Здобувачка Юлія Ткаченко поділилась історичними свідченнями своєї бабусі Гриценко Галини, записані про події 1941-1943 р.р. Юлія Ткаченко розповіла про героїзм дідусів при захисті українських земель у роки війни. Здобувачка Аліна Ярина розповіла про долю своєї бабусі, Ольгу Ярину, яка плекала пам’ять й розповідала про Голодомор 1933 року, оберігала рідних під час окупації у ІІ світову війну і, надалі, виховувала нащадків застерігаючи від повторення жахів війни, проте її внуки з 2014 року захищають Незалежність України та цінності Українців! Здобувачки ФЕБА поділилась історіями своїх рідних, які зараз захищають українців від жахів війни, які віддали молодість і здоров’я, і навіть Життя за наш Мир, Майбутнє і Мрії! Декан ФЕБА Сергій Смерічевський на зустрічах відзначив героїзм та стійкість української нації, закликав до збереження цінностей і пам’яті про ціну незалежності України, свободи і людяності, що здобуваються у важкій боротьбі українського народу протягом ХХ-ХХІ століть. Слава Героям України!!!