Заголовок: У НАУ відбувся освітньо-соціальний проєкт «Тиждень психології в НАУ»
Дата: 04/05/2023
URL: https://nau.edu.ua/ua/news/2023/5/u-nau-vidbuvsya-osvitno-sotsialniy-proekt-tizhden-psihologii-v-nau.html
==================================================

З 24 квітня по 2 травня у Національному авіаційному університеті відбувся вагомий проєкт «Тиждень психології в НАУ», організатором якого традиційно виступила кафедра педагогіки та психології професійної освіти Факультету лінгвістики та соціальних комунікацій. Учасниками проєкту стали здобувачі вищої освіти спеціальностей НАУ.
Тренінги, майстер-класи, вебінари, поетичні вечори, гра «Мафія» – калейдоскоп заходів, які наживо зібрав студентів і викладачів університету. Також наші здобувачі, які зараз знаходяться за кордоном, могли бути поряд з нами онлайн.
Висловлюємо щиру вдячність:
- Олені Дацун, старшому викладачеві кафедри педагогіки та психології професійної освіти ФЛСК, голові секції системної сімейної психотерапії київської філії УСП, члену Всеукраїнської арттерапевтичної асоціації, кризовому психологу за неймовірний майстер-клас «Настрій кольору ФЛСК», який відкрив учасникам шлях до самопізнання;
- Оксані Павлюк, доктору філософії 053 Психологія, доценту кафедри педагогіки та психології професійної освіти ФЛСК, практичному психологу ДНЗ «КЦПТО» за професійний тренінг «Розвиток лідерських якостей особистості», учасники якого дізналися багато цікавих речей про лідерство та як стати справжнім лідером; мали можливість взяти участь у цікавих практичних індивідуальних та групових вправах;
- Елліні Главінській, завідувачці навчально-наукової лабораторії педагогічної майстерності та моніторингу якості вищої освіти ФЛСК НАУ, викадачу психології, коучу, тренеру за цікавий тренінг «Коучинг + Асоціативні карти: ефективність²»;
- Тетяні Павленко, кандидату психологічних наук, доценту кафедри педагогіки та психології професійної освіти ФЛСК, сексологу, психосоматологу, психотерапевту та тренеру по методах «Позитивна психотерапія», «Я-реконструкція», яка провела креативну авторську гру для допомоги розвитку приватної практики «Психобізнес»;
- Анні Ларіонцевій, психологу, арттерапевту, спеціалісту по роботі з кризами та стресами, дитячому, сімейному психологу, автору метафоричних асоціативних карток, сертифікованому коучу, члену Східноукраїнської Асоціації арт терапевтів, керівнику тренінгового центру розвитку особистості «Ресурс», з тренінгом тренінг «Відновлення свого ресурсного стану, в часи війни, за допомогою метафоричних асоціативних карт», який допомагає віднайти власні ресурси для відновлення та натхнення, особливо під час війни.
- Анжеліці Кокарєвій, заступнику декана ФЛСК з наукової та міжнародної діяльності, кандидату педагогічних наук, професору кафедри педагогіки та психології професійної освіти, яка разом з Творчим об’єднанням студентів та аспірантів ФЛСК провела феєричну «Мафію», яка зібрала понад 6о студентів;
- Модераторам проєкту: Лесі Хоменко-Семеновій, заступнику декана ФЛСК по роботі зі студентами, доценту кафедри педагогіки та психології професійної освіти та студентці 2 курсу спеціальності Практична психологія Наталії Шапенко.
Особлива вдячність NAU HUB за сприяння у проведенні проєкту наживо!
Ми щиро дякуємо всім учасникам соціально-освітнього проєкту «Тиждень психології в НАУ» за творчу співпрацю, оригінальність, індивідуальність і натхнення!
Дякуємо Захисникам, що маємо можливість жити і зростати! Слава Україні!