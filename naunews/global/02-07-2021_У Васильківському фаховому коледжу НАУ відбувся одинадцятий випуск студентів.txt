Заголовок: У Васильківському фаховому коледжу НАУ відбувся одинадцятий випуск студентів
Дата: 02/07/2021
URL: https://nau.edu.ua/ua/news/2021/7/u-vasilkivskomu-fahovomu-koledzhu-nau-vidbuvsya-odinadtsyatiy-vipusk-studentiv.html
==================================================

Васильківський навчальний заклад має багаторічну історію по підготовці фахівців середньої ланки. З 1940 року тут навчали спеціалістів для військової авіаційної галузі, а у 2006 році він доєднався до Національного авіаційного університету як структурний підрозділ.
Зараз Відокремлений структурний підрозділ «Васильківський фаховий коледж Національного авіаційного університету» готує спеціалістів за 6-ма технічними і однією гуманітарною спеціальностями.
30 червня у Васильківський фаховий коледж, як у структурному підрозділі НАУ, відбувся одинадцятий випуск студентів.
З вітальними словами до випускників та педагогічного колективу коледжу звернулись перший проректор НАУ, доктор технічних наук, професор Рімвідас Хращевський, Васильківський міський голова Надія Баласинович, начальник Васильківського гарнізону генерал-лейтенант Анатолій Кривоножко та начальник Васильківського фахового коледжу Олександр Постніков.
Гості привітали випускників та побажали їм успіхів у подальшій професійній діяльності, віри у свої сили та натхнення знайти свій шлях.