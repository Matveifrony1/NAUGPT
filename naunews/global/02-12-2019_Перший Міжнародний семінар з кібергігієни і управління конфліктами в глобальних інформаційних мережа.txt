Заголовок: Перший Міжнародний семінар з кібергігієни і управління конфліктами в глобальних інформаційних мережах
Дата: 02/12/2019
URL: https://nau.edu.ua/ua/news/2019/12/pershiy-mizhnarodniy-seminar-z-kibergigieni-i-upravlinnya-konfliktami-v-globalnih-informatsiynih-merezhah.html
==================================================

Відбувся перший Міжнародний семінар з кібергігієни і управління конфліктами в глобальних інформаційних мережах. Співорганізатори: Факультет кібербезпеки, комп'ютерної та програмної інженерії; Факультет аеронавігації, електроніки та телекомунікацій; Наукове товариство студентів, аспірантів, докторантів та молодих учених НАУ та Національний університет «Львівська політехніка». Участь у заході взяли понад 200 науковців з 11 держав світу.
Ректор Володимир Ісаєнко відзначив актуальність тематики заходу, зважаючи на значне посилення і збільшення різноманіття кібератак, направлених на громадян, суспільство і державу. З вітальним словом виступили перший проректор НАУ, голова оргкомітету заходу  Валерій Козловський, начальник сектору ІТ та програмування Департаменту кіберполіції Національної поліції України Олексій Паденко, завідувач кафедри кібербезпеки та захисту інформації Київського національного університету імені Тараса Шевченка Олександр Оксіюк. На пленарному засіданні заслухано доповіді Тамари Радівілової (Харківський національний університет радіоелектроніки), Тетяни Охріменко (НАУ) та Олега Полігенька (компанія VELSTADT).
Робота семінару продовжилась у шести паралельних сесіях за базовими напрямками (соціальні мережеві та Інтернет сервіси, безпека критичних застосунків, інформаційно-комунікаційні інфраструктури та системи, управління інцидентами та конфліктами у кіберпросторі, захист від соціальної інженерії, обробка цифрового контенту), а також на постер-сесії у новоствореній Науково-дослідній лабораторії протидії кіберзагрозам в авіаційній галузі.