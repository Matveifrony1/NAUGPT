Заголовок: Професор В. Харченко відгукнувся на ініціативу щодо навчання в НАУ студентів з КНР
Дата: 05/04/2016
URL: https://nau.edu.ua/ua/news/2016/4/profesor-v-xarchenko-vidguknuvsya-na-inicziativu-shhodo-navchannya-v-nau-studentiv-z-knr.html
==================================================

Днями в. о. ректора НАУ Володимир Харченко зустрівся з головним представником Пекінської авіапромислової інвестиційної компанії «Тянь Цзянь» Чен Хойшен та її колегами. У зустрічі взяла участь декан факультету по роботі з іноземними студентами Ольга Шевченко.
Виклад цієї новини дещо нетрадиційний, оскільки передісторія зустрічі дає право пишатися науково-технічним рівнем фахівців Національного авіаційного університету.
Отже метою приїзду китайських фахівців в Україну було вивчити можливість підготовки в Україні фахівців з теорії конструкції газотурбінних двигунів.
З цією метою до НАУ вони побували у Харківському національному аерокосмічному університеті ім. М. Е. Жуковського та у Запорізькому національному технічному університеті, який обслуговує Запорізький моторобудівний завод. У цих навчальних закладах китайським партнерам порадили звернутися до Національного авіаційного університету, оскільки в ньому зосереджений потужний науково-освітній потенціал і найкращі фахівці відповідного профілю. Зверніть увагу, що це думка професіоналів, які знають, що говорять.
Під час зустрічі Володимир Харченко ознайомив гостей з напрямами, та широкими можливостями університету в підготовці потрібних китайській стороні фахівців. Було досягнуто домовленості про підготовку планів університету щодо навчання китайських студентів. А за попередньою інформацією китайські партнери мають намір навчати в НАУ 50 чоловік, тобто дві групи. Отже намітився ще один напрямок тривалого українсько-китайського співробітництва.
На закінчення свого візиту до НАУ китайські колеги відвідали музей університету.