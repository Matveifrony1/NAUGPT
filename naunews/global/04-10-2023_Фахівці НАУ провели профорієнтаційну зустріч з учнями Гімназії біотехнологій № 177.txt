Заголовок: Фахівці НАУ провели профорієнтаційну зустріч з учнями Гімназії біотехнологій № 177
Дата: 04/10/2023
URL: https://nau.edu.ua/ua/news/2023/10/fahivtsi-nau-proveli-proforientatsiynu-zustrich-z-uchnyami-gimnazii-biotehnologiy-№-177.html
==================================================

28 вересня 2023 року в Гімназії біотехнологій № 177 м. Києва пройшла профорієнтаційна зустріч представників Національного авіаційного університету – Навчально-наукового інституту розвитку освіти, Факультету економіки та бізнес-адміністрування, Юридичного факультету, Факультету екологічної безпеки, інженерії та технологій з учнями 9-11 класів.
У заході взяли участь – Марина Анна, заступник відповідального секретаря Приймальної комісії НАУ, доцент, к.екон.н., доцент кафедри бізнес-аналітики та цифрової економіки ФЕБА НАУ, Шапенко Людмила, доцент кафедри конституційного і адміністративного права ЮФ НАУ, доцент, к.ю.н., Горобцов Інокентій, аспірант кафедри екології ФЕБІТ НАУ, експерт, виконавець та керівник проєктів ГО Національного екологічного центру України; Петровська Тетяна, директор Центру допрофесійної підготовки та обдарованої учнівської молоді ННІРО НАУ, к.пед.н., Лелюх Лариса, провідний фахівець ННІРО НАУ.
Учасникам презентували діяльність НАУ, напрямки роботи кафедр ФЕБА, ЮФ, ФЕБІТ та освітні і профорієнтаційні проєкти ННІРО НАУ. Лектори розповіли про особливості вступної кампанії та освітнього процесу в НАУ, важливість написання мотиваційного листа, затребувані на ринку праці спеціальності та працевлаштування студентів після здобуття вищої освіти в університеті. Старшокласників запросили відвідати музей авіації, навчальні лабораторії, навчальний ангар та долучатися до онлайн-заходів і підготовчих курсів для майбутніх абітурієнтів на базі ННІРО НАУ.
Щиро дякуємо за сприяння в проведенні профорієнтаційного заходу Сташевській Ірині, директору гімназії, заслуженому учителю України, Виноградовій Ірині, заступнику директора, вчителям та учасникам зустрічі.
До зустрічі в Національному авіаційному університеті!