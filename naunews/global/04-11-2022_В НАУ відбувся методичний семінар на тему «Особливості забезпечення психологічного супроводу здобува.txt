Заголовок: В НАУ відбувся методичний семінар на тему «Особливості забезпечення психологічного супроводу здобувачів освіти в умовах воєнного стану»
Дата: 04/11/2022
URL: https://nau.edu.ua/ua/news/2022/11/v-nau-vidbuvsya-metodichniy-seminar-na-temu-osoblivosti-zabezpechennya-psihologichnogo-suprovodu-zdobuvachiv-osviti-v-umovah-voennogo-stanu.html
==================================================

27 жовтня 2022 року на Юридичному факультеті НАУ відбувся методичний семінар наставників та старост академічних груп на тему «Особливості забезпечення психологічного супроводу здобувачів освіти в умовах воєнного стану».
Метою даного заходу є допомога студентству пережити війну, психологічно та добрим словом підтримати молодь.
У роботі заходу взяли участь в.о. декана Вадим Вишновецький, заступник декана з навчально-організаційної роботи Ніна Троцюк; завідувач кафедри теорії та історії держави і права, старший наставник Олена Макеєва; капітан, старший помічник начальника навчальної частини кафедри військової підготовки НАУ Марія Ярмольчик, наставники та старости груп.
Під час методичного семінару розглядалися питання психологічного супроводу освітнього процесу в умовах воєнного стану, загальних засад діяльності психологічної служби у системі освіти у 2022/2023 навчальному році, трансформації освітнього простору в умовах воєнного часу, емоційного балансу учасників освітнього процесу в період воєнного стану та інші.
Підбиваючи підсумки, учасники окреслили основні методи та шляхи психологічної підтримки учасників освітнього процесу.