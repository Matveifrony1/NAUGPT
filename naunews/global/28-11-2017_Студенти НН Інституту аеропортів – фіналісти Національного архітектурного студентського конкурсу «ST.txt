Заголовок: Студенти НН Інституту аеропортів – фіналісти Національного архітектурного студентського конкурсу «STEEL FREEDOM’2017»
Дата: 28/11/2017
URL: https://nau.edu.ua/ua/news/2017/11/studenti-nn-institutu-aeroportiv-–-finalisti-natsionalnogo-arhitekturnogo-studentskogo-konkursu-steel-freedom’2017.html
==================================================

Студенти Навчально-наукового інституту аеропортів утретє взяли участь в щорічному Національному архітектурному  студентському конкурсі STEEL FREEDOM (організатор - Український Центр Сталевого Будівництва).
В конкурсі «STEEL FREEDOM’2017» змагались 58 команд вищих навчальних закладів  України, серед яких дві команди студентів 4 курсу напрямків підготовки «Архітектура» та «Будівництво».
25 листопада 2017 р. у виставковому центрі Торгівельно-промислової палати України Chamber Plaza відбувся фінал конкурсу.
За рішенням журі конкурсу:
-проектне рішення
команди В41
(Анастасія Пономаренко, Анна Кириченко, АР-404; Віталій Дмиш, Олександр Матвієнко, Олена Плющик, Альона Незуненко, ЦБ-405)  серед 10 фіналістів у номінації «Проект торгівельно-розважального комплексу з паркінгом  у складі житлового комплексу  Park Lake City, с. Підгірці, Обухівський район Київської області»;
-проектне рішення
команди № 86
(Катерина Начичко, АР-404; Олександра Михальчук, АР-403; Дар’я Костянецька, АР-404)  серед 19 півфіналістів у номінації «Проект 34-поверхового житлового комплексу з паркінгом, Оболонський район, м.Київ».
За рішенням експертів компанії СТАЛЕКС – провідного вітчизняного виробника покрівельних та фасадних сталевих виробів –
команда В41
визнана однією із двох найкращих у реалізації ідеї конкурсу. Команда отримала подарунковий сертифікат на суму 10 тис. грн. для придбання графічного планшету.
За рішенням ще одного партнера конкурсу - компанії Hilti Ukraine – світового лідера виробництва професійного будівельного обладнання  -
команда № 86
визнана найкращою у деталізації конструктивних рішень та відзначена цінним подарунком.
Успіх двох команд Навчально-наукового інституту аеропортів є результатом успішної наукової та навчальної підготовки майбутніх архітекторів та інженерів, яку здійснюють колективи кафедр містобудування (завідувач Галина Агєєва) та комп’ютерних технологій будівництва (завідувач Олександр Лапенко). Участь у конкурсах студентських творчих колективів це, насамперед, - моделювання професійної проектної роботи, спрямованої на створення комплексних рішень складних будівельних завдань.