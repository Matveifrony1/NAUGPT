Заголовок: НАУ стає учасником реалізації програми Президента України Володимира Зеленського «Велике будівництво»
Дата: 23/09/2021
URL: https://nau.edu.ua/ua/news/2021/9/nau-stae-uchasnikom-realizatsii-programi-prezidenta-ukraini-volodimira-zelenskogo-velike-budivnitstvo.html
==================================================

Ректор Національного авіаційного університету Максим Луцький та директор державного підприємства «Фінансування інфраструктурних проектів» Юрій Журавльов підписали Меморандум про співпрацю.
Метою Меморандуму є участь вчених і викладачів Факультету архітектури, будівництва та дизайну НАУ й інших факультетів університету в реалізації програми Президента України Володимира Зеленського «Велике будівництво» у питаннях, що стосуються реконструкції та будівництва нових аеропортів в регіонах України. Адже, станом на сьогодні, саме ці питання потребують новітніх підходів, інновацій та науково-технічного супроводу.
«НАУ має потужну авіаційну та інженерну школу, а наші високопрофесійні педагогічні та наукові кадри - визнані світовою спільнотою. Тому, я вважаю надзвичайно важливим цей крок. Цей запит від держави на роботу українських спеціалістів та іх активне залучення до модернізації інфраструктури аеропортів по всій країні», - зазначив ректор НАУ Максим Луцький.
Важливим напрямом співпраці, також, буде розробка нової освітньо-професійної програми, спрямованої на підготовку компетентних фахівців, майбутніх експлуатантів аеродромних комплексів.