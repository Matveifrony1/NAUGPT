Заголовок: Розвиток співпраці зі Словенською льотною школою Egmont Aviation d.o.o.
Дата: 30/03/2021
URL: https://nau.edu.ua/ua/news/2021/3/rozvitok-spivpratsi-zi-slovenskoyu-lotnoyu-shkoloyu-egmont-aviation-doo.html
==================================================

В рамках розширення програм міжнародного співробітництва між Національним авіаційним університетом та Словенською льотною школою Egmont Aviation d.o.o. було проведено он-лайн зустріч в ході якої сторони обговорили перспективи подальшої співпраці з питання проходження льотної підготовки студентами НАУ в Словенській льотній школі за стандартами Європейської агенції безпеки авіації (EASA); залучення українських інструкторів до навчання студентів у словенській школі; проведення спільних конференцій за участі авіакомпаній, що здійснюють авіаперевезення в Україні та за її межами.
Було презентовано навчальну програму Словенської льотної школи, яка дає можливість студентам Національного авіаційного університету отримання ліцензії EASA PPL, CPL.
За результатами зустрічі та враховуючи перспективи розвитку подальшої співпраці було підписано:
- угоду про співпрацю між НАУ та Egmont Aviation d.o.o., предметом якої є взаємовигідна, некомерційна співпраця у вирішенні завдань науково-технічного співробітництва, забезпечення якості освіти, підвищення ефективності навчальної та науково-дослідної роботи в університетах;
- угоду про співробітництво метою якої є організація спільної системи підготовки для отримання ліцензії пілота європейського зразка EASA;
- договір про надання послуг з організації нальоту на тренажері FNTP II з практичної підготовки про організацію навчання на базі сертифікованого авіаційного тренажеру ALX-92, послуги з практичної підготовки (чи ознайомчі польоти) на тренажері типу FNTP II.
Підписання вищезазначених документів дає можливість студентам – майбутнім пілотам отримати європейську підготовку, після проходження якої вони зможуть одразу працювати у провідних авіакомпаніях не тільки України, а й Європи та інших країн світу.