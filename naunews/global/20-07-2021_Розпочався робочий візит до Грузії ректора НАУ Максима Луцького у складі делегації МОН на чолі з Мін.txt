Заголовок: Розпочався робочий візит до Грузії ректора НАУ Максима Луцького у складі делегації МОН на чолі з Міністром Сергієм Шкарлетом
Дата: 20/07/2021
URL: https://nau.edu.ua/ua/news/2021/7/rozpochavsya-robochiy-vizit-do-gruzii-rektora-nau-maksima-lutskogo-u-skladi-delegatsii-mon-na-choli-z-ministrom-sergiem-shkarletom.html
==================================================

Сьогодні, делегація Міністерства освіти і науки України на чолі з Міністром Сергієм Шкарлетом у складі: Петро Куликов, Голова Ради ректорів, ректор Київського університету будівництва та архітектури, Максим Луцький, ректор Національного авіаційного університету, Валерій Запорожан, ректор Одеського національного медичного університету, Євген Трушляков, ректор Національного університету кораблебудування імені адмірала Макарова, Станіслав Ніколаєнко, ректор Національного університету біоресурсів і природокористування України, Євген Никифорович, Член-кореспондент Національної Академії Наук України, Анатолій Горбань, перший проректор Державного університету інфраструктури та технологій розпочала робочий візит до Грузії.
Міністр Сергій Шкарлет з делегацією освітян України провів робочу зустріч з представниками Парламенту Грузії за участі заступника Міністра освіти і науки Грузії Nunu Mitskevichi.
Зустріч проходила під головуванням Голови Комітету з питань освіти і науки Парламенту Грузії Шалви Папуашвіллі.
Учасники обмінялися думками щодо необхідності взаємодії між Міністерствами освіти і науки та Комітетами з питань освіти і науки обох сторін. Максим Луцький та Станіслав Ніколаєнко, як голови Комітету з питань освіти і науки Верховної Ради різних скликань, підкреслили необхідність створення нових концепцій для покращення спільної роботи.
Також, представниками Парламенту Грузії були запропоновані можливі проекти розвитку подальшої взаємодії у освітній і науковій галузях. Зокрема, розширенню можливостей для співпраці сприятиме створення фонду україно-грузинських освітніх стартапів.
Основними напрямами діалогу також стали:
- профільна освіта України;
- проблематика державного замовлення під дуальну систему освіти;
- активізація українсько-грузинського співробітництва у сфері академічних обмінів.