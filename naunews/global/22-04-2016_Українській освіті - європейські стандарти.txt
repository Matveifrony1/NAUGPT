Заголовок: Українській освіті - європейські стандарти
Дата: 22/04/2016
URL: https://nau.edu.ua/ua/news/2016/4/ukrainskij-osviti-evropejski-standarti.html
==================================================

19 квітня 2016 року Інститут вищої освіти НАПН України за підтримки Британської Ради в Україні, Національної команди експертів з реформування вищої освіти та Альянсу USETI організував та провів тренінг «Методологія розроблення стандартів вищої освіти». Мета заходу – сприяти розумінню тенденцій та вимог сучасних трансформацій науково-освітнього простору, що є первинною умовою успішності започаткованих МОН України реформ.
З доповідями виступили директор департаменту вищої освіти МОН України Олег Шаров, начальник відділу університетської освіти Алла Рибалко, члени сектору вищої освіти Науково-методичної ради МОН Леонід Любчик, Олександр Мирончук та директор Інституту вищої освіти Світлана Калашнікова.
Тренінг зібрав провідних учених – представників науково-методичної комісії № 4 з Гуманітарних наук та богослов'я сектору вищої освіти Науково-методичної ради МОН України. Національний авіаційний університет представляв директор Навчально-наукового Гуманітарного інституту Артур Гудманян, який був одноголосно обраний головою підкомісії 035 «Філологія». Бажаємо Артурові Грантовичу плідної праці задля розвитку філологічної освіти і науки України загалом та Національного авіаційного університету зокрема.