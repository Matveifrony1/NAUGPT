Заголовок: У пошуках скарбів філософської мудрості
Дата: 09/06/2017
URL: https://nau.edu.ua/ua/news/2017/6/u-poshukah-skarbiv-filosofskoi-mudrosti.html
==================================================

6 червня 2017 року за розкладом роботи «Літньої школи» кафедра філософія Навчально-наукового гуманітарного інституту провела освітньо-профорієнтаційний захід – «Скарби світової філософської мудрості». Модератори: доценти кафедри М. Абисова, Т. Шоріна, І. Скиба.
Учням 10-11 класів був запропонований формат інтелектуальної гри-вікторини на перевірку загальної гуманітарної та філософської ерудиції. Викладачі підготували цикл тестових запитань з історії світової філософії, що якнайкраще міг виявити фактичний рівень знань учнів, їхнє вміння аргументовано відстоювати свою думку, спонтанну дотепність та гнучкість уяви. З огляду на високу інтерактивність в ході вікторини і доволі точні й обґрунтовані відповіді захід пройшов успішно. Він продемонстрував зацікавленість, пошуковий та випробувальний інтерес учнів, їхню прихильність до аналітичних і проблемних завдань.
Наприкінці зустрічі за двома змінами занять були виявлені свої переможці. Викладачі відзначили тих учнів, хто надав найбільшу кількість правильних і найзмістовніших відповідей.
Переможцями 1-ої зміни (9:00-10:35) стали: Олександр Малукало (ЗОШ № 166 м. Києва); Євгеній Недайкаша (ЗОШ № 3 м. Мала Виска Кіровоградська область); Станіслав Опря (ЗОШ № 166 м. Києва); Марина Розломій (ЗОШ № 1 м. Бровари); Богдан Шмалько (ЗОШ № 3 м. Мала Виска Кіровоградська область).
Переможці заняття 2-ої зміни (10:45-12:20) – Дар’я Морська (гімназія НПУ ім. М.П. Драгоманова, м. Київ); Анастасія Павлюк (ЗОШ № 174 м. Києва); Єлизавета Скорик (Спеціалізована школа № 16 м. Києва); Юлія Степаненко (Славутський ліцей, м. Славутич Київської області); Аліна Тишинська (ЗОШ № 174 м. Києва); Ірина Чалапчій (ЗОШ № 230 м. Києва).
Вітаємо переможців і всіх учасників заходу! Вважаємо, що заняття  досягнули своєї мети. Вони згуртували учнів, налаштували їх на інтелектуальне змагання й серйозні роздуми, разом з тим, були насичені гумором і весолошами. Бажаємо випускникам Літньої школи-2017 плідного й успішного навчання та подальшого правильного професійного самовизначення. Сподіваємося, що майбутнього навчального року ми побачимо вас студентами нашого університету!