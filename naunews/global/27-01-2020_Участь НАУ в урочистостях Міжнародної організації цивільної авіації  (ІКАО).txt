Заголовок: Участь НАУ в урочистостях Міжнародної організації цивільної авіації  (ІКАО)
Дата: 27/01/2020
URL: https://nau.edu.ua/ua/news/2020/sichen/uchast-nau-v-urochistostyah-mizhnarodnoi-organizatsii-tsivilnoi-aviatsii-(ikao).html
==================================================

Офіційна делегація України взяла участь в урочистостях Міжнародної організації цивільної авіації у штаб-квартирі в Монреалі (Канада).
У заході взяли участь Генеральний секретар ІКАО Фан Лю, новообраний президент Ради ІКАО Сальваторе Шикітано та президент Ради ІКАО (2014-2019 рр.) Олумуіва Бенард Аліу.
Делегація України разом з представниками делегацій країн-учасниць ІКАО взяли участь в церемонії присвоєння Музею авіації ІКАО імені Олумуіва Бенард Аліу, випускника та Почесного доктора нашого університету.
Надзвичайний і Повноважний Посол України в Канаді Андрій Шевченко, ректор НАУ Володимир Ісаєнко та президент авіакомпанії «Авіалінії Антонова», випускник НАУ Михайло Харченко урочисто передали Музею авіації ІКАО модель АН-225 «Мрія», найбільшого та найпотужнішого у світі транспортного літака. Модель «Мрії» в Музеї встановлено завдяки активному сприянню Директора Інституту ІКАО НАУ Галини Суслової.