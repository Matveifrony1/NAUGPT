Заголовок: Колекція старовинних книжок Національного авіаційного університету з'явилася у проекті Europeana
Дата: 21/11/2014
URL: https://nau.edu.ua/ua/news/2014/11/kolekcziya-starovinnix-knizhok-naczionalnogo-aviaczi.html
==================================================

Europeana (
http://www.europeana.eu
) – стратегічний проект Європейської Комісії – великий багатомовний каталог оцифрованих об'єктів європейського культурного і наукового надбання, що зберігаються в "Установах пам'яті" – бібліотеках, музеях, архівах та аудіовізуальних архівах Європи.
Портал Europeana.eu був відкрито наприкінці 2008 року і сьогодні він надає доступ до 23,5 мільйону текстів, зображень, аудіо і відео файлів, 3D-моделей з фондів установ культури європейських та деяких інших  країн. Europeana планує до 2025 року надати доступ до всього цифрового надбання Європи.
Збирання і підключення контента – текстів, зображень, аудіо записів, відео, 3D-моделей до Еuropeana здійснюється організаціями і проектами – агрегаторами контента за підтримкою Європейської Комісії.
Проект Linked Heritage (Італія), до якого долучилася Науково-технічна бібліотека НАУ – один з агрегаторів контента до Europeana від провайдерів – національних "Установ Пам'яті". Linked Heritage співпрацює  з  асоційованими партнерами у країнах Східної Європи.
Україна як частина європейської історії, наукової думки і культурної традиції має  бути гідно представленою у європейських ресурсах.
Ознайомитися з колекцією можно за адресою:
http://www.europeana.eu/portal/search.html?query=europeana_collectionName%3A2048023%2A&rows=24