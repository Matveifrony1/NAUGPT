Заголовок: Архітектурні читання «Енергозберігаючі будинки»
Дата: 08/04/2015
URL: https://nau.edu.ua/ua/news/2015/4/arxitekturni-chitannya-energozberigayuchi-budinki.html
==================================================

6 квітня 2015 року на кафедрі основ архітектури та дизайну Інституту аеропортів пройшли архітектурні читання «Енергозберігаючі будинки». Читання пройшли в рамках Всеукраїнського «Фестивалю архітектури, дизайну та будівництва – 2015».
На запрошення завідувача кафедри Олени Трошкіної читання провела відомий архітектор Єлізавєта Решетняк, яка має значний досвід у проектуванні та будівництві енергозбережних будинків як в Україні, так і закордоном.  Послухати про сучасні технології в проектуванні та будівництві енергозбережних будинків прийшли викладачі кафедр, студенти напряму підготовки «Архітектура».
Розповідь архітектора дуже зацікавила її майбутніх колег, про що свідчить значна кількість обговорюваних питань - різні способи економії теплової та електроенергії в будинках і ефективність сонячних батарей на дахах, їх конструкції; і архітектурна форма та образність приватних енергозберігаючих котеджів. І найактуальніше питання - вартість проекту такого будинку та вартість його будівництва.