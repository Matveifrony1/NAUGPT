Заголовок: «Студвесна 2015». Інститут інформаційно-діагностичних систем
Дата: 16/04/2015
URL: https://nau.edu.ua/ua/news/2015/4/studvesna-2015-institut-informaczijno-diagnostichnix-sistem.html
==================================================

15 квітня в Центрі культури та мистецтв Національного авіаційного університету у змаганнях на кубок «Студвесни 2015» свою концертну програму представляла команда Інституту інформаційно-діагностичних систем.
1 частина. Дівчина знайомить хлопця зі своїми батьками і «напрошується» на зустрічне знайомство. Хлопець, соромлячись своїх батьків, наймає акторів зіграти їхню роль. При зустрічі батьків пари обман розкривається: додому повертаються справжні тато і мама хлопця. Мораль виступу – батьків не обирають.
2 частина. Команда ІІДС обіграла тему «Бійцівського клубу Студвесни». Представляючи номери, кожен учасник боровся за визнання свого виступу найкращим. Концертна програма складалась з хореографічної постановки, вокального виступу, відео «10 способів відрахуватися з університету», монологу, пантоніми під супровід біт боксера (цей номер журі визнало найкращим). Крім того, учасники використали допомогу журі у власних виступах. Зокрема Євгенія Бульду змусили боротись на рингу, придумуючи жарти, але й «махаючи кулаками» при цьому. А Микола Лебідь та Олександр Арутюнян змодельовували ситуації, перебуваючи в певних образах.
Вже в п’ятницю, 17 квітня на сцені ЦКМ виступить наступна команда – Інститут аеропортів. Тож ласкаво просимо!