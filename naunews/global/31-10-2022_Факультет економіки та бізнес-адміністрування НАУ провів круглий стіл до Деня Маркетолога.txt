Заголовок: Факультет економіки та бізнес-адміністрування НАУ провів круглий стіл до Деня Маркетолога
Дата: 31/10/2022
URL: https://nau.edu.ua/ua/news/2022/10/fakultet-ekonomiki-ta-biznes-administruvannya-nau-proviv-krugliy-stil-do-denya-marketologa.html
==================================================

День маркетолога дистанційно відзначили на Факультеті економіки та бізнес-адміністрування НАУ.
Цього року зустрілися в Zoom з колегами з кафедри маркетингу та туризму Маріупольського державного університету (м. Київ) та з кафедри маркетингу та бізнес-аналітики Донецького національного університету імені Василя Стуса (м. Вінниця) на круглому столі для обговорення сучасних тенденцій в маркетингу.
У заході взяли участь викладачі, фахівці-практики та здобувачі вищої освіти. Тематика доповідей була досить різноманітною, але всі виступи об’єднувала любов до маркетингу:
Анна Сиченко, маркетинг-директор компанії «Beauty Prof», що є одним з лідерів українського ринку Beauty-індустрії, представила для обговорення тему інсайтів та перспектив маркетингової діяльності у світі сучасних викликів ринку та основних напрямів розвитку;
Станіслав Заводовський, начальник відділу маркетингу НСК «Олімпійський», Голова Ради роботодавців факультету економіки та бізнес-адміністрування НАУ, розповів про маркетинг інновацій і сталий розвиток в спорті;
Алла Корольова, бренд-менеджер інвестиційно-девелоперського холдингу ZEZMAN (м. Одеса), запалила всіх слухачів цікавим досвідом вирощування брендів, формуванням Community та набрала максимальну кількість лайків і коментарів від учасників круглого столу;
Віктор Шиян, Голова студентської ради Навчально-наукового інституту Маріупольського державного університету, SMM-менеджер та спеціаліст з комунікацій та зв’язків із громадськістю ГО «Істок», розповів нові реалії в SMM 2022 р. та майбутні тренди 2023 р.;
Валерія Марчук, Голова Спонсорського відділу студентської ради ФЕБА НАУ, стипендіат Президента України, поділилась своїм практичним досвідом в спонсорській діяльності;
Альбіна Сажкова, здобувачка ВО МДУ, яка зараз навчається в Університеті Генуї (Італія) за програмою студентської мобільності Erasmus+, виступила з доповіддю про національну ідентифікацію як складову маркетингової стратегії підприємства у військовий час;
Дарія Нішпорська, керуюча маркетинговим відділом у R&D центрі Winstars Technology ІТ-Асоціації (м. Вінниця), Ілля Володимирович Злобін, засновник маркетингової агенції
#IZLOBIN
, блогер, колумнист медіа-кетчингових платформ, кандидат економічних наук, докторант Українського Вільного Університету м. Мюнхен, тренер та спікер проектів ПРООН, USAID UCBI, МАТРА,
Анна Кір‘якова, маркетолог брендів Ford, MG та Peugeot у Вінницькій області, провідний маркетолог, Софія Янчук, Digital-маркетолог, product-маркетолог в ніші Blockchain – об’єдналися в спільний виступ про маркетингові зміни, про зміни в бізнес-середовищі, про перспективи розвитку маркетингу.
Приємною несподіванкою стало відео-привітання з Міжнародним днем маркетолога від захисника Збройних Сил України!
Ми дуже вдячні всім захисникам за те, що сьогодні мали можливість поспілкуватись та отримати задоволення від нашого професійного свята!
Разом до Перемоги!
Тримаємо освітній фронт!
Розвиваємо Україну разом!