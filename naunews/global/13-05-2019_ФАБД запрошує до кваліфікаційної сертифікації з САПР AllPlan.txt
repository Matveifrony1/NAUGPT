Заголовок: ФАБД запрошує до кваліфікаційної сертифікації з САПР AllPlan
Дата: 13/05/2019
URL: https://nau.edu.ua/ua/news/2019/5/fabd-zaproshue-do-kvalifikatsiynoi-sertifikatsii-z-sapr-allplan.html
==================================================

На факультеті архітектури, будівництва та дизайну (згідно з домовленістю-гарантією про партнерство між Allbau Software GmbH і НАУ) вже сьомий рік поспіль студенти-архітектори та студенти-будівельники опановують комп’ютерні технології на основі САПР Allplan Nemetschek – найперспективнішого сучасного програмного засобу архітектурно-будівельного призначення.
З метою визначення результативності навчання Центр компетенцій Allbau Software в Україні (директор Юрій Смирнов та менеджер освітніх програм Євген Дегтярьов) 15 травня 2019 року в аудиторії 8.111 з 8-00 до 11-00 проводить кваліфікаційну сертифікацію для студентів НАУ та всіх бажаючих. До сертифікації запрошуються також студенти архітектурно-будівельних ЗВО Києва та практикуючі архітектори і інженери-будівельники.
Сертифікаційним завданням передбачається складання тесту (60 тестових питань закритого типу, 45 хвилин) та проектування котеджного будинку у середовищі САПР Allplan (2 години).
Під час сертифікації учасники користуються власним ноутбуком з встановленою ліцензійною програмою AllPlan (студентська версія).
Для з’ясування умов сертифікації та попередньої реєстрації 13 травня 2019 року в аудиторії 8.111 о 1100 фахівцями Allbau Software буде проведено консультацію.
Бажаємо успішної сертифікації усім учасникам!