Заголовок: ЧИ МАЄ АЛЬТЕРНАТИВУ АЛЬТЕРНАТИВНА ЕНЕРГЕТИКА?
Дата: 03/12/2014
URL: https://nau.edu.ua/ua/news/2014/12/chi-mae-alternativu-alternativna-energetika.html
==================================================

Під таким гаслом 27 листопада проходив науково-технічний семінар у Міністерстві освіти  і науки за партнерської підтримки «Svenska institutet (SI), NGO Agency of European Innovations», NGO «Foundation for promotion and implementation of novelty technologies NOVOTECH».
Лейтмотивом семінару було безперечне розуміння того, що альтернативні енергоресурси – це паливо 21 століття, перехід на альтернативну енергетику – комплексне вирішення енергетичних і екологічних проблем людства. Часто альтернативні джерела енергії називають «зеленими». В цьому проявляється домінантна екологічна складова альтернативної енергетики.
Були представлені доповіді про міжнародний потенціал альтернативних джерел енергії, нові джерела енергії у 6-му технологічноу укладі, перспективи сонячної та біоенергетики тощо.
Від університету в роботі семінару брав участь завідувач кафедри екології, директор УкрНДНЦ хіммотології і сертифікації ПММ і ТР С. Бойченко.