Заголовок: Права вимушених переселенців
Дата: 16/03/2015
URL: https://nau.edu.ua/ua/news/2015/3/prava-vimushenix-pereselencziv.html
==================================================

3 березня 2015 року старший викладач кафедри теорії та історії держави і права Олена Макеєва взяла участь у круглому столі на тему «Права вимушених переселенців: забезпечення та захист (міжнародний та вітчизняний досвід)». Він був проведений на базі Київського регіонального центру Національної Академії правових наук України.
Захід був організований за сприяння Інституту держави і права імені В. М. Корецького та Київського національного університету імені Тараса Шевченка.  У проведенні взяли участь голова Конституційного Суду України Ю. Баулін,  співробітники  Інституту держави і права ім. В. М. Корецького НАН України, науковці Київського національного університету імені Тараса Шевченка, представники Міністерства юстиції, інших державних установ України, юридичних засобів масової інформації.
На круглому столі  обговорювалося створення Координаційної ради з проблем громадянського суспільства, головою якої був обраний завідувач відділу теорії держави і права Інституту держави і права ім. В.М. Корецького НАН України Н. Оніщенко, а також розглядалася роль держави у механізмі забезпечення прав вимушених переселенців, міжнародний та вітчизняний досвід захисту прав вимушених переселенців.