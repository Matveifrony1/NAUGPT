Заголовок: НАУ відкрив двері для абітурієнтів-2017
Дата: 30/08/2016
URL: https://nau.edu.ua/ua/news/2016/8/nau-vidkriv-dveri-dlya-abiturientiv-2017.html
==================================================

26 серпня 2016 року в рамках проекту «Літня школа–2016» у залі Приймальної комісії відбувся День відкритих дверей для учнів 11 класу м. Києва та областей України. Абітурієнтів гостинно зустріли фахівці навчально-наукових інститутів, факультетів, представники Інституту доуніверситетської підготовки та Приймальної комісії університету. Під час заходу учням була надана змістовна інформація про діяльність університету та профільні кафедри, висвітлено перспективні напрямки його розвитку, ознайомлено з переліком спеціальностей та спеціалізацій, обговорено умови та порядок підготовки до ЗНО–2017 на підготовчих курсах ІДП, окреслено особливості вступної кампанії–2016. Присутні учні та батьки отримали вичерпні відповіді на усі запитання щодо підготовки до вступу у ВНЗ України, перспектив та особливостей навчання в НАУ, студентського життя та дозвілля, навчання на англомовному проекті. Спілкування відбувалося в дружній та теплій атмосфері.
Представники ННГМІ, ННІАН, ННЮІ, ННІАП, ННІІДС та ННІЕБ запросили учасників літньої школи (за бажанням) на 12 тематичних майстер-класів до навчальних аудиторій, лабораторій, студій та виставкової зали.
Сподіваємось, що незабутні враження повезуть випускники до навчальних закладів у всі куточки нашої держави.