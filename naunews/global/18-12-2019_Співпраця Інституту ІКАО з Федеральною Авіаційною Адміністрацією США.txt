Заголовок: Співпраця Інституту ІКАО з Федеральною Авіаційною Адміністрацією США
Дата: 18/12/2019
URL: https://nau.edu.ua/ua/news/2019/12/spivpratsya-institutu-ikao-z-federalnoyu-aviatsiynoyu-administratsieyu-ssha.html
==================================================

Сьогодні в Інституті ІКАО НАУ відбулась зустріч директора Інституту ІКАО Галини Суслової з керівником представництва Федеральної Авіаційної Адміністрації (FAA) США в країнах СНД і Південно-Східної Європи Хейді Емес. Вона відповідає за реалізацію політики Федеральної Адміністрації цивільної авіації США та питання проблем навколишнього середовища. У зустрічі також взяв участь начальник відділу міжнародного співробітництва Державіаслужби України Данило Давидов.
Відбулась важлива розмова про можливу співпрацю між FAA і Україною щодо  підготовки державних інспекторів з безпеки польотів та льотної придатності. Зокрема, сторони дійшли згоди, що Інститут ІКАО НАУ бере на себе організацію таких курсів, а представництво FAA сприятиме підготовці інструкторів для цих курсів в США. Складність полягає в тому, що державними інспекторами для цих курсів можуть бути лише чинні державні інспектори, які працюють в Державіаслужбі України.
Галина Суслова підкреслила готовність Інституту ІКАО НАУ спільно з Державіаслужбою України організувати процес підготовки державних інспекторів з льотної придатності повітряних суден, безпеки польотів та навчання персоналу.