Заголовок: Студенти НАУ – учасники Конференції інтернет-діячів iForum
Дата: 26/04/2018
URL: https://nau.edu.ua/ua/news/1/4/studenti-nau-–-uchasniki-konferentsii-internet-diyachiv-iforum.html
==================================================

Учасники Студентського конструкторського бюро експериментального ракетобудування Національного авіаційного університету NAURocket показали свої ракети на найбільшій у східній Європі Конференції інтернет-діячів iForum. Ракети були розміщені у самому центрі виставкової зони під назвою «Місто Майбутнього».
Студенти НАУ щороку беруть участь в iForum як волонтери.
Конференція iForum – це дев’ять основних напрямів з тематичними виступами, які проходять одночасно в кількох залах. Після офіційного відкриття на головній сцені доповіді тривають протягом усього дня. Цього року в програмі представлені такі напрями:
Інтернет-Бізнес, Стартапи, Реклама і Просування, Інтернет-Технології, Освітні технології майбутнього, Інновації, Блокчейн, Digital Fun, CRM.
Між залами розміщена експозона зі стендами компаній, а також тут є спеціалізована територія «Місто Майбутнього», де можна побачити і випробувати новітні розробки, які вже змінюють наше життя на краще.