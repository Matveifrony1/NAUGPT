Заголовок: Для студентів-філологів НАУ лекцію провела британський лінгвіст Філіппа Кемерон
Дата: 11/05/2022
URL: https://nau.edu.ua/ua/news/2022/5/dlya-studentiv-filologiv-nau-lektsiyu-provela-britanskiy-lingvist-filippa-kemeron.html
==================================================

9 травня, за ініціативи кафедри англійської філології і перекладу Факультету лінгвістики та соціальних комунікацій (ФЛСК) Національного авіаційного університету, для студентів 4 курсу спеціальності 035 «Філологія» проведено лекцію з навчальної дисципліни «Методика викладання іноземних мов».
До участі у лекції в онлайн-форматі долучилась лінгвіст, представниця Trafford College в Англії, викладач TESOL Філіппа Кемерон.
Пані Філіппа докладно розповіла про освітні особливості та інновації в Британії, схарактеризувала шкільну освіту різного рівня, зупинилася на проблемі викладання іноземних мов та методичних аспектах її вивчення дітьми і дорослими. Також, вона поділилася зі студентами власними «секретами» навчання англійської мови іноземців із різним рівнем мовної підготовки.
На завершення зустрічі Філіппа Кемерон відповіла на численні запитання студентів.
Висловлюємо вдячність місис Кемерон за цікаву лекцію та маємо надію на подальшу співпрацю.