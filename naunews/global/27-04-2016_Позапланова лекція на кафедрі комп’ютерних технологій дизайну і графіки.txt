Заголовок: Позапланова лекція на кафедрі комп’ютерних технологій дизайну і графіки
Дата: 27/04/2016
URL: https://nau.edu.ua/ua/news/2016/4/pozaplanova-lekcziya-na-kafedri-komp’yuternix-texnologij-dizajnu-i-grafiki.html
==================================================

22 квітня 2016 року на кафедрі комп'ютерних технологій дизайну і графіки у рамках «Фестивалю дизайну і мистецтв 2016» відбулася відкрита позапланова лекція на тему «Фен-Шуй та Васту: порівняння принципів застосування у сучасному інтер'єрі», яку провів д.т.н., проф., зав. кафедри комп'ютерних технологій дизайну і графіки Юрій Ковальов. На захід завітали викладачі з кафедри дизайну архітектури та містобудування, студенти, гості. Слухачі з великим зацікавленням сприйняли розповідь про особливості та нюанси використання у сучасному інтер'єрі двох різних східних систем гармонізації простору – Фен-Шуй та Васту. Лектор дав вичерпні відповіді на поставлені запитання.