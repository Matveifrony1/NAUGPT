Заголовок: У Відокремленому структурному підрозділі «Криворізький фаховий коледж НАУ» пройшли урочистості з нагоди 70-ї річниці з дня заснування
Дата: 23/09/2021
URL: https://nau.edu.ua/ua/news/2021/9/u-vidokremlenomu-strukturnomu-pidrozdili-krivorizkiy-fahoviy-koledzh-nau-proyshli-urochistosti-z-nagodi-70-i-richnitsi-z-dnya-zasnuvannya.html
==================================================

Сьогодні, на честь 70-ї річниці з дня заснування Відокремленого структурного підрозділу «Криворізький фаховий коледж НАУ» відбулись урочисті заходи.
Серед запрошених гостей свята були Міністр освіти і науки України Сергій Шкарлет, ректор Національного авіаційного університету Максим Луцький, Голова Ради ректорів України Петро Куліков та інші.
За роки свого існування коледж став сучасним навчальним закладом і підготував понад 35 тисяч фахівців, які працюють не лише в Україні, але і поза її межами, більш як у 45 країнах світу.
Ректор НАУ Максим Луцький разом з почесними гостями привітали начальника коледжу Анатолія Андрусевича, науково-педагогічний колектив і курсантів зі святом.
Під час заходу, представники закладу презентували науково-методичні, науково-технічні досягнення, а також навчальний потенціал, як єдиного фахового коледжу технічного спрямування в Дніпропетровській області і одного з небагатьох в Україні що випускає молодших спеціалістів авіаційної галузі.