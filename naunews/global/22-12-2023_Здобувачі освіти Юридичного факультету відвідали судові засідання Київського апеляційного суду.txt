Заголовок: Здобувачі освіти Юридичного факультету відвідали судові засідання Київського апеляційного суду
Дата: 22/12/2023
URL: https://nau.edu.ua/ua/news/2023/12/zdobuvachi-osviti-yuridichnogo-fakultetu-vidvidali-sudovi-zasidannya-kiivskogo-apelyatsiynogo-sudu.html
==================================================

20-21 грудня здобувачі вищої освітипершого (бакалаврського) рівня спеціальностей 081 «Право» та 262 «Правоохоронна діяльність» Юридичного факультету разом із заступником декана з навчально-організаційної роботи
Ніною Троцюк
та старшим наставником факультету, доцентом кафедри теорії та історії держави і права
Вікторією Череватюк
взяли участь в судових засіданнях Київського апеляційного суду.
Оглядову екскурсію судом протягом двох днів проводила заступник начальника відділу міжнародно-правового співробітництва та взаємодії з засобами масової інформації
Зуліана Антіпова
спільно із головним спеціалістом даного відділу
Тетяною Ілясовою
. Працівники суду розповіли студентам про систему судоустрою України, ознайомили зі структурою суду й основними напрямами його діяльності.
З метою вдосконалення професійної підготовки майбутніх фахівців адміністрація Київського апеляційного суду, в особі керівника апарату
Олега Радченка
, який являється випускником Юридичного факультету 2007 року, дійсним членом Ради роботодавців,  надала можливість студентам відвідати судові засідання при розгляді кримінальних справ за такими статтями Кримінального кодексу України як: ч. 4 ст. 185 (Крадіжка), ч.1 ст. 332 (Незаконне переправлення осіб через державний кордон України), ч. 2 ст. 307 (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів), ст. 122 (Умисне середньої тяжкості тілесне ушкодження) та ін.
Під час слухань здобувачі освіти мали можливість наочно побачити, яким чином відбувається початок розгляду кримінальних справ колегіями Київського апеляційного суду, процес дослідження всіх документів справи, а також винесення кінцевого рішення в справах.
Наприкінці засідань студенти висловили слова вдячності працівникам суду та суддям за можливість наочно побачити перебіг судового процесу в суді апеляційної інстанції та поспостерігати за майстерною роботою досвідчених прокурорів та адвокатів.