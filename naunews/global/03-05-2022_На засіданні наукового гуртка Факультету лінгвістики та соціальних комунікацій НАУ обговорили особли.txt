Заголовок: На засіданні наукового гуртка Факультету лінгвістики та соціальних комунікацій НАУ обговорили особливості військового перекладу
Дата: 03/05/2022
URL: https://nau.edu.ua/ua/news/2022/5/na-zasidanni-naukovogo-gurtka-fakultetu-lingvistiki-ta-sotsialnih-komunikatsiy-nau-obgovorili-osoblivosti-viyskovogo-perekladu.html
==================================================

29 квітня на кафедрі англійської філології і перекладу Факультету лінгвістики та соціальних комунікацій (ФЛСК) Національного авіаційного університету відбулося чергове засідання наукового гуртка «Проблеми і перспективи розвитку перекладу» (керівник – доцент Алла Сітко).
Захід було присвячено актуальним проблемам військового перекладу.
Цього разу гостем гуртка стала студентка 5 курсу спеціальності «Переклад» Військового інституту Київського національного лінгвістичного університету, курсант Анастасія Сандул. Вона поділилася своїми враженнями від практичного застосування знань з військового перекладу, отриманих під час навчання.
Анастасія звернула увагу присутніх на те, що «військовий переклад – це дуже специфічна сфера перекладацької діяльності. Службові і військові документи є цінним джерелом інформації, і дані, одержані в результаті обробки таких документів, можуть суттєво впливати на прийняття бойового рішення. Тому є дуже важливим якісний і чіткий їх переклад».
Студентам-філологам НАУ було цікаво дізнатися про специфіку роботи військового перекладача та основні завдання військового перекладу.