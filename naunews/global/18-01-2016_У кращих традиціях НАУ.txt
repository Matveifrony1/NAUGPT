Заголовок: У кращих традиціях НАУ
Дата: 18/01/2016
URL: https://nau.edu.ua/ua/news/2016/1/u-krashhix-tradicziyax-nau.html
==================================================

З 2008 р. Інститут доуніверситетської підготовки започаткував традицію нагородження відзнакою НАУ «Подяка» педагогічні колективи ЗНЗ м. Києва та регіонів України. Відзнака вручається за підготовку випускників, які успішно закінчили підготовчі курси ІДП, отримали відмінні сертифікати ЗНО і за результатами вступної кампанії стали студентами НАУ.
Під час вступної кампанії-2015 високий рівень знань і вмінь за результатами ЗНО виявили 173 випускника підготовчих курсів ІДП. Наукова-педагогічний склад Інституту гордий тим, що саме ці випускники поповнили лави студентів нашого університету. Це стало можливим завдяки плідній співпраці НАУ з педагогічними колективами ЗНЗ України. Тому за якісну підготовку випускників у системі освіти «ЗНЗ – доуніверситетська підготовка – ВНЗ» були представлені до нагородження відзнакою НАУ «Подяка» 72 педагогічних колективи ЗНЗ та заклади професійно-технічної освіти м. Києва та 12 областей України.
З 10 грудня 2015 р. по 15 січня 2016 р. співробітники ІДП провели презентацію діяльності НАУ для учнів 10-11 класів у більшості з цих навчальних закладах і вручили «Подяки» їхнім керівникам.
Тож будемо сподіватися, що і надалі випускники ЗНЗ нашої країни показуватимуть високі знання і вміння в одному з найкращих ВНЗ України – Національному авіаційному університеті.