Заголовок: Інтерактивний семінар-дебати «Переваги та недоліки членства України в СОТ»
Дата: 22/05/2020
URL: https://nau.edu.ua/ua/news/2020/traven/interaktivniy-seminar-debati-perevagi-ta-nedoliki-chlenstva-ukraini-v-sot.html
==================================================

Факультет економіки та бізнес-адміністрування провів інтерактивний семінар-дебати «Переваги та недоліки членства України в СОТ». Головний спікер вебінару, що проводився англійською мовою – професор Вроцлавського університету природничих наук Валерій Окуліч-Козарин. Участь у заході взяли студенти ФЕБА, що навчаються на англомовному проєкті, та студенти Краківського педагогічного університету.
Професор розповів про торговельну систему Польщі та переваги від членства Польщі у Світовій організації торгівлі (СОТ). Студенти ФЕБА выступили з доповідями щодо розвитку ринку інтелектуальної власності та фінансової сфери України в умовах СОТ.
Учасники вебінару-диспуту обговорили результати членства України у СОТ та перспективи подальшого економічного розвитку країни. Під час дебатів студенти обґрунтували переваги й недоліки членства України у СОТ для промисловості, сільського господарства, сфери послуг, інноваційного та соціального розвитку.