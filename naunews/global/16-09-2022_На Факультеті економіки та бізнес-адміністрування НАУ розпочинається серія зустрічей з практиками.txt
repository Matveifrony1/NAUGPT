Заголовок: На Факультеті економіки та бізнес-адміністрування НАУ розпочинається серія зустрічей з практиками
Дата: 16/09/2022
URL: https://nau.edu.ua/ua/news/2022/9/na-fakulteti-ekonomiki-ta-biznes-administruvannya-nau-rozpochinaetsya-seriya-zustrichey-z-praktikami.html
==================================================

9 вересня, в рамках циклу гостьових лекцій з практиками, відбулась зустріч здобувачів вищої освіти Факультету економіки та бізнес-адміністрування (ФЕБА) Національного авіаційного університету спеціальності «Маркетинг» з експертом в галузі цивільної авіації Максимом Волошиним.
Темою зустрічі стала «Комерційна діяльність авіакомпаній».
Протягом лекції було розглянуто:
- бізнес-моделі авіаперевізників;
- вантажні, пасажирські та гібридні перевізники;
- регулярні та чартерні перевезення – поняття та принципи комерційної діяльності;
- перевезення як комплекс послуг;
- поняття авіаперевізник «повного сервісу», концепції «low-cost», «low-fare» та їх поступове змішування тощо.
Спікер розповів, що свого часу закінчив КМУЦА (тепер НАУ) та навчався в Airbus, Austrian Airlines, IATA. По завершенню навчання він обіймав посаду директора з розвитку мережі маршрутів, міжнародних відносин в провідних авіакомпаніях України та Європи, а також працював комерційним директором аеропорту «Бориспіль».
Зацікавленість до цієї зустрічі підтвердила попит подібних заходів як у здобувачів вищої освіти, так і у викладачів, адже на лекції були присутніми близько 80 осіб.
Попри насичений об’єм вузькоспрямованого матеріалу та високу динаміку інтерактивного спілкування, після закінчення запланованого часу зустрічі, учасники мали змогу отримати відповіді на свої запитання.
Висловлюємо вдячність Максиму Волошину за цікаву та плідну зустріч.