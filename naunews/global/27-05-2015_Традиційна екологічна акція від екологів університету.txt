Заголовок: Традиційна екологічна акція від екологів університету
Дата: 27/05/2015
URL: https://nau.edu.ua/ua/news/2015/5/tradiczijna-ekologichna-akcziya-vid-ekologiv-universitetu.html
==================================================

24 квітня, напередодні чотирнадцятої річниці з дня заснування кафедри екології та Дня Землі, студенти Інституту екологічної безпеки груп 201 та 202 взяли участь у традиційній весняній акції - впорядкуванні  екологічної алеї на території університету, яка розташована між ПК і спорткомплексом. Молодь з ентузіазмом взялася за роботу - обкопували та обрізали дерева, встановлювали кілочки для їх підтримки, прибирали сміття.
Проведення таких заходів, в яких особистою участю студенти доводять своє бажання зробити довкілля чистим, має надзвичайно важливе виховне значення. Педагогічний колектив кафедри екології  долучає до таких добрих справ студентів, починаючи з першого курсу. Впорядкування екологічної алеї відбувається двічі на рік - весною та восени.