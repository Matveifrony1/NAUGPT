Заголовок: В. о. ректора Володимир Ісаєнко зустрівся з трудовим колективом Навчально-наукового юридичного інституту
Дата: 15/09/2017
URL: https://nau.edu.ua/ua/news/2017/9/v-o-rektora-volodimir-isaenko-zustrivsya-z-trudovim-kolektivom-navchalno-naukovogo-yuridichnogo-institutu.html
==================================================

14 вересня 2017 року відбулися збори трудового колективу Навчально-наукового Юридичного інституту. Традиційно збори відвідав в о. ректора Національного авіаційного університету Володимир Ісаєнко.
Заслухавши доповідь директора інституту Ірини Сопілко про досягнення Юридичного інституту за минулий навчальний рік, Володимир Ісаєнко відзначив позитивну динаміку вступної кампанії інституту у 2017 році. При цьому очільник університету додав, що це – ще кінцеві цифри: набір для контрактної форми навчання та серед студентів-іноземців триває, тож НАУ та ЮІ зокрема можуть сподіватися на покращення поточного результату.
Світ увійшов у еру глобалізації,  і якщо НАУ хоче відповідати найвищим вимогам у сфері міжнародної освіти і бути конкурентоспроможним гравцем цього ринку, ми повинні досконало володіти англійської мовою, підтримувати міжнародні освітні та наукові бренди, брати участь та навіть виступати в якості ініціатора у міжнародних проектах та договорах. Початок цьому вже покладено: минулий рік для університету ознаменувався активізацією міжнародного співробітництва і вже приносить перші результати.
Важливо також, на думку Володимира Ісаєнка, посилювати авіаційну складову. Адже авіація сьогодні – це величезна галузь, яка потребує фахівців найрізноманітнішого профілю: від пілотів та спеціалістів із обслуговування наземної авіатехніки до бортпровідників та авіаційних психологів. Надзвичайно важливим в цьому контексті є й юридичний аспект. Тож на вимогу часу у Навчально-науковому юридичному інституті нещодавно відкрився англомовний проект. Зробити акцент на його розвиток, вважає в. о. ректора,  – одне із першочергових стратегічних завдань наших юристів. Адже він дає змогу навчати не лише українських студентів, але й, у перспективі, студентів-іноземців. А це – розширення географії нашого міжнародного іміджу на суттєва інвестиція в економіку нашого ВНЗ та країни в цілому.
„Це – великий ринок, і він вимагає великих інвестицій. Але одночасно, це – великі можливості для НАУ”
, – резюмував Володимир Ісаєнко.
Також упродовж зустрічі працівники НН ЮІ мали змогу поставити запитання, що їх цікавили. Велике обговорення викликав вище згаданий англомовний проект, а саме – можливості для викладачів підвищення рівня володіння англійською мовою, публікації у міжнародних наукових виданнях та  закордонні відрядження. Володимир Ісаєнко доповів колективу, що робота над вирішенням цих проблем уже ведеться.
Насамкінець в. о. ректора подякував колективу за увагу та побажав міцного здоров’я, нових досягнень та натхнення у новому навчальному році