Заголовок: НАУвці долучились до онлайн лекції «Право на правничу допомогу в умовах воєнного стану» від судді конституційного суду України Галини Юровської
Дата: 06/09/2022
URL: https://nau.edu.ua/ua/news/2022/9/nauvtsi-doluchilis-do-onlayn-lektsii-pravo-na-pravnichu-dopomogu-v-umovah-voennogo-stanu-vid-suddi-konstitutsiynogo-sudu-ukraini-galini-yurovskoi.html
==================================================

Нещодавно науково-педагогічні працівники, здобувачі вищої освіти та аспіранти Юридичного факультету (ЮФ) Національного авіаційного університету прослухали онлайн-лекцію судді Конституційного Суду України Галини Юровської на тему «Право на правничу допомогу в умовах воєнного стану», яку проведено згідно Календарного плану Національної школи суддів України.
У вітальній промові пані Галина зазначила, що лекція присвячена питанням правничої допомоги, проблемам адвокатської монополії, аспектам оплати правничої допомоги, питанням надання безоплатної правничої допомоги, ролі адвокатури та засадам її діяльності.
Протягом виступу доповідачем проаналізовано основні положення рішень Конституційних судів світу, міжнародних актів, що стосуються питань надання правничої допомоги.
Галина Юровська звернула увагу присутніх на те, що законодавство зазнало змін в зв’язку з введенням воєнного стану в Україні та розповіла про новели порядку представництва в судах у цивільних, господарських, адміністративних та кримінальних справах.
Наприкінці заходу учасники долучитися до обговорення проблем, з якими стикаються представники правової спільноти під час надання правничої допомоги в умовах воєнного стану та отримати ґрунтовні, фахові відповіді на поставлені запитання.
Лекції Галини Юровської можна переглянути на сторінках Конституційного Суду:
YouTube
Фейсбук
Телеграм