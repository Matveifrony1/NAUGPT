Заголовок: Підписано Меморандум про співробітництво між НАУ та компанією «Німецька очна клініка»
Дата: 14/09/2022
URL: https://nau.edu.ua/ua/news/2022/9/pidpisano-memorandum-pro-spivrobitnitstvo-mizh-nau-ta-kompanieyu-nimetska-ochna-klinika.html
==================================================

Сьогодні відбулась зустріч ректора Національного авіаційного університету Максима Луцького та директора компанії «Німецька очна клініка» Оксани Грошевої.
До зустрічі долучились:
- Олексій Михальченко, проректор з інноваційного навчання та інформатизації НАУ;
- Вадим Петлін, головний лікар Авіаційного медичного центру (АМЦ) НАУ.
Присутні обговорили співпрацю АМЦ НАУ, як сертифікаційно-діагностичного центру Цивільної авіації, з різними спеціалізованими кініками з метою отримання висококваліфікованої медичної допомоги, оперативного лікування, проведення незалежної експертизи, діагностування складних випадків і надання прогнозу професійної діяльності (в тому числі авіаційному персоналу).
Оксана Грошева підкреслила, що наявне високотехнологічне діагностичне обладнання, інноваційний підхід до ранньої діагностики і лікування хвороб очей, а також фахівці, які мають досвід роботи в галузі авіаційної медицини, гарантовано забезпечать підвищення якості професійного життя льотного персоналу, фахівців і студентів університету.
За результатами зустрічі підписано Меморандум про співробітництво.