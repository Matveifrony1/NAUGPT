Заголовок: Конституційні права та обов’язки людини і громадянина як основа правової держави
Дата: 30/10/2014
URL: https://nau.edu.ua/ua/news/2014/10/konstituczijni-prava-ta-obov’yaz.html
==================================================

24 жовтня 2014 року асистентом кафедри теорії та історії держави і права Юридичного інституту Людмилою Шапенко разом зі студентами Валентиною Дмитришиною та Дар’єю Бондаренко проведено профорієнтаційну лекцію на тему «Конституційні права та обов’язки людини і громадянина як основа правової держави» у спеціалізованій школі № 234 м. Києва.
Захід відбувся з метою розкриття сутності та значення конституційних прав та обов’язків людини і громадянина. Старшокласники дізналися про закріплені в Основному Законі нашої держави особисті, політичні, економічні, соціальні, екологічні та освітньо-культурні права і свободи, а також про основні види обов’язків. Адже розуміння своїх конституційних прав та беззаперечне виконання покладених конституційних обов’язків є базисом формування правової свідомості, правової культури та громадянського суспільства, що є невід’ємними складовими розвитку правової держави.
Людмила Шапенко ознайомила учнів з умовами вступу та перевагами навчання в Юридичному інституті НАУ, а Дар’я Бондаренко та Валентина Дмитришина розповіли про особливості позанавчального студентського життя.