Заголовок: Студентка Юридичного – віце-міс «Золотоноша-2015»
Дата: 21/09/2015
URL: https://nau.edu.ua/ua/news/2015/9/studentka-yuridichnogo-–-vicze-mis-zolotonosha-2015.html
==================================================

12 вересня 2015 року в місті Золотоноша Черкаської області відбувся фінал конкурсу «Міс Золотоноша 2015», що проходив у рамках міської соціальної програми «Крок на зустріч». У ньому брала участь студентка групи ПР-401 Навчально-наукового Юридичного інституту Олена Беспальча.
Титул «Міс Золотоноша 2015» виборювали 8 красунь, які попередньо набрали найбільшу кількість голосів у інтернет-голосуванні. Під час першого виходу на сцену кожна конкурсантка отримала завдання коротко і креативно представити себе, розповісти про власні вподобання та захоплення. Під час другого творчого конкурсу дівчата радували публіку своїми талантами: співочими, танцювальними, фотохудожніми. Олена Безпальча в цьому конкурсі продекламувала власний вірш. Третій конкурс – дефіле красунь у вечірніх сукнях. Поміж конкурсами глядачів своїми виступами розважали учасники популярних телепроектів, талант-шоу та знані артисти.
Старання кожної учасниці оцінювало професійне журі, яке і присвоїло Олені титул «Першої віце-міс Золотоноша-2015». Всі учасниці отримали чудові подарунки від організаторів свята: сертифікат на послуги в студії краси, безкоштовну професійну фотосесію та абонемент до спортивного клубу.
Вітаємо Олену Беспальчу із здобутим титулом та бажаємо подальших перемог і звершень!