Заголовок: Тренінгове заняття з питань цивільного захисту
Дата: 14/04/2015
URL: https://nau.edu.ua/ua/news/2015/4/treningove-zanyattya-z-pitan-czivilnogo-zaxistu.html
==================================================

9 квітня 2015 р. відбулося тренінгове заняття з питань цивільного захисту (ЦЗ) з начальниками штабів ЦЗ інститутів (факультетів), їх заступниками, командирами об'єктових формувань, керівниками навчальних груп ЦЗ, комендантами навчальних корпусів і гуртожитків, викладачами і студентами, вільними від занять.
Зі вступним словом виступив начальник режимно-секретного відділу О. Удовенко. Начальник Центру спеціальної підготовки О. Картавий розповів про порядок надання першої невідкладної допомоги при виникненні надзвичайних ситуацій воєнного та мирного часу. Інструктор європейської ради з реабілітації та державної служби медицини катастроф проінформував слухачів про порядок надання першої невідкладної допомоги в зоні бойових дій та в умовах терористичного акту, при кровотечах, ознайомив з базовими і спеціалізованими реанімаційними заходами.