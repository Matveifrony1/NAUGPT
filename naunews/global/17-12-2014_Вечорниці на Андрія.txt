Заголовок: Вечорниці на Андрія
Дата: 17/12/2014
URL: https://nau.edu.ua/ua/news/2014/12/vechorniczi-na-andriya.html
==================================================

15 грудня 2014 року студенти Гуманітарного інституту напряму «Документознавство та інформаційна діяльність» 1-3 курсів під керівництвом старшого наставника кафедри історії та документознавства ст. викладача Ж. Паскал провели етнографічне свято «Андріївські вечорниці». Учасниками і глядачами заходу були викладачі кафедри: І. Тюрменко, Н. Бем, Л. Божук, І. Гончаренко, О. Захарчук, О. Клімчук, Ю. Кондрашевська, Л. Настенко, З. Свердлик, В. Юрченко, О. Яценко. Були показані призабуті молодіжні народні традиції проведення вечора напередодні свята Андрія. Учасники вечорниць відтворили український звичай кусання Калити як символу сонця, тепла і багатства, традиції ворожінь дівчат на свою долю, молодіжні забави і пісні, які супроводжували спілкування дівочої та парубочої громад у цей вечір.
Захід викликав теплі емоції як у студенів, так і у викладачів, оскільки народні традиції та звичаї згуртовують і об'єднують людей спільними переживаннями і огортають особливим душевним теплом.