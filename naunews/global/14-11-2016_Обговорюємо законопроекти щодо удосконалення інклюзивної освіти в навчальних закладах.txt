Заголовок: Обговорюємо законопроекти щодо удосконалення інклюзивної освіти в навчальних закладах
Дата: 14/11/2016
URL: https://nau.edu.ua/ua/news/2016/11/obgovoryuemo-zakonoproekti-shchodo-udoskonalennya-inklyuzivnoi-osviti-v-navchalnih-zakladah.html
==================================================

11 листопада 2016 року студентка академічної групи ПР-502М Навчально-наукового Юридичного інституту Людмила Такаджі взяла участь у Всеукраїнському (національному) круглому столі на тему: «Удосконалення законодавства про освіту дітей з особливими освітніми потребами: національний та міжнародний досвід».
Захід був проведений у Київському національному університеті імені Тараса Шевченка за підтримки Уповноваженого Президента України з прав дитини, Міністерства соціальної політики України, Міністерства освіти і науки України, Фонду соціального захисту інвалідів України, Фонду соціального захисту інвалідів у м. Києві, факультету правничих наук НАУКМА, кафедри трудового права та права соціального забезпечення КНУ імені Тараса Шевченка, Навчально-наукового інституту права ім. І. Малиновського Національного університету «Острозька академія» тощо.
З вітальним словом до учасників заходу звернулися: Іван Гриценко – декан юридичного факультету КНУ імені Тараса Шевченка, д.ю.н., професор; Ярослав Мокрецький – Голова ВГОІ «Інститут реабілітації та соціальних технологій», Заслужений працівник промисловості; Микола Іншин – керівник Центру проблем імплементації європейського соціального права КНУ імені Тараса Шевченка, д.ю.н., професор; Людмила Цимбал – директор загальноосвітньої школи № 281 м. Києва.
Учасники заходу розглянули законопроект, який містить положення щодо впровадження в загальноосвітні навчальні заклади системи інклюзивного навчання та обговорили ідеї щодо її подальшого вдосконалення.
За результатами плідної співпраці учасники були нагороджені сертифікатами.