Заголовок: Філософи про сім’ю та шлюб!
Дата: 17/12/2014
URL: https://nau.edu.ua/ua/news/2014/12/filosofi-pro-sim’yu-ta-shlyub.html
==================================================

12 грудня 2014 року на кафедрі філософії Гуманітарного інституту відбулося засідання дискусійного клубу «Людина і духовність» (модератори – професор Є. Сластенко, доценти М. Абисова та Т. Пода). Тема зустрічі – «Філософи про сім’ю та шлюб: ретроспектива проблеми».
Сімейно-шлюбні відносини, їхнє місця та роль в житті людини та суспільства завжди привертала увагу філософів, оскільки жодне суспільство не змогло обійтися без сім’ї (нехай і в примітивних її формах).
Студенти представили різні філософські концепції, що розглядають появу та сутність шлюбу і сім’ї. З доповідями виступили студенти 2-го курсу Інституту аеронавігації Юлія Приходько, Ігор Перекрестенко, Юлія Іцкарь, Катерина Кармазіна.
Під час обговорення теми студенти дійшли висновку, що потреба у сім’ї та шлюбних відносинах для особистості й суспільства залишається актуальною, оскільки сім’я є унікальним і допоки єдиним соціальним інститутом виховання.
Викладачі кафедри філософії по завершенню засідання побажали майбутнім молодим фахівцям успіхів у навчанні, безпеки та миру в сім’ї!