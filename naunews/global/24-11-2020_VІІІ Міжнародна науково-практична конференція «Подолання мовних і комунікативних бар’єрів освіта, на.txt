Заголовок: VІІІ Міжнародна науково-практична конференція «Подолання мовних і комунікативних бар’єрів: освіта, наука, культура»
Дата: 24/11/2020
URL: https://nau.edu.ua/ua/news/2020/listopad/viii-mizhnarodna-naukovo-praktichna-konferentsiya-podolannya-movnih-i-komunikativnih-bar’eriv-osvita-nauka-kultura.html
==================================================

20-21 листопада 2020 року кафедра іноземної філології факультету лінгвістики та соціальних комунікацій Національного авіаційного університету спільно з Білоруським державним університетом (м. Мінськ, Білорусь), Загребським університетом (м. Загреб, Республіка Хорватія) та Науково-дослідним інститутом німецької мови (м. Вісбаден, Німеччина) організували і провели VІІІ Міжнародну науково-практичну онлайн-конференцію «Подолання мовних і комунікативних бар’єрів: освіта, наука, культура».
У рамках конференції розглядалися та дискутувалися проблеми, тенденції та інновації у теорії та методиці викладання іноземних мов у немовних ЗВО, зокрема питання віртуальної освіти, її ролі і місця в сучасному освітньому просторі.
Конференція проводилася на платформі Google-Meet, що значно розширило коло її учасників: доєднатися та взяти участь в обговоренні актуальних питань з тематики конференції мали змогу доктори та кандидати наук з філології, педагогіки, психології, філософії, культурології, а також викладачі, науковці, молоді вчені з України та закордону – Німеччини, США, Хорватії, Фінляндії, Білорусі, Росії та Італії.
Модератором конференції виступила завідувач кафедри іноземної філології Олена Ковтун. З вітальним словом, до учасників конференції звернулись, виконуючий обов’язки декана Факультету лінгвістики та соціальних комунікацій Олена Котикова, заступник декана з наукової та міжнародної діяльності ФЛСК Анжеліка Кокарєва.
З блискучими доповідями на пленарному засіданні конференції виступили:
ЗАБОЛОТНА Оксана Адольфівна
доктор педагогічних наук, професор, Уманський державний педагогічний університет імені Павла Тичини, віце-президент Української асоціації дослідників освіти, м. Умань
Мовна політика в Україні і національні меншини: проєкт Української асоціації дослідників освіти
КОНОВАЛЕНКО Тетяна Василівна
кандидат педагогічних наук, доцент, Мелітопольський державний педагогічний університет імені Богдана Хмельницького, м. Мелітополь
Реалізація студентоцентрованого підходу в освітній діяльності
ДЖУС Оксана Володимирівна
доктор педагогічних наук, доцент, ДВНЗ «Прикарпатський національний університет імен Василя Стефаника», м. Івано-Франківськ
Особливості комунікації з дітьми з особливими освітніми потребами у навчально-виховному процесі
КРАСУЛЯ Алла Вікторівна
кандидат педагогічних наук, доцент, Сумський державний університет, м. Суми
Форми та методи залучення студентів-філологів до колаборативного навчання у цифровому середовищі
ГЕМБАРУК Алла Степанівна
кандидат педагогічних наук, доцент, Уманський державний педагогічний університет імені Павла Тичини, м. Умань
Проєкт "Шкільний вчитель нового покоління": нова парадигма методичної підготовки сучасного вчителя англійської мови
ФУДЕРЕР Тетяна
Олександрівна
доктор філологічних наук, асоційований професор кaфедри укрaїнської мови і літерaтури факультету гуманітарних і суспільствознавчих наук, Зaгребський університет м. Загреб, (Хорватія)
ЧЕЛІЧ Желька Міланівна
доктор філологічних наук, асоційований професор кафедри російської мови Факультету гуманітарних і суспільствознавчих наук, Загребський університет, м. Загреб (Хорватія)
Русифікація українських топонімів в хорватській географічній термінології – традиції і нові тенденції
ЄВСЄЄВА Галина Петрівна
доктор наук з державного управління, професор, завідувач кафедри українознавства, документознавства та інформаційної діяльності Придніпровської державної академії будівництва та архітектури, м. Дніпро
Українознавство як світоглядна основа у формуванні мовної картини світу студентів-іноземців
Мету конференції – встановлення контактів між ученими-лінгвістами і лінгводидактами різних країн, обмін науковими результатами і дослідницьким досвідом – було досягнуто. Найважливіші наукові результати опубліковано у збірнику наукових праць конференції.
Організатори конференції щиро дякують усім учасникам за плідну співпрацю та корисний досвід.