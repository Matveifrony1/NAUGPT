Заголовок: Не залишаємось осторонь!
Дата: 04/03/2015
URL: https://nau.edu.ua/ua/news/2015/3/ne-zalishaemos-ostoron.html
==================================================

Минулого тижня студенти-психологи 208 групи Гуманітарного інституту (куратор – викладач кафедри авіаційної психології О. Сапельнік), які виступили організаторами благодійного ярмарку «Різдвяні мрії», що відбулася 16 грудня 2014 року, відвідали Коцюбинський реабілітаційний центр (вул. Лісова, 21, смт. Коцюбинське). На зібрані кошти організатори придбали подарунки дітям з переселених родин. Діти раділи новому знайомству, хоч спочатку і соромилися гостей. Але щира увага, подарунки та солодощі зробили свою справу. Батьки були приємно здивовані небайдужістю молоді до соціальних проблем, були вдячні до сліз за увагу та матеріальну підтримку їхніх родин. Дякуємо за небайдужість, дружню атмосферу єднання та щирості. Будь-яке старання коштує того, щоб зробити щасливими хоча б кілька діток.