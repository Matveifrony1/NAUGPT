Заголовок: Науково-практична конференція для учнів-членів МАН України
Дата: 20/05/2020
URL: https://nau.edu.ua/ua/news/2020/traven/naukovo-praktichna-konferentsiya-dlya-uchniv-chleniv-man-ukraini.html
==================================================

Для учнівської молоді України проведено пленарне засідання ХX Міжнародної науково-практичної конференції «Політ. Сучасні проблеми науки» в онлайн-режимі на платформі Zoom.
У конференції, що охопила 11 напрямів з різних галузей знань, взяли участь 74 учні-члени МАН України та її територіальних відділень з Київської, Львівської, Рівненської, Сумської, Черкаської областей та Києва. Модератор конференції – директор Інституту інноваційних освітніх технологій НАУ Наталія Муранова.
Відкриваючи захід, ректор Володимир Ісаєнко зазначив, що науковці вишу завжди сприяють розвитку творчої особистості й залученню школярів до науково-дослідницької роботи. Він побажав учасникам плідної роботи, творчих успіхів, наснаги та запросив випускників на навчання до НАУ. Проректор з навчальної роботи Артур Гудманян зауважив, що завдяки потужному складу науково-педагогічних працівників та науковим лабораторіям в університеті створені усі можливості для вдосконалення і творчої реалізації задумів і планів молодого покоління науковців.
В ході роботи конференції учні-члени МАН України та її територіальних відділень виступили з доповідями, матеріали яких були попередньо опрацьовані науковцями-експертами НАУ: професором Петром Павленком, доцентами Людмилою Лахтіоновою, Наталією Бем, Оленою Матвєєвою, Марією Максимюк, директором Центру допрофесійної підготовки, членом Національної спілки письменників України Тетяною Петровською.
Модератор заходу Наталія Муранова від імені оргкомітету та експертів подякувала учасникам та керівникам, що у такий складний час вони мають бажання займатися науково-дослідною роботою та розуміють, що тільки завдяки розвитку науки, техніки та освіти можливе економічне зростання країни.
Наступне Пленарне засідання Конференції відбудеться у режимі онлайн на платформі Zoom під час роботи Літньої школи в НАУ 05 червня об 11:00
http://iiot.nau.edu.ua/index.php/component/content/article/12-slideshow-2/32-konferentsiya-polit?Itemid=211