Заголовок: Сертифікація аеродромів цивільної авіації
Дата: 05/02/2019
URL: https://nau.edu.ua/ua/news/2019/2/sertifikatsiya-aerodromiv-tsivilnoi-aviatsii.html
==================================================

Сьогодні розпочав роботу триденний міжнародний семінар-практикум «Сертифікація аеродромів цивільної авіації», організований штаб-квартирою ІКАО спільно з Інститутом ІКАО Національного авіаційного університету.
У семінарі беруть участь 26 представників адміністрацій цивільної авіації та експлуатанти аеродромів з Азербайджану, Білорусі, Вірменії, Грузії, Киргизстану та України.
Семінар проводять: голова стратегічної ініціативи «No country left behind» в Європейському/Північноатлантичному бюро ІКАО Сарантіс Поуліменакас, представник Близькосхідного бюро ІКАО Мохамед Іхеб Хамді та представник програми Міжнародної асоціації аеропортів (АСІ) Ерменандо Сільва.
Відкриваючи захід, ректор Володимир Ісаєнко зокрема зазначив, що НАУ завжди підтримує проведення семінарів та курсів ІКАО. «У наших руках велика відповідальність – забезпечити авіаційну спільноту інструментами для безпеки та ефективності  авіаційної галузі. Семінар «Сертифікація аеродромів» –важливий захід для досягнення цієї мети».
Директор Інституту ІКАО Галина Суслова зауважила, що «реалізовуючи подібні проекти і застосовуючи знання та досвід наших партнерів, ми сприяємо забезпеченню високого рівня безпеки авіації у світі».
Представник ІКАО Сарантіс Поуліменакас закцентував увагу присутніх на тому, що, за результатами аудитів, сертифікація аеродромів  – другий за важливістю напрямок безпеки цивільної авіації і потребує особливої уваги світової спільноти. Тож проведення семінару-практикуму є актуальним і своєчасним.
Головна мета семінару – гармонізація та ефективне впровадження стандартів та рекомендованої практики ІКАО з безпеки авіації, зокрема сертифікації аеродромів. Семінар став можливим завдяки спеціальному проекту технічної допомоги в рамках стратегічної ініціативи штаб-квартири ІКАО – «No country left behind» – «Жодна країна не залишається без уваги».