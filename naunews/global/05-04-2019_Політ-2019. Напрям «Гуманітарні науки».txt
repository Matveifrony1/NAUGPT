Заголовок: Політ-2019. Напрям «Гуманітарні науки»
Дата: 05/04/2019
URL: https://nau.edu.ua/ua/news/2019/4/polit-2019-napryam-gumanitarni-nauki.html
==================================================

Факультет лінгвістики та соціальних комунікацій (ФЛСК) традиційно організовує роботу напряму «Гуманітарні науки» в рамках  ХІX Міжнародна науково-практична конференція молодих учених і студентів «Політ. Сучасні проблеми науки». Планується проведення 12 секцій, чотири з яких є англомовними.
Декан ФЛСК Сергій Ягодзінський зазначив, що цього року за напрямом «Гуманітарні науки» конференція зібрала 650 учасників, які представляють заклади вищої освіти України та зарубіжжя: Грузинський авіаційний університет, Державний університет телекомунікацій, ДЗ «Луганський національний університет імені Тараса Шевченка», Житомирський національний агроекономічний університет, Київський Університет імені Бориса Грінченка, Київський національний економічний університет ім. В. Гетьмана, Київський національний університет імені Тараса Шевченка, Київський національний університет культури і мистецтв, Національна академія внутрішніх справ, Національний педагогічний університет імені М.П. Драгоманова, Національний технічний університет «Дніпровська політехніка», Національний технічний університет України "КПІ" імені Ігоря Сікорського, Національний університет біоресурсів і природокористування, Національний університет Києво-Могилянська академія, Національний університет фізичного виховання і спорту України, Херсонський державний університет, Центральноукраїнський державний педагогічний університет ім. В. Винниченка.
З вітальними словами до учасників конференції звернулися проректор з навчальної роботи Артур Гудманян, проректор з молодіжної політики та інноваційного навчання Оксана Вовк, начальник Науково-дослідної частини НАУ Петро Павленко, директор інституту новітніх технологій та лідерства Катерина Бабікова, а також голова Наукового товариства молодих учених факультету, член правління Наукового товариства студентів, аспірантів, докторантів та молодих вчених НАУ Валерія Палій.
На пленарному засіданні за визначні досягнення нагороджено: Дар’ю Гаврилюк – студентку ІV курсу спеціальності «Соціальна робота»; Юлію Гакал – студентку V курсу спеціальності «Філологія»; Марину Гензель – студентку ІІІ курсу спеціальності «Філологія»; Еліну Главінську – студентку ІV курсу спеціальності «Психологія»; Ярославу Кисельову – студентку V курсу спеціальності «Соціологія»; Євгенію Конотопець – студентку ІІІ курсу спеціальності «Соціологія»; Карину Лопушанську – студентку ІV курсу спеціальності «Психологія»; Тетяну Ободовську – студентка І курсу ОС «Магістр» спеціальності «Інформаційна, бібліотечна та архівна справа»; Ольгу Плоху – студентку ІV курсу напрямку «Документознавство та інформаційна діяльність»; Світлану Фартушну – студентку ІV курсу спеціальності «Психологія»; Елеонору Чорноморченко – студентку ІV курсу спеціальності «Соціальна робота»; Валерію Юдіна – студентку ІІ курсу спеціальності «Психологія».
З доповідями виступили: президент Київської міської Федерації спортивного туризму Ігор Рудєв – «Стан та перспективи розвитку спортивного туризму в Україні»; арт-практик, психолог, коуч, експерт ГО «Поруч» Інна Канюка –  «Психологія сучасної людини»; експерт ГО «Слово і Діло» Валентин Гладких –  «Україна в контексті глобальних перспектив людства».
Факультет лінгвістики та соціальних комунікацій запрошує до участі в секційних засіданнях конференції, бажає творчого натхнення, наполегливості, нових пошуків та вражень. Нехай ці дні будуть для вас насиченими, корисними, цікавими!
Завантажити матеріали
Програма конференції за напрямом «Гуманітарні науки»
Збірник тез доповідей конференції за напрямом «Гуманітарні науки» (Том 1)
Збірник тез доповідей конференції за напрямом «Гуманітарні науки» (Том 2)