Заголовок: Хіммотологи визначають вектор розвитку сфери мастильних матеріалів
Дата: 10/11/2017
URL: https://nau.edu.ua/ua/news/2017/11/himmotologi-viznachayut-vektor-rozvitku-sferi-mastilnih-materialiv.html
==================================================

Співробітники Національного авіаційного університету на чолі з директором УкрНДНЦ хіммотології і сертифікації ПММ і ТР Іриною Шкільнюк узяли участь у Першій спеціалізованій конференції «МАСТИЛЬНІ МАТЕРІАЛИ-2017».
На ній активно обговорювалися проблеми ринку мастильних матеріалів в Україні і світі та законодавчі ініціативи щодо стимулювання його розвитку, переробки та утилізації відпрацьованих олив та мастил для захисту довкілля, організації обліку витрат олив на підприємствах, економічних аспектів поточного аналізу якісних показників олив у процесі експлуатації техніки та інше.
Конференція стала дискусійною платформою для обговорення поточного стану ринку мастильних матеріалів та перспектив його подальшого розвитку для представників виробників, трейдерів і споживачів, науковців з України, Польщі та Білорусі.