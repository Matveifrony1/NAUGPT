Заголовок: 28 квітня - Всесвітній день охорони праці
Дата: 27/04/2021
URL: https://nau.edu.ua/ua/news/2021/4/28-kvitnya-vsesvitniy-den-ohoroni-pratsi.html
==================================================

Відповідно до Указу Президента України від 18.08.2006 № 685/2006 щороку 28 квітня в Україні відзначається День охорони праці.
У 2021 році, за рекомендацією Міжнародної організації праці, девіз зазначеного заходу «Передбачити, готуватися та реагувати на кризи – ІНВЕСТУЙМО ЗАРАЗ У СТІЙКІ СИСТЕМИ БЗР».
Через пандемію COVID-19 уряди країн, роботодавці, працівники та населення в цілому стикнулися з безпрецедентними викликами, пов’язаними з вірусом SARS-CoV-2, та численними наслідками, які він спричинив у сфері праці. Всесвітній день безпеки та здоров’я на роботі буде присвячений стратегіям зміцнення національних систем безпеки та здоров’я на роботі (БЗР), спрямованим на посилення життєстійкості та протидії нинішнім і майбутнім кризам з урахуванням винесених уроків і набутого досвіду в сфері праці.
З того часу, як на початку 2020 року пандемія COVID-19 перетворилася на кризу світового масштабу, вона причинила глибокий вплив на всі сфери життя. Пандемія торкнулася майже кожного аспекту світу праці – від ризику передачі вірусу на робочих місцях до ризиків щодо безпеки та здоров’я на роботі (БЗР), що виникли внаслідок ужиття заходів з ослаблення поширення вірусу. Зміщення в бік нових форм організації праці, зокрема масштабний перехід на дистанційну роботу, наприклад, створило багато можливостей для працівників, але викликало потенційні ризики щодо БЗР, зокрема психосоціальні ризики та ризики насильства.
У 2021 році Всесвітній день безпеки та здоров’я на роботі присвячений залученню потенціалу елементів системи БЗР, визначених у Конвенції 2006 року про основи, що сприяють безпеці та здоров’ю на роботі (№ 187) . У доповіді до Всесвітнього дня висвітлено питання про те, як нинішня криза демонструє важливість зміцнення систем БЗР, включно зі службами безпеки та охрони здоров՚я на роботі, як на національному рівні, так і на рівні підприємств.
МОП скористається цією можливістю для покращення обізнаності та стимулювання діалогу щодо важливості створеннястійких систем БЗР та інвестування коштів у них, для чого будуть висвітлені як регіональні, так і національні приклади зменшення і попередження поширення COVID-19 на робочому місці.
Працюйте дистанційно та, за можливістю, залишайтеся дома, з повагою відділ охорони праці!