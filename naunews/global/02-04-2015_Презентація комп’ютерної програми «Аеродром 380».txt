Заголовок: Презентація комп’ютерної програми «Аеродром 380»
Дата: 02/04/2015
URL: https://nau.edu.ua/ua/news/2015/4/prezentacziya-komp’yuternoi-programi-aerodrom-380.html
==================================================

31 березня 2015 року на кафедрі комп’ютерних технологій будівництва Інституту аеропортів відбулась презентація спеціалізованої комп’ютерної програми «Аеродром 380». Вона призначена для проектування двошарових монолітних цементобетонних аеродромних покриттів на дію колісних навантажень від основних опор літака А380-800 та визначення класифікаційного числа жорсткого аеродромного покриття.
Програму розробив та презентував доцент кафедри комп’ютерних технологій будівництва, к.т.н. Олександр Родченко. Вона дозволяє визначати товщину верхнього шару монолітних двошарових цементобетонних покриттів аеродромів та класифікаційне число PCN для запроектованого аеродромного покриття. Всі вихідні дані вводяться безпосередньо користувачем.
Дана комп’ютерна програма є самостійним програмним забезпеченням, для функціонування якого немає потреби в наявності інших програмних продуктів. Середовище функціонування – операційні системи сімейства Windows.