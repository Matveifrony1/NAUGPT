Заголовок:Питання, що часто задаються

Дата: ----------
URL: https://studcity.nau.edu.ua/faq.php#
==================================================
Графік роботи гуртожитку

Гуртожиток зачинений з 00:00 до 6:00. 

Якщо вам потрібно вийти з гуртожитку з 5:00 до 6:00, то треба попередити вахту ввечері.



До котрої їздить швидкісний трамвай?

Розклад руху трамваїв та іншого транспорту можна знайти на сайті КИЇВПАСТРАНС.

 

Чи може пройти в гуртожиток хтось сторонній?

Якщо ви хочете привисти до себе в кімнату когось стороннього, маєте зустріти його та залишити свій документ та документ гостя на вахті. 

Ви несете повну відповідальність за людину, яку проводите. 

Гість має покинути гуртожиток до 22 години.



Які існують правопорушення?

Якщо ви порушили умови договіру, то вам можуть виписати акт правопорушень, на основі цього акту вам можуть виписати догану. 

1 догана - не потрапляння в перші списки на наступний рік, 2 догани - виселення із гуртожитку.

Де знаходяться бомбосховища?

На студмістечку є 3 укриття. 

Укриття під гуртожитками 10,12 та під гуртожитками №8,5. 

Мешканці гуртожитків 3, 4, 6 - направляються до укриттів в навчальних корпусах.





Де знаходяться пункти підтримки?

Під час відключень світла у студмістечку працюють три Пункти Підтримки Студентів.

У них доступні:

- інтернет для продовження навчання;
- електроенергія (можна зарядити телефон, ноутбук, павербанк тощо, закип’ятити воду);
- питна вода;
- тепле приміщення для перебування;
- столи, стільці, розетки для навчання чи роботи.
Локації пунктів:

- Гуртожиток №7 – кімната дозвілля «Папай»

- Гуртожиток №8 – укриття

- Гуртожиток №11 – хол (1 поверх)



Де набрати воду?

Є декілька місць, у яких можна набрати питну воду(до них можна дістатися пішки)

Біля АТБ, в ЕКО маркеті.



Де поблизу можна купити замок, кран, шурупи та ін.?

Найближчі магазини з буд. матеріалами, сантехнікою та іншим - це "Все для дому", "Маркет Хаус" та "Олді"(перші два - маленькі магазинчики, "Олді" - великий будівельний супермаркет).



Де можна випрати речі?

У кожному гуртожитку є пральне приміщення, яке має в своєму штаті пральні машинки. 

Користування ними платне і залежить від режиму, який ви виберете. 

Оплатити можна готівкою в автоматі або в додатку за QR-кодом.



Де можна зробити дублікат ключів?

Дублікат ключів можна зробити в декількох місцях неподалік від гуртожитка. 

Ось деякі з них: Біля 5 гуртожитка, Ключик за SportLife, в ТЦ "Мармелад".



Де дешево купити холодильник, мікрохвильовку та ін.?

У КАІ існує своя барахолка у телеграмі. 

Там студенти продають речі, які їм стали непотрібними, за дуже адекватну ціну.


Що робити при проблемах з сантехнікою?

Щоб викликати сантехніка, потрібно записуватися в журналі, що знаходиться на столі в холі біля вахти на першому поверсі.

Якщо щось критичне, звертайтеся до СтудРади гуртожитку або старшого адміністратора.



Не працює розетка або щось інше з електричних приладів, що робити?

Робимо все те саме, що і з сантехнікою, а саме: 

- щоб викликати електрика, потрібно записуватися в журналі, що знаходиться на столі в холі біля вахти на першому поверсі.
Якщо щось критичне, звертайтеся до СтудРади або старшого адміністратора.



До кого звернутися, щоб провели інтернет у кімнату?

Наразі, у Студмістечку доступний один інтернет провайдер - LSN. 

Звернутися до них можна за номером +38 (093) 170-02-28 або в офісі за адресою м. Київ, вул. Миколи Голего (Лебедєва-Кумача), 7в

Графік роботи:

Пн - Пт: з 10:00 до 18:00

Обід з 13:00 до 14:00

Сб - Нд: Вихідний



Чи можна замінити шафу, стіл та інший інвентар?

Звичайно! 

Якщо ваші меблі в незадовільному стані або їх недостатньо, потрібно звернутися до комірника.



Що можна використовувати з електричних приладів в гуртожитку?

У кімнаті можна використовувати такі електричні прилади: чайник, мікрохвильова піч, холодильник, мультиварка, ноутбук і схоже. 

Проте, у гуртожитку ведеться облік електроприладів, тому не можна перевантажувати мережу. Будь ласка, рівномірно розподіляйте навантаження та не вмикайте все відразу, а особливо в одну резетку!

Суворо заборонено використовувати електроплити!



Хочу зробити ремонт у кімнаті, це можливо?

Якщо ви плануєте робити ремонт в кімнаті, обов’язково попередьте старшого адміністратора, це збільшує шанси залишитись в цій кімнаті/блоці на наступний навчальний рік.



Що таке студентська рада студентського містечка?

Студентська Рада Студмістечка (СР СМ) – це вищий виконавчий ОСС в студентському містечку університету, який представляє інтереси всіх студентів, які мешкають у гуртожитках. Студентське самоврядування в Студентській Раді УЖС КАІ здійснюється студентами-мешканцями гуртожитку на громадських засадах.

Структура Студентської Ради Студмістечка (СР СМ):

- СР СМ очолює Голова, який обирається мешканцями всіх гуртожитків строком на один рік;
 - до складу СР СМ входять Голова, заступники Голови, Секретар, голови та члени департаментів; голови студентських рад усіх гуртожитків студмістечка.
Які є гуртожитки?

Всього є три типи гуртожитків КАІ:

- Коридорні – на поверсі 2 кухні, кімнати для вмивання та туалети.
В гуртожитку 1, 4, 5 душеві кімнати знаходяться на першому поверсі.

В гуртожитку 3 душеві розміщені в підвальному приміщені.

- Секційні – 8 житлових кімнат, кухня та туалет на секцію, душ в підвалі.
- Блочні – душ та туалет на 2 кімнати, кухні на поверсі.
Які івенти проводяться у студмістечку?

СР СМ намагається проводити якомога більше веселих івентів для всіх охочих.

Здебільшого проводяться:

- спортивні змагання;
- івенти – вечори фільмів, настільні ігри, перегляди спортивних матчів;
- толоки для облагородження території навколо гуртожитків;
- освітні та благодійні заходи (наприклад, лекції з надання домедичної допомоги).



Шановні мешканці УЖС КАІ!



Наполегливо просимо не ігнорувати сигнали повітряної тривоги! 

Під час тривоги знаходьтесь в укриттях до її завершення. 



Відповідальність за ігнорування сигналу тривоги несе кожен, хто не дотримується встановленого порядку дій. 


Порядком дій при отриманні сигналу «Повітряна тривога»


Просимо ознайомитися з порядком дій при отриманні сигналу «Повітряна тривога», коли ви перебуваєте в гуртожитках, і в відповідний момент дотримуватися евакуаційних дій:

- Перед виходом: вимкнути електроприлади, освітлення, взяти документи, воду та речі першої необхідності, замкнути кімнату;

- Організовано, без метушні та штовханини, прямувати до укриттів за маршрутом, визначеним планом - евакуації. НЕ КОРИСТУВАТИСЯ ЛІФТАМИ (див. карту нижче);

- Мінімузуйте свій час перебування на відкритому просторі (поза межами будівель) для зменшення шансу на ураження. Після виходу з гуртожитку швидко направляйтесь до найпростіших уктиттів.

- У випадку, якщо небезпека застала на шляху до укриття (чутно свист ракет, або вибухи неподалік), необхідно сховатися за бетонними плитами, бордюрами, або лягти у заглибленнях землі, за потреби надати першу допомогу тим, хто її потребує. Якщо поблизу немає захисної споруди - не піддаватись паніці, зберігати спокій та здатність швидко і правильно оцінити ситуацію.

- В укритті зайняти місця, дотримуючись правил поведінки та заходів безпеки.


Карта укриттів
Під час перебування в укритті:
- У захисній споруді (укритті) забороняється: палити, шуміти, мати зі собою небезпечні засоби, зокрема для освітлення, які можуть спричинити пожежу;
- Не допускається пересування приміщеннями без особливої потреби, необхідно дотримуватися дисципліни та якнайменше рухатись;
- Економно використовувати кисень, мінімізувати спілкування. Не усі укриття оснащені необхідною кількістю вентиляційних систем;
- Забороняється приносити до укриття легкозаймисті речовини або речовини, що мають сильний запах, громіздкі речі, приводити тварин.


Після завершення небезпеки та оголошення про відбій тривоги дозволено покидати укриття і повертатись в гуртожиток.