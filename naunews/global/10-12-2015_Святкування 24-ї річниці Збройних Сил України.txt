Заголовок: Святкування 24-ї річниці Збройних Сил України
Дата: 10/12/2015
URL: https://nau.edu.ua/ua/news/2015/12/svyatkuvannya-24-i-richniczi-zbrojnix-sil-ukraini.html
==================================================

04 грудня у приміщенні КВП НАУ відбулося святкове зібрання на кафедрі військової підготовки НАУ з нагоди 24-ї річниці Збройних Сил України. З вітальним словом до присутніх звернувся начальник кафедри полковник Олександр Водчиць. Він зазначив, що армія – це один з основних елементів стабільного і впевненого розвитку Української держави , а тому й рівень забезпечення військових має бути відповідним до покладених на них завдань. У цей урочистий день особовий склад кафедри привітали зі святом – голова Ради ветеранів Солом’янського району м. Києва генерал-лейтенант Борис Парафейніков та голова Ради ветеранів НАУ полковник Віталій Пастухов. Вони вручили кращим офіцерам, курсантам відзнаки від голови Солом’янської  районної державної адміністрації м. Києва. Заступник начальника кафедри з навчальної роботи підполковник Юзеф  Добровольський оголосив святковий наказ щодо заохочення особового складу. За сумлінне виконання своїх функціональних обов’язків, високий професіоналізм у освітянській справі у підготовці висококваліфікованих офіцерських кадрів  полковник Олександр Водчиць вручив кращим офіцерам – грамоти та подяки, також були заохоченні кращі курсанти та студенти.
По закінченню святкового зібрання студенти, курсанти кафедри виступили з концертною програмо.
Слава Україні та її Збройним Силам!