Заголовок: Фізкультурно-оздоровчі пріоритети випускників
Дата: 19/03/2015
URL: https://nau.edu.ua/ua/news/2015/3/fizk-ozd-prioriteti.html
==================================================

16 березня 2015 року доцент кафедри фізичного виховання Гуманітарного інституту Ю. Усачов провів профорієнтаційний захід для випускників 2015 року у середній загальноосвітній школі № 36 ім. С.П. Корольова м. Києва. Учні отримали докладну інформацію про напрями підготовки, освітньо-кваліфікаційні рівні та форми навчання в Гуманітарному інституті Національного авіаційного університету. Була також проведена бесіда на тему «Фізкультурно-оздоровчих і спортивних пріоритетів випускників шкіл». Школярі цікавились вимогами дисципліни «фізичне виховання» та проведенням факультативів.