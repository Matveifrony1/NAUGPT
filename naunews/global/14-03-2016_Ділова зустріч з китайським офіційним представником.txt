Заголовок: Ділова зустріч з китайським офіційним представником
Дата: 14/03/2016
URL: https://nau.edu.ua/ua/news/2016/3/dilova-zustrich-z-kitajskim-oficzijnim-predstavnikom.html
==================================================

11 березня 2016 року о 10.00 в залі засідань ректорату НАУ відбулася ділова зустріч з офіційним представником Технологічного університету Нінбо (Китай) пан Ванг Бо. З української сторони на ній були присутні в.о. ректора В. Харченко, проректор з розвитку та міжнародних зв’язків О. Авдєєв, проректор з корпоративного управління В. Шульга, академік-секретар Відділення хімії НАНУ, академік, професор М. Картель, представники ряду кафедр та інші.
Володимир Харченко, представляючи китайського гостя підкреслив, що п.
Ванг Бо
– не стороння людина для колективу нашого університету. Він є випускником НАУ, був одним із кращих студентів, потім аспірантом, захистив кандидатську дисертацію за економічним напрямом, а окрім того вважає Україну своєю другою батьківщиною. Зараз п.
Ванг Бо
представляє інтереси НАУ в Китаї, підтримуючи з Україною дружні стосунки. Він був організатором ряду зустрічей в Китаї, на яких наш університет представляв свої наукові розробки та технології. Зараз, за словами В. Харченка, настав час зробити наступний крок у співробітництві, і, крім розвитку авіаційного напряму в цілому, організувати за допомогою НАУ підготовку китайських пілотів у Нінбо, в школі, яку допоможуть створити наші фахівці. Тим паче, що НАУ окрім підготовки пілотів в Кіровограді, уже найближчим часом поновить таку підготовку безпосередньо на базі університету. В кінці свого виступу в. о. ректора В. Харченко вручив п.
Ванг Бо
сертифікат, який надає йому повноваження представляти НАУ в Китаї за двома напрямками: науковій складовій (впровадження нових технологій) та набір студентів.
П.
Ванг Бо
зробив презентацію Технологічного університету Нінбо і розповів про головні напрямки його діяльності. Університет є державним. У ньому налічується 13 тисяч студентів, яких навчають 1100 викладачів. Переважна більшість випускників отримують інженерну освіту. Має у своїй структурі науково-дослідні інститути та інститути різних профілів. Велика увага приділяється розробці промислових технологій. Найближче (за 200 км) велике місто до Нінбо -  Шанхай. А у Нінбо мешкає по китайським міркам небагато людей – 6 мільйонів і ще 3-4 мільйони налічується приїжджих. Місто портове, у 2007 році порт посів перше місце у світі з вантажообороту і четверте місце з контейнерних перевезень. Багато людей у місті займаються бізнесом.
Слід відзначити принцип, за яким вибудовується міжнародне співробітництво китайського університету. Для роботи на потрібному напрями китайці обирають фахівців провідних компаній світу. Пан
Ванг Бо
наголосив, що в авіаційній галузі, крім підготовки пілотів Нінбо цікавить будівництво літаків малої авіації, можливо, безпілотників тощо. Загалом присутні на зустрічі українські фахівці почули достатньо цікавої для них інформації, що може визначити майбутнє співробітництво.
Після закінчення зустрічі п.
Ванг Бо
зустрівся з О. Авдєєвим. Відбулася розмова щодо конкретизації спільної діяльності і планів на найближче майбутнє.
За підсумками зустрічі з китайським представником можна сказати, що зроблено ще один крок на шляху міжнародного співробітництва. І ми віримо, що цей шлях веде до успіху.