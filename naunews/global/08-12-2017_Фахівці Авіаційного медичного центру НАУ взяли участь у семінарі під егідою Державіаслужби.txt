Заголовок: Фахівці Авіаційного медичного центру НАУ взяли участь у семінарі під егідою Державіаслужби
Дата: 08/12/2017
URL: https://nau.edu.ua/ua/news/2017/12/fahivtsi-aviatsiynogo-medichnogo-tsentru-nau-vzyali-uchast-u-seminari-pid-egidoyu-derzhaviasluzhbi.html
==================================================

7 грудня 2017 року відповідно до плану роботи Державіасслужби України, відділ авіаційної медицини ДАА провів робочий семінар для авіаційних медичних екзаменаторів (АМЕ), лікарів-експертів офтальмологів, отоларингологів за темою: «Авіаційні правила України «Технічні вимогити адміністративні процедури для льотних екіпажів цивільної авіації».
Відкрив Семінар Директор департаменту льотної експлуатації Державіаслужби України Олександр Лісняк з доповіддю щодо введення в дію нових Авіаційних правил України в частині «Медична сертифікація авіаційного персоналу» (PART - MED).
Національний авіаційний університет представляли головний лікар АМЦ, вповноважений АМЕ, президент Української асоціації авіаційно-космічної медицини, лікар вищої кваліфікаційної категорії Вадим Петлін, лікар офтальмолог вищої кваліфікаційної категорії, член Медичної Ради ДАС України Юрій Костюк, лікар оториноларинголог вищої кваліфікаційної категорії Вікторія Жданюк.
З презентаційною доповіддю щодо дегенеративних захворювань сітківки ока виступила лікар – офтальмолог АМЦ Оксана Грошева, яка є також провідним лазерним офтальмохірургом Британського офтальмологічного центру.
Відділ авіаційної медицини ДАА дав високу оцінку діяльності авіаційних медичних центрів НАУ (АМЦ НАУ, АМЦ КЛА, АМЦ КЛК), підтвердив їх повну відповідність вимогам PART MED щодо технічного оснащення та кваліфікації спеціалістів. Також було підтверджено членство АМЕ, які представляють університет, у Європейській асоціації з авіаційно-космічної медицини (ESAM).