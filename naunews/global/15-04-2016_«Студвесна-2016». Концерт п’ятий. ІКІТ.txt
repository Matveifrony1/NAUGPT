Заголовок: «Студвесна-2016». Концерт п’ятий. ІКІТ
Дата: 15/04/2016
URL: https://nau.edu.ua/ua/news/2016/4/studvesna-2016-konczert-p’yatij-ikit.html
==================================================

13 квітня у Центрі культури та мистецтв Національного авіаційного університету відбувся 5-ий концерт фестивалю «Студентська весна-2016». Свій виступ показала команда Навчально-наукового інституту Комп’ютерних інформаційних технологій.
У першій частині учасники розіграли тему кінця світу, зомбі та останніх людей на Землі. Закінчили постановку зверненням до публіки: «Завдяки нашій 1-й частині ви зрозуміли, що таке артхауз».
Друга частина розпочалася з треку «Нагора» «Брат за брата». На сцену вийшли дівчата у  довгих сукнях і продовжили трек, але власним виконанням. Усе ж інший учасник команди перервав їхній виступ та «загнав» за куліси з відповідними жартівливими настановами.
«Фішкою» команди став конферанс, а точніше – голос, який генерував номери, жартував та спілкувався з іншими членами команди.
Учасники ННІКІТ представили пантоміму «Балетна школа» та пісню «Лабутени», «окультуривши» (як вони заявили)  її текст.
До участі долучився і вже випускник НАУ, «старик Студвесни» Олександр Фефелов, який записав відеоролик про свої «казуси» в НАУ та закликав: «Цінуйте свої студентські роки! Вони – неповторні!»
Для вокального номеру студенти представили cover-band у вишиванках, який співав українські пісні під «мінус» світових хітів.
Зал вразила хореографічна постановка «Тінь нареченої»: учасники танцювали у цілковитій темряві з лампами.
Також публіку порадувала мініатюра, в якій взяли участь 3 учасники, їхні лиця були закритими. Голос-конферанс розповідав ситуації, а учасники жестами моделювали їх. І яким же здивуванням стало для публіки те, що одним з цієї трійці виявився Я. Козачок, який наприкінці зняв протигаз, що приховував його обличчя.
До оголошення спонсорів команда поставилася креативно і  представила його у вигляді реп-виконання.
Тема стему – подорож трьох друзів до Смарагдового міста (з елементами з фільму «Гаррі Потер», шоу «Поле чудес», використанням реклами, казки про «Хатинку на курячих ніжках», фільму «Далекобійники» тощо та перероблення їх під текст у жартівливій формі).
Команда завершила свій виступ виходом на сцену, подякою та зверненням: «Сподіваємось, що другою частиною ми точно розкрили для вас тему артхаузу».