Заголовок: Студенти Факультету права та міжнародних відносин здобули перемогу на ідеатоні «Реформа юридичної освіти»
Дата: 18/04/2025
URL: https://nau.edu.ua/ua/news/2025/4/studenti-fakultetu-prava-ta-mizhnarodnih-vidnosin-zdobuli-peremogu-na-ideatoni-reforma-yuridichnoi-osviti.html
==================================================

10 квітня 2025 року
студенти Факультету права та міжнародних відносин КАІ взяли участь у І Всеукраїнській науково-практичній конференції
«Чи маю я право?»
, яка проходила в Державному університеті «Житомирська політехніка».
Структурно конференція складалася з
двох частин:
захист есе «Чи маю я право?»;
ідеатон «Реформа юридичної освіти».
Участь в ідеатоні
взяли представники 6 Університетів: Державний торговельно-економічний університет, Державне некомерційне підприємство «Державний університет «Київський авіаційний інститут»», Державний університет «Житомирська політехніка», Київський національний економічний університет імені Вадима Гетьмана, Львівський державний університет внутрішніх справ, Національна академія внутрішніх справ.
Студенти КАІ
Олег Решетицький, Єлизавета Кабенець, Ігор Хобулов, Нікіта Літвінов, Ірина Максимчук на ідеатоні
працювали в змішаних командах та
вирішували завдання
, яке отримали від організаторів в день його проведення. Протягом години команда повинна була підготувати презентацію,
висвітливши в ній своє бачення щодо
:
професії юриста/правоохоронця через 10 років;
нормативних та вибіркових дисциплін, які на їх думку повинні бути включені до освітніх програм за спеціальностями D8 Право та K9 Правоохоронна діяльність.
проблем, які існують в сучасній освіті та запропонувати шляхи її подолання.
Наші студенти
Олег Решетицький та Нікіта Літвінов
публічно презентували позицію команди перед журі, продемонструвавши свої неймовірні ораторські здібності та вміння аргументувати правову позицію.
За результатами підрахунку балів членами журі,
команда Нікіти Літвінова здобула перемогу в ідеатоні!
Дякуємо партнерам — Факультету національної безпеки, права та міжнародних відносин Державного університету «Житомирська політехніка» за чудову платформу для обміну ідеями та пошуку нових векторів розвитку юридичної науки та практики!