Заголовок: Міжнародне повітряне право як галузь міжнародного права
Дата: 28/04/2015
URL: https://nau.edu.ua/ua/news/2015/4/mizhnarodne-povitryane-pravo-yak-galuz-mizhnarodnogo-prava.html
==================================================

16 квітня 2015 року в методичному кабінеті Юридичного інституту відбулась тематична виставка «Міжнародне повітряне право як галузь міжнародного права» організована к.ю.н., доцентом кафедри повітряного та космічного права Юридичного інституту Назаром Малярчуком.
На виставці були представлені підручники, навчальні посібники, монографії з дисципліни «Міжнародне повітряне право», які використовуються у навчальному процесі науково-педагогічним працівниками кафедри.
Захід відбувся з метою підвищення обізнаності молоді щодо стану міжнародного повітряного права, його історичних передумов розвитку, перспектив подальшої інтеграції національного законодавства із законодавством ЄС, переваг участі України в Міжнародній асоціації повітряного транспорту (ІАТА) тощо.
Учасники дійшли висновку, що завданням України є подальший розвиток літакобудівної промисловості, розширення співробітництва з європейськими державами, імплементація положень міжнародного права з метою гармонізації правового простору між Україною та ЄС.