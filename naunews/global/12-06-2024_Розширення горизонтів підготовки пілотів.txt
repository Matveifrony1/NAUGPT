Заголовок: Розширення горизонтів підготовки пілотів
Дата: 12/06/2024
URL: https://nau.edu.ua/ua/news/2024/6/rozshirennya-gorizontiv-pidgotovki-pilotiv.html
==================================================

11 червня 2024 року
відбулося
підписання Угоди про співпрацю
між Національним авіаційним університетом та
Литовською школою підготовки пілотів «BAA Training Lithuania».
Під час онлайн-зустрічі Голова комісії з реорганізації НАУ, в.о. ректора НАУ
Ксенія Семенова
та проректорка з міжнародного співробітництва і освіти
Ірина Зарубінська
, також
обговорили з представниками «BAA Training Lithuania» перспективи подальшої співпраці
та можливості грантової підтримки льотної підготовки студентів НАУ — майбутніх пілотів.
Предметом співробітництва НАУ з «BAA Training Lithuania» є, в першу чергу,
наближення стандартів підготовки пілотів у НАУ до європейських вимог:
підготовка студентів НАУ до складання іспитів з інтегрованого курсу EASA ATPL(A) або CPL(A), що дасть можливість студентам-пілотам НАУ отримати ліцензію пілота EASA CPL(A)/IR/MEP+APS MCC/A-UPRT, включаючи теоретичний сертифікат EASA ATPL(A) та сертифікат ІКАО про складання іспиту на знання англійської мови.
Досягнуто домовленостей з литовськими партнерами також про:
діяльність з підвищення кваліфікації фахівців та викладачів НАУ;
організацію, проведення й участь у спільних симпозіумах, конференціях, семінарах;
обмін кращими практиками, навчально-методичними матеріалами, документацією та інформацією з напрямків діяльності;
участь у партнерствах для підготовки заявок та участі в міжнародних грантових проєктах;
взаємодопомогу в пошуку подальших стратегічних партнерів.
Така міжнародна діяльність НАУ здійснюється з метою
підвищення якості освітніх послуг університету
та  у межах виконання зобов’язань Україною за Угодою про Асоціацію між Україною та Європейським Союзом, Європейським співтовариством з атомної енергії і їхніми державами-членами.