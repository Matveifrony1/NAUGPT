Заголовок: Зустріч в. о. ректора Володимира Ісаєнка  з трудовим колективом НН ІЕМ
Дата: 14/09/2017
URL: https://nau.edu.ua/ua/news/2017/9/zustrich-v-o-rektora-volodimira-isaenka-z-trudovim-kolektivom-nn-iem.html
==================================================

12 вересня 2017 року відбулася зустріч в. о. ректора Володимира Ісаєнка з трудовим колективом Навчально-наукового інституту економіки і менеджменту. Очільник університету привітав колектив з новим навчальним роком і поздоровив інститут з гарним цьогорічним набором cтудентів.
Зважаючи на те, що зустрічі з колективом НН інституту економіки і менеджменту передували загальні збори трудового колективу університету, в. о. ректора запропонував більш детально зупинитися на основних моментах, які безпосередньо стосуються НН ІЕМ. Крім того, усі бажаючі мали змогу поставити питання, що їх цікавили.
Зокрема, велике зацікавлення колективу викликало оновлення матеріально-технічної бази інституту, а саме – закупівля комп’ютерної техніки та мультимедійного обладнання, необхідних для навчального процесу. В. о.  ректора розповів, що у 2017 році ректоратом за підтримки членів Наглядової ради та  народних депутатів України для цих цілей було забезпечено отримання 25 млн. грн. додаткового бюджетного фінансування  від МОН України. Уперше за багато років фінансування було адресно спрямовано на розвиток матеріально-технічної бази університету, оновлення навчальних та житлових приміщень та підтримку студентського самоврядування.
«
На сьогодні вже відновлено понад 30 навчальний аудиторій, а також проведено торги для закупівлі комп’ютерної техніки.
З початку року для забезпечення  та належних умов навчального процесу НАУ закупив понад 300 комп'ютерів, 127 моніторів, 8 проекторів, 5 серверів та багато іншого. У планах на навчальний рік – тотальна комп’ютеризація університету та підключення мережі
wi
-
fi
в усіх навчальних корпусах», – відзначив він
.
Крім того, в. о. ректора акцентував, що капітальний ремонт в університеті не здійснювався упродовж тривалого часу. Тож тепер процеси йдуть не так швидко, як хотілося б. Однак, ми неухильно триматимемося обраного курсу.
Колектив також цікавили питання  майбутнього працевлаштування випускників. У відповідь в. о. ректора процитував принцип:
«Освіта упродовж життя»
. На його думку, сучасний світ бурхливо розвивається, тож, аби бути успішними, ми повинні бути на гребені цих змін і постійно вдосконалюватися. Сьогодні у НАУ відновлено підготовку пілотів. Також минулий навчальний рік ознаменувався активізацією міжнародних зв'язків університету: візит Президента Ради ІКАО Олумуіва Бенард Аліу, поїздка української делегації з представниками університету до штаб-квартири ІКАО у Канаді, численні меморандуми та міжнародні договори з іноземними «вишами» та організаціями. Це, своєю чергою, свідчить про те, що авіаційна галузь в Україні не стоїть на місці. І Національний авіаційний університет – один із рушіїв цих процесів.
Також у цьому контексті, на думку в. о. ректора, варто звернути увагу на міжнародну освіту. Оптимальне співвідношення якості та вартості освіти в Національному авіаційному університеті дає широкі можливості готувати не лише фахівців для інших країн, але й здійснювати підготовку та перепідготовку іноземців. Це, своєю чергою, спричинить приплив інвестицій в Україну та суттєво підвищить імідж НАУ у міжнародному освітньому просторі.
Дотичним до цього стало питання рекламної політики в рамках профорієнтаційної роботи. В. о. ректора розповів колективу НН ІЕМ про найближчі плани, а саме: відновлення у новому форматі студентських радіо і телебачення, відкриття власного You Tube-каналу та реорганізація рекламної політики університету в цілому.
Насамкінець Володимир Ісаєнко подякував присутнім за увагу, пообіцяв врахувати усі побажання та найближчим часом розглянути пропозиції. А колективу побажав міцного здоров'я, успіхів та натхнення в роботі у новому навчальному році.