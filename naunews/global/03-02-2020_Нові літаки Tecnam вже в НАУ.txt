Заголовок: Нові літаки Tecnam вже в НАУ
Дата: 03/02/2020
URL: https://nau.edu.ua/ua/news/2020/2-lyutiy/novi-litaki-tecnam-vzhe-v-nau.html
==================================================

Два нові легкомоторні навчально-тренувальні літаки Tecnam (Неаполь, Італія) придбано та доставлено до аеродрому «Антонов-2» (Гостомель) для Міжнародного центру підготовки пілотів НАУ. Літаки P2002-JF розмитнено, розвантажено та розміщено в ангарі аеропорту.
Нові літаки P2002-JF, 2019 року випуску,  сертифіковані EASA відповідно до CS-VLA, що відноситься до категорії VLA (VeryLightAircraft по європейській класифікації). Приладова панель відповідає міжнародним стандартам та обладнана пілотажно-навігаційним комплексом Garmin 660.
Літаки мають видатні експлуатаційні  якості і льотні  характеристики поряд з високою рентабельністю і низькою вартістю обслуговування, що робить його прекрасним вибором в першу чергу для початкового льотного навчання.
P2002-JF обладнані двигуном виробництва RotaxAircraftEngines (Австрія), що є дуже важливим з точки зору економічності. Адже в якості палива P2002-JF може використовуватися звичайний бензин АІ-95 з середньою витратою 17 літрів на одну годину. Завдяки цьому, з крейсерською швидкістю близько 200 км/г  літак здатний за шість годин подолати відстань понад тисячу кілометрів, що є дуже хорошим показником для повітряних суден цього класу. Всі системи двигуна Rotax дубльовані, що значно знижує можливість його відмови.
P2002-JF – це ще і безпечний літак. Безпека завжди була на чолі пріоритетів для розробників і конструкторів Tecnam. У P2002-JF вона реалізована в конструкції планера, в вузлах та агрегатах літака. Захистом при капотуванні служать дві дуже міцні дуги, також виконані зі сплаву сталі і хрому, інтегровані у задню частину вітрового скла і рухомий ліхтар кабіни. Ще одним гарантом безпечної експлуатації є звуковий сигналізатор критичних кутів атаки (датчик зриву), що попереджає про наближення зриву потоку, який може привести до звалювання і штопору - причин більшості катастроф в малій авіації. Також P2002-JF обладнані додатковими системами, зокрема, системою обігріву ППТ (приймач повітряного тиску), системами «Аudiopanelandmarkerreceiver» та «Transponder» (система ідентифікації «свій-чужий»), завдяки якій  пілоти зможуть здійснювати польоти по Україні та за її межі.
Упродовж двох тижнів сертифіковані фахівці пристикують стабілізатори і крила до літаків, почнуть процедуру сертифікації льотної придатності для подальшої експлуатації та отримають бортові номери у Державіаслужбі України.
Зазначимо, що наприкінці минулого року університет придбав для Міжнародного центру підготовки пілотів НАУ три літаки: одномоторний Cessna 172  та два одномоторні TecnamP2002-JF.
Закупівля п’яти літаків відбувалась в рамках реалізації державного інвестиційного проєкту «Міжнародний центр підготовки пілотівНаціонального авіаційного університету», що пройшов погодження Міжвідомчої комісії з питань державних інвестиційних проєктів відповідно до Постанови Кабінету Міністрів України від 22 липня 2015 р. № 571. Проведено міжнародний тендер за допомогою системи Prozorro з дотриманням всіх вимог чинного законодавства. Очікувана вартість закупівлі була сформована виходячи з аналізу ринку учбових літаків, з урахуванням вимог Державіаслужби України та  зафіксована в державному інвестиційному проекті й затверджена МОН України в паспорті бюджетної програми.