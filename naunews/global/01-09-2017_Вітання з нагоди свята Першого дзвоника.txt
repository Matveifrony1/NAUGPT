Заголовок: Вітання з нагоди свята Першого дзвоника
Дата: 01/09/2017
URL: https://nau.edu.ua/ua/news/2017/7/vitannya-z-nagodi-svyata-pershogo-dzvonika.html
==================================================

Дорогі учні, шановні вчителі та батьки! Від багатотисячного колективу Національного авіаційного університету сердечно вітаємо вас із початком нового навчального року!
Сьогодні вперше сядуть за парти і помандрують країною знань  тисячі маленьких громадян нашої держави. Віднині для них багато чого буде вперше: перший дзвоник, перший шкільний підручник, перший учитель. Бажаємо їм бути допитливими, активними і не боятися труднощів.
Для одинадцятикласників свято знань буде останнім у рідній школі. Перший дзвоник сповістить вам, дорогі випускники, про початок фінішної прямої, яку ви маєте пройти з гідністю, аби накопиченого за всі шкільні роки багажу знань вистачило для продовження навчання у вищій школі. Бажаємо вам жаги ставати ще кращими, сильнішими та успішними людьми, пам’ятайте, що від вашої небайдужої життєвої позиції великою мірою залежить майбутнє  країни. Тож бажаємо вам мудрості та віри у власні сили.
Ніколи не будемо забувати про те, що вірним другом і порадником, мудрим наставником та помічником протягом усього навчання, звичайно, є вчитель!
Тож зичимо усім вам натхнення, творчої наснаги та нових здобутків на педагогічній ниві. Здоров’я вам, тепла й любові!
Зі святом вас!
З повагою, колектив Національного авіаційного університету,
в. о. ректора,
професор
Володимир Ісаєнко