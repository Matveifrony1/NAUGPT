Заголовок: На Факультеті права та міжнародних відносин проведено науково-практичний семінар «Правові аспекти інноваційних практик в умовах війни та повоєнного відновлення»
Дата: 17/04/2025
URL: https://nau.edu.ua/ua/news/2025/4/na-fakulteti-prava-ta-mizhnarodnih-vidnosin-provedeno-naukovo-praktichniy-seminar-pravovi-aspekti-innovatsiynih-praktik-v-umovah-viyni-ta-povoennogo-vidnovlennya.html
==================================================

8 квітня 2025
року Факультетом права та міжнародних відносин проведено науково-практичний семінар
«Правові аспекти інноваційних практик в умовах війни та повоєнного відновлення
».
Участь у заході взяли:
Юрій Єхануров
, кандидат економічних наук, професор Київського національного університету імені Тараса Шевченка, прем’єр-міністр України 1999-2001 рр., директор Інституту передових оборонних технологій, президент Технопарку «Київська політехніка» імені Ігоря Сікорського;
Марія Дубняк
, кандидатка юридичних наук, завідувачка Наукової лабораторії проблем штучного інтелекту і права Державної наукової установи «
Інститут інформації, безпеки і права»
НАПрН України;
Роман Ковальський
, фахівець з комплаєнсу Dream Finance OÜ;
науково-педагогічні працівники та здобувачі вищої освіти
Факультету права та міжнародних відносин.
Семінар став платформою для обміну думками,
презентаціями інноваційних концепцій та формування нових підходів до правового забезпечення цифрового переходу.
Під час заходу обговорено
перспективи впровадження блокчейн-технологій; управлінські аспекти формування проєктних команд в сучасних умовах інноваційного розвитку суспільства; проблеми цифрової трансформації адміністративних послуг у контексті воєнних викликів та післявоєнного відновлення; правові питання регулювання криптовалюти та функціонування ринкувіртуальних активів в Україні.
У результаті дискусії учасники семінару
відзначили значущість процесу цифровізації публічного управління, необхідність підвищення регуляторної гнучкості, а також трансформації адміністративно-правових інструментів відповідно до реалій гібридної війни та стратегічного планування відновлення.
Семінар не лише сприяв обміну професійним досвідом і актуалізації ключових викликів, а й
став поштовхом до подальших наукових досліджень
та внесення пропозицій щодо вдосконалення нормативно-правових актів, здатних ефективно відповідати на потреби держави в умовах війни та післявоєнного розвитку.