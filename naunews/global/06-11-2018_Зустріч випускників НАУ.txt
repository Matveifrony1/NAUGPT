Заголовок: Зустріч випускників НАУ
Дата: 06/11/2018
URL: https://nau.edu.ua/ua/news/1/11/zustrich-vipusknikiv-nau.html
==================================================

Відбулась ювілейна зустріч, присвячена 25-річчу першого випуску інженерів-пілотів Факультету Льотної Експлуатації Повітряних Суден (ФЛЕПС), на якій були присутні випускники з України, Росії та Казахстану.
У стінах рідного навчального закладу випускники зустрілись з Галиною Сусловою, директором Інституту ІКАО; відвідали музей НАУ та ангарний комплекс.
Також випускники НАУ відвідали АНКТ ім. Антонова в м. Гостомель. Як зазначають Олександр Константиновский, КПС-інструктор B737 WestJetAirlines, і Максим Моос, КПС-інструктор B777/В737 Міжнародних Авіаліній України: «…було дуже символічно здійснити неформальний візит до льотно-випробувальної станції, і ось чому. У 1989 році АН-225 «Мрія» з «Бураном» на спині, здійснивши фурор на Паризькому авіасалоні Ле Бурже, повертаючись на базу, пролетів низько над Києвом, викликавши море захвату. Ми, студенти ФЛЕПС (1 курс), усі, хто міг, своїм ходом помчались в Гостомель, щоб по-справжньому доторкнутися до історії. Залишилась навіть фотографія, яка вже стала епічною».