Заголовок: Проєкт «Реалізація випускників-юристів авіаційного закладу вищої освіти»: випускник 2009 року Дмитро Форемний
Дата: 29/03/2024
URL: https://nau.edu.ua/ua/news/2024/3/proekt-realizatsiya-vipusknikiv-yuristiv-aviatsiynogo-zakladu-vishchoi-osviti-vipusknik-2009-roku-dmitro-foremniy.html
==================================================

На Юридичному факультеті Національного авіаційного університету успішно
реалізується проєкт «Реалізація випускників-юристів авіаційного закладу вищої освіти»
. До його втілення активно долучаються випускники різних років. Черговий матеріал цієї рубрики присвячений історії професійного становлення та успіху випускника 2009 року, юриста в сфері юридичних інновацій як в Україні, так і на міжнародному рівні,
Дмитра Форемного
.
Дмитро є успішним юристом та підприємцем, який завжди прагнув поєднувати інновації та юридичну сферу.
Він здобув ступені бакалавра та магістра
за спеціалізацією «Господарське право» в Юридичному інституті  «Інститут повітряного та космічного права»  Національного авіаційного університету. За рекомендацією керівництва інституту
продовжив навчання
в Тілбурзькому університеті (Нідерланди), де отримав диплом з відзнакою магістра з Міжнародного бізнес-права.
Як підприємець,
Дмитро брав участь
у навчальній програмі від Founder’s Institute та пройшов міні-магістратуру в Бостонському університеті. Свою
кар’єру він розпочав
як корпоративний юрист, працюючи в міжнародних компаніях PPD, Lysoform Ukraine, а також юридичній фірмі Salvius Legal у Нідерландах.
Однак захоплення інноваціями призвело до того, що
Дмитро створив кілька власних проєктів
, спрямованих на розвиток юридичних інновацій. У 2016 році він спільно з партнерами заснував Legal Startup Crash Test — регулярний захід для представлення юридичних стартапів в неформальній атмосфері. Він провів більше 30 таких заходів.
Крім того,
Дмитро став співзасновником
та директором Громадської організації «ЛІГАЛ ІННОВЕЙШНЗ» (Legal Innovations NGO або LinGo) — некомерційної організації, яка й досі успішно займається просуванням інновацій у юридичній сфері в Україні та організовує проєкти для юристів і студентів.
Він також представляв в Україні HiiL (The Hague Institute for Innovation of Law) — некомерційний заклад, що сприяє використанню інновацій для покращення доступу до правосуддя. Дмитро обіймав посади керівника акселератора та інноваційного хабу в Україні. Разом з HiiL протягом 2016-2022 років він
провів більше сотні конкурсів юридичних інноваційних стартапів
, виступаючи у публічному просторі, в тому числі на міжнародній арені в Гаазі. За його сприяння залучено фінансування та отримано десятки тисяч євро грантів на розвиток українських стартапів.
У 2020 році
Дмитро Форемний брав участь у програмі обміну в США
«Ukrainian Business Leaders: Promoting Innovation and Entrepreship», де познайомився зі своїми майбутніми партнерами по інвестиційній діяльності.
У 2021 році він
став співзасновником та Генеральним партнером інвестиційної та консалтингової компанії 3x Capital
, яка фокусується на інвестуванні в стартапи, що працюють у сфері Web3. Дмитро є також співзасновником освітнього проєкту 3x Education, де виступає в ролі ментора для учасників з питань розвитку Web3 startups.
Крім того, він
був експертом III Всеукраїнської школи з IT- та Інтернет-права
, постійно проводить хакатони та семінари для правників і представників бізнесу, виступає гостьовим лектором для студентів Національного авіаційного університету, Національного університету «Києво-Могилянська академія», Київського національного університету імені Тараса Шевченка, Національного технічного університету України «Київський політехнічний інститут імені Ігоря Сікорського» та Амстердамського вільного університету (Нідерланди).
Дмитро є співавтором двох освітніх серіалів
«Цифрові юристи» створених Міністерством цифрової трансформації України за сприяння Міністерства освіти і науки України, Координатора проєктів ОБСЄ в Україні та за підтримки американського народу, наданої через Агентство США з міжнародного розвитку (USAID).
Він також є
співавтором першого в Україні підручника «Юридичні інновації та стартапи»
для студентів-юристів спеціальності 081 «Право», виданого у 2023 році. Підручник підготовлено Громадською організацією «Лабораторія юридичного дизайну» в рамках грантового проєкту «Сертифікатна програма «Школа юридичного дизайну», який здійснюється за підтримки американського народу, наданої через Агентство США з міжнародного розвитку (USAID) у рамках Програми «Справедливість для всіх».
Історія реалізації Дмитра
є успішним прикладом того, як юрист може поєднувати свою професійну діяльність з інноваціями та стартап-культурою. Завдяки своїй наполегливій праці та прагненню до змін, він зробив вагомий внесок у розвиток юридичних інновацій як в Україні, так і на міжнародній арені.
Про LegalTech, стартапи юристів та власні факапи від Дмитра Форемного читайте за
посиланням
.