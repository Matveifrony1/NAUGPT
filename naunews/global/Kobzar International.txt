Заголовок:Kobzar International

Дата: ----------
URL: https://imco.nau.edu.ua/kobzar-international/
==================================================
Kobzar International
ПОЕЗІЯ ШЕВЧЕНКА – ТО МУЗИКА НАРОДНОЇ ДУШІ
15.06.2021 у рамках проєкту Інституту міжнародного співробітництва та освіти «Kobzar International» відбулася презентація кінострічки «Літературна спадщина України». З вітальним словом виступили проректор з міжнародного співробітництва і освіти Ірина Зарубінська, директор Інституту міжнародного співробітництва та освіти Ольга Шевченко, завідувач кафедри філологічних та природничих дисциплін Олена Корчук.
Фільм було створено викладачами кафедри філологічних та природничих дисциплін, слухачами підготовчого відділення та студентами-іноземцями НАУ. Цей емоційний та пізнавальний фільм згуртував довкола себе представників різних народів та культур світу, які перейнялися постаттю Шевченка.
Після показу фільму проректор з міжнародного співробітництва і освіти Ірина Зарубінська урочисто вручила нагороди акторам і творцям фільму, серед яких: Деведжі Яхья (найкращий режисер), Мохаммед Абдулрахім Ареф Саїд Ахмед (найкращий асистент режисера), Кхаммас Хайдер Сабах (найкращий відеооператор), Адегбоєга Олувасегун Зіон (найкраща операторська робота), Ху Яньчао, Чжу Уцин (найкращий акторський прорив), Хабес Абделмалек, Татар Фуркан (найкращі актори), Бхай Ранія, Хамзауі Ясмін, Лян Сюе (найкращі актриси), Мірджалілов Міраббос Міркамілович (найкраща чоловіча роль), Дуїхи Сальма, Ель Уахабі Умейма, Саламат Гійеболагі Елахех (найкращі жіночі ролі),  Сюе Сяньдін, Ху Жунфан (найкращий дует), Ансумана Роберт С, Гуруре Барлані Муфаро (найкраща пісня),  Мбегбу Давід Чідера (унікальне виконання репу).
Щиро вітаємо з прем’єрою! Сподіваємось, що нагороди завжди нагадуватимуть нашим студентам про незабутній дебют, а кінострічку «Літературна спадщина України» побачать у найвіддаленіших куточках світу.






