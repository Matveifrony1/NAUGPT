Заголовок: Конференція «Академічна доброчесність: практичний вимір»
Дата: 11/04/2019
URL: https://nau.edu.ua/ua/news/2019/4/konferentsiya-akademichna-dobrochesnist-praktichniy-vimir.html
==================================================

11-12 квітня, на базі  НаУКМА, проходить конференція «Академічна доброчесність: практичний вимір», у якій взяли участь начальник відділу моніторингу якості вищої освіти Оксана Білоус, начальник відділу аналітики та управління інформацією Андрій Гізун та студентка 5 курсу ФККПІ Анна Блідар.
Організатори: Американська рада з міжнародної освіти, Національний університет «Києво-Могилянська академія», проект сприяння академічної доброчесності в Україні - SAIUP, антиплагіатна компанія Unicheck Україна, проект формування академічної доброчесності в школі - SAISS.
Учасників привітали: заступник Міністра освіти і науки України Юрій Рашкевич, старша керуюча закордонними представництвами та програмами Американських рад з міжнародної освіти Енн Доморад, голова Національного агентства із забезпечення якості вищої освіти Сергій Квіт, президент НаУКМА Андрій Мелешевич та директор антиплагіатної компанії Unicheck Україна Андрій Сідляренко.
Спікери панельної дискусії «Доброчесність в освіті - міф чи ціль» зазначили, що прийнятий у 2017 році закон «Про освіту» містить всі інструменти необхідні для відрахування студентів, які порушують принципи академічної доброчесності. Проте відрахування - це не рішення проблеми.  Натомість університети потребують зміни культури всієї університетської громади, реформи кожного окремого університету.
Юрій Рашкевич зазначив, що  «разом ми маємо побудувати цілісну систему в якій кожен: від студента та викладача до різних державних інституцій, зацікавлені в побудові системи якісної освіти. Що, очевидно, не можливо без цілковитої довіри до результатів досліджень, навчання, яка можлива лише за умови дотримання принципів академічної доброчесності всіма учасниками освітнього процесу».
«Створення середовища доброчесного навчання має ґрунтуватися на 4 стратегічних засадах: комунікування, створення простору й включення доброчесності у навчальні плани, використання прикладів академічних порушень як виховних»,  –   наголосила Тріша Бертрам Галлант, представниця наглядової ради Міжнародного центру академічної доброчесності (Канада, США).