Заголовок: Зустріч зі знаним перекладачем
Дата: 02/06/2016
URL: https://nau.edu.ua/ua/news/2016/6/zustrich-zi-znanim-perekladachem.html
==================================================

30 травня 2016 року доценти кафедри англійської філології і перекладу Навчально-наукового Гуманітарного інституту А. Сітко та Т. Семигінівська у межах засідання проблемної групи «Проблеми та перспективи розвитку перекладознавства» провели зустріч студентів 2 та 3 курсів спеціальності «Переклад»  з відомим перекладачем-практиком, учасником АТО, Максимом Козубом.
Гість цікаво розповів про особливості усного перекладу, головну увагу, зокрема, було зосереджено на специфіці роботи перекладача-синхроніста, особливо в умовах нестандартних ситуацій. М. Козуб звернув увагу студентів на фактори, які полегшують та ускладнюють роботу перекладача-синхроніста. Розповідь фахівця стимулювала студентську аудиторію до жвавої дискусії.