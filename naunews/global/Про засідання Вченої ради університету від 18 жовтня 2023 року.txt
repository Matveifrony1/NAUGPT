Заголовок:Про засідання Вченої ради університету від 18 жовтня 2023 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-18-zhovtnya-2023-roku/
==================================================
Про засідання Вченої ради університету від 18 жовтня 2023 року
18 жовтня 2023 року відбулось засідання Вченої ради Національного авіаційного університету.

 

На засіданні Вчена рада університету присвоїла вчені звання: професора та доцента співробітникам університету, кандидатури яких відповідають усім критеріям оцінки навчально-методичної і наукової діяльності до здобувачів відповідного вченого звання.

Також було висунуто кандидатуру для нагородження відзнакою Міністерства освіти і науки України.

Проректор з навчальної роботи Анатолій ПОЛУХІН виступив з доповіддю «Про підсумки вступної кампанії університету у 2023 році».

Крім того, було встановлено загальний ліміт стипендіатів та ліміт стипендіатів, які досягли особливих успіхів у навчанні за результатами семестрового контролю на жовтень-грудень 2023 року.

Також було затверджено: освітньо-професійні програми зі спеціальностей, за якими здійснюється підготовка здобувачів вищої освіти за освітніми ступенями у Національному авіаційному університеті; Положення про переведення здобувачів вищої освіти ступеня доктора філософії на вакантні місця державного замовлення у Національному авіаційному університеті.

Окрім того, було відкрито спеціальність для підготовки здобувачів наукового ступеня доктора наук у докторантурі Національного авіаційного університету; створено разові спеціалізовані вчені ради для проведення захисту дисертацій; затверджено теми докторських дисертацій; рекомендовано до друку збірник наукових праць та науковий журнал.