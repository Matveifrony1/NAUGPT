Заголовок: Співпраця Національного авіаційного університету з Казахським державним юридичним університетом продовжується
Дата: 15/06/2021
URL: https://nau.edu.ua/ua/news/2021/6/spivpratsya-natsionalnogo-aviatsiynogo-universitetu-z-kazahskim-derzhavnim-yuridichnim-universitetom-prodovzhuetsya.html
==================================================

Представники Факультету міжнародних відносин (ФМВ) НАУ провели робочу онлайн-зустріч з керівництвом Вищої школи економіки Казахського державного юридичного університету імені М.С. Нарікбаева (КазДЮУ).
Захід організовано з урахуванням попередніх домовленостей ректора НАУ Максима Луцького та підписаного ним Договору про співпрацю з КазДЮУ.
В онлайн-зустрічі взяли участь:
• декан Вищої школи економіки КазДЮУ Саулє Кемелбаєва;
• віце-декан Вищої школи економіки КазДЮУ з бакалаврату Айжан Токтабаєва;
• заступник декана з міжнародного співробітництва і міжнародної діяльності ФМВ НАУ Світлана Лобода;
• заступник декана з навчально-методичної роботи ФМВ НАУ Катерина Сидоренко;
• завідувач кафедри міжнародних відносин, інформації та регіональних студій ФМВ НАУ Ніна Ржевська
• доцент кафедри міжнародних економічних відносин і бізнесу ФМВ НАУ Інна Набок.
У ході зустрічі сторони обговорили напрями співпраці:
• можливість отримання подвійних дипломів для казахських студентів (3+1; 2+2);
• підготовка в ФМВ студентів Вищої школи економіки КазДЮУ за освітніми і науковими рівнями «магістр» і «доктор філософії»;
• підвищення кваліфікації казахських викладачів;
• стажування аспірантів ФМВ в Казахстані задля дослідження Азійського регіону.
Досягнуто домовленостей, щодо обміну досвідом удосконалення освітніх програм.
Наступна зустріч запланована на серпень 2021 року.