Заголовок: Науково-педагогічні працівники Юридичного факультету НАУ пройшли стажування у Раді Європи
Дата: 15/03/2023
URL: https://nau.edu.ua/ua/news/2023/3/naukovo-pedagogichni-pratsivniki-yuridichnogo-fakultetu-nau-proyshli-stazhuvannya-u-radi-evropi.html
==================================================

Нещодавно, завідувач кафедри теорії та історії держави і права Олена Макеєва та доцент кафедри теорії та історії держави і права Оксана Миронець отримали сертифікати про навчання за результатами стажування, яке проходило у Раді Європи (м. Страсбург).
Стажування організоване Генеральним директоратом з прав людини та верховенства права Ради Європи у формі тренінгу, який проходив у рамках проєкту Ради Європи «Підтримка контекстуалізації модулів/курсів HELP для юристів під час війни в Україні».
Під керівництвом очільниці проєкту відділу навчання юстиції та прав людини Ради Європи Ольги Костенко представники НАУ пройшли навчання для користування платформою HELP Ради Європи.
Завідувач кафедри теорії та історії держави і права Олена Макеєва, яка брала участь у заході в онлайн форматі, представила Інформаційно-просвітницький центр з прав людини, на базі якого студенти матимуть можливість проходити в майбутньому курси щодо захисту прав людини.
Доцент кафедри конституційного і адміністративного права Оксана Миронець, яка брала участь в офлайн форматі, разом з постійним стейкхолдером Юридичного факультету, к.ю.н., адвокатом, юристом Міжнародного аеропорту Бориспіль Катериною Водоласковою відвідала штаб-квартиру Ради Європи, славнозвісну Агору та Європейський суд з прав людини, де зустрілися з суддею ЄСПЛ від України Миколою Гнатовським та юристом секретаріату ЄСПЛ Тарасом Вавринчуком.
У ході проведення стажування представники НАУ заручилися підтримкою Ради Європи у впровадженні модулів/курсів HELP в освітній процес для підготовки правників та інших фахівців НАУ. Вивчення курсів з прав людини сприятимуть розвитку міжнародних відносин у галузі освіти, науки та культури між освітянською спільнотою НАУ та державами-членами Європейського Союзу щодо вивчення кращих європейських практик функціонування механізмів захисту прав людини та їх реалізації в Україні з урахуванням європейського досвіду та національних пріоритетів.
Щиро дякуємо за можливість отримати цінні знання Генеральному директорату з прав людини та верховенства права Ради Європи та особисто очільниці проєкту відділу навчання юстиції та прав людини Ользі Костенко.
Запрошуємо викладачів та студентів НАУ долучитися до безкоштовних курсів Ради Європи, включати їх до програм дисциплін, поглиблювати власні знання й розширювати професійний кругозір.
Приєднатися до платформи HELP можна за
посиланням
.