Заголовок: НАУ пропонує нові можливості для студентів з Узбекистану
Дата: 15/08/2022
URL: https://nau.edu.ua/ua/news/2022/8/nau-proponue-novi-mozhlivosti-dlya-studentiv-z-uzbekistanu.html
==================================================

Нещодавно, за ініціативи кафедри менеджменту зовнішньоекономічної діяльності підприємств Факультету транспорту, менеджменту і логістики Національного авіаційного університету, була підписана Угода про співпрацю між НАУ та компанією «REIKARTZ U» (Узбекистан, м. Бухара).
За Угодою сторін, студенти НАУ - громадяни Узбекистану спеціальностей 073 «Менеджмент», 172 «Телекомунікації та радіотехніка» та 125 «Управління інформаційною безпекою» зможуть проходити навчальні й виробничі практики та стажування в мережі готелів «REIKARTZ U» на території Узбекистану.
Студенти, які продемонструють відповідні знання теорії та практичні навички при проходженні практик, зможуть одержати місце роботи у компанії «REIKARTZ U».
Угода передбачає також проведення майстер-класів, конкурсів, презентацій, тематичних виставок, круглих столів, семінарів, конференцій за напрямами, що становлять взаємний інтерес.