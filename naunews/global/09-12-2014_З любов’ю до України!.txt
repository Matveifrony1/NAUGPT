Заголовок: З любов’ю до України!
Дата: 09/12/2014
URL: https://nau.edu.ua/ua/news/2014/12/z-lyubov’yu-do-ukraini.html
==================================================

5 грудня 2014 року студенти напряму «Психологія» разом з наставником, викладачем кафедри авіаційної психології Гуманітарного інституту М. Іванюк були запрошені на виставку робіт українських майстрів у Центрі української культури та мистецтва. Традиційне народне мистецтво вразило студентів своєю сюжетністю та колоритом. Воно допомогло зрозуміти мову нашої нації та доторкнутися до її історичного коріння.
Проте найбільш цікавим для майбутніх психологів виявився образ світового дерева – розвинутий орнаментальний мотив розписів у вигляді вазона або «дерева життя», у кроні якого часто зображають птахи. На думку молодого покоління, саме цей образ має символізувати незламність і світле майбутнє української держави, душа якої відображається у кожному орнаменті із барвінку, маку, горицвіту, у соняхах, колосках і калині… Така виставка надихає до життя усіх, у кого в серці живе любов до України!