Заголовок: ЦКМ НАУ оголошує конкурси ідей задля творчості студентів
Дата: 23/02/2021
URL: https://nau.edu.ua/ua/news/2021/2/czkm-nau-ogoloshue-konkursi-idey-zadlya-tvorchosti-studentiv.html
==================================================

Для творчого розвитку студентства Центр культури та мистецтв надає приміщення для реалізації культурного та духовного студентського відпочинку. Тож завданням креативних та охочих мати доступ до вільного відвідування та організації мистецьких чи фахових заходів на базі ЦКМ НАУ є продумати систему реєстрації відвідувачів. Приймаються пропозиції щодо зчитування QR-коду чи інших способів фіксації даних. Головною вимогою є вільний доступ до реєстраційної бази з будь-якого смартфону. Проекти приймаються з детальним описом. Ознайомитись з творчим завданням можливо за
посиланням
.
А також ЦКМ НАУ зацікавлений у розробці лендінг-сторінки для анонсів та інформації про заходи. До цього конкурсу приймаються розробки на будь-яких платформах, обов‘язковими вимогами є вживання маркетингових даних ЦКМ НАУ. Ознайомитись з творчим завданням можливо за
посиланням
.
Ще один конкурс для творчої спільноти – це оновлення логотипу та пропозицій щодо зміни айдентики ЦКМ НАУ. Із розвитком новітніх технологій та удосконалення освіти Центр культури та мистецтва потребує також змін, що несуть за собою нові можливості для ефективного та творчого дозвілля студентів. Ознайомитись з творчим завданням можливо за
посиланням
.
ЦКМ НАУ працює задля мистецтва та реалізації творчих задумів студентів. Нові проекти полегшать та ефективізують діяльність закладу. Результати конкурсів будуть оголошені 19 березня 2021 року о 15:00. Нагородження переможців відбудеться під час концерту-фестивалю «Студентська весна 2021».