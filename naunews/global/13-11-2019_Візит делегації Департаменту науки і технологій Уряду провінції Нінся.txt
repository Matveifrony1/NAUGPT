Заголовок: Візит делегації Департаменту науки і технологій Уряду провінції Нінся
Дата: 13/11/2019
URL: https://nau.edu.ua/ua/news/2019/11/vizit-delegatsii-departamentu-nauki-i-tehnologiy-uryadu-provintsii-ninsya.html
==================================================

З ознайомчим візитом Національний авіаційний університет відвідала офіційна делегація Департаменту науки і технологій Уряду провінції Нінся (Хуейський Автономний округ, Китайська Народна Республіка). У складі делегації: голова Департаменту науки і технологій міста Нінся Го Бінген (Guo Bingehen), голова Департаменту державних службовців організаційного відділу Нінся Лей Айбон (Lei Aibong), голова бюро Департаменту науки та технологій Лю Шейн (Liu Shien), віце-президент ТОВ «Енергія вугільної індустрії»  Яо Мін (Yao Min), доцент Державної ключової лабораторії високоефективної утилізації вугілля і екологічно чистого хімічного машинобудування Університету Нінся Чжао Тяньшень (Zhao Tiansheng), доцент Школи цивільної інженерії та гідравлічної інженерії Університету Нінся Ван Деджі (Wang Dezhi), та операційний менеджер Департаменту науки і технологій Нінся Чжан Тянж (Zhang Tiange).
Науково-дослідну діяльність університету презентував партнерам проректор з наукової роботи Володимир Харченко. Під час зустрічі з китайською делегацією обговорено питання навчально-наукового та науково-технічного співробітництва. Наступним кроком співпраці у сфері інноваційних технологій, зміцнення культурних, освітніх та економічних зв’язків НАУ з урядом провінції Нінся стане підписання угоди про співробітництво.