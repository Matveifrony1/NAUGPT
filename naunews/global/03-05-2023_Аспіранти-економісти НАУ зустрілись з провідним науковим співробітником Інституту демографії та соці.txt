Заголовок: Аспіранти-економісти НАУ зустрілись з провідним науковим співробітником Інституту демографії та соціальних досліджень ім. М. Птухи
Дата: 03/05/2023
URL: https://nau.edu.ua/ua/news/2023/5/aspiranti-ekonomisti-nau-zustrilis-z-providnim-naukovim-spivrobitnikom-institutu-demografii-ta-sotsialnih-doslidzhen-im-m-ptuhi.html
==================================================

28 квітня 2023 на кафедрі економіки повітряного транспорту факультету економіки та бізнес-адміністрування (ФЕБА) НАУ в рамках занять з дисципліни «Управління знаннями» відбулась гостьова лекція з провідним науковим співробітником відділу проблем соціального капіталу Інституту демографії та соціальних досліджень ім. М. Птухи, к.е.н., доц. Терон Іриною Василівною на тему: «Соціальний капітал як домінанта розвитку економіки знань» для здобувачів третього (освітньо-наукового) рівня вищої освіти.
Під час обговорення Ірина Терон розкрила взаємозв’язок між соціальним капіталом, освітою і соціально-економічним розвитком суспільства, наголосила на властивостях капіталу, особливостях соціального капіталу в різні періоди становлення економіки знань, його напрямах впливу на взаємодію в процесі інноваційної діяльності, формах та способах організації праці в економіці знань.
Дякуємо пані Ірині за цікаву лекцію. Такі заняття сприяють додатковому досвіду, розширенню меж розуміння економіки знань, більш глибинного значення ролі соціального капіталу.