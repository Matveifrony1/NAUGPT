Заголовок: Що таке FPV-дрон, для чого він потрібен і як ним керувати?
Дата: 16/04/2024
URL: https://nau.edu.ua/ua/news/2024/4/shho-take-fpv-dron-dlya-chogo-vin-potriben-i-yak-nim-keruvati.html
==================================================

17 квітня 2024 року
в Навчально-науковому інституті неперервної освіти Національного авіаційного університету
відбудеться зустріч
зі стейкхолдером, під час якої студенти НАУ матимуть нагоду ознайомитися з
FPV-дронами
та їх застосуванням. Спеціальним гостем заходу стане
Юрій Ганусяк
— розробник ударних безпілотних літальних апаратів коптерного типу, пілот FPV та виробник акумуляторів для різних типів БПЛА.
FPV-дрони
(First Person View) — це безпілотники, оснащені функцією «вид від першої особи». Оператор керує таким дроном за допомогою пульта та бачить місцевість навколо безпілотника в реальному часі через спеціальні окуляри, ніби сидячи всередині самого апарату, як пілот.
Під час відкритої лекції
Юрій Ганусяк розповість
про:
Складові частини FPV-дрона;
Відмінності FPV-дронів від звичайних;
Принципи роботи цих безпілотників;
Чому керувати FPV-дроном значно складніше, ніж, наприклад, «Мавіком»;
Важливість донатів на FPV-дрони та їхню корисність на фронті.
Ця зустріч стане чудовою нагодою для студентів та викладачів НАУ
дізнатися більше
про FPV-дрони, їх конструкцію, особливості керування та застосування у різних сферах, зокрема на війні.
Приєднуйтесь на зустріч за
посиланням
.
Не пропустіть цю унікальну можливість отримати цінні знання від експерта галузі!