Заголовок: Перемога дизайнерки з НАУ Василини Бойчук на конкурсі студентських наукових робіт
Дата: 23/04/2018
URL: https://nau.edu.ua/ua/news/1/4/peremoga-nashoi-dizaynerki-vasilini-boychuk-na-konkursi-studentskih-naukovih-robit.html
==================================================

Минулого тижня в Національному технічному університеті «Харківський політехнічний інститут» (НТУ «ХПІ») відбувся Всеукраїнський конкурс студентських наукових робіт 2017/2018 навчального року зі спеціалізації «Прикладна геометрія, інженерна графіка та технічна естетика». Відповідно до паспорта наукової спеціальності 05.01.03 «Технічна естетика» - це теоретична база дизайну.
Всього в останньому  відбірному турі була представлена 41 наукова робота студентів із 14 міст України.
За результатами конкурсу студентка 401 групи НН ІАП Василина Бойчук посіла ІІ місце за наукову роботу «Особливості застосування фактурних поверхонь при створенні інтер’єрів спеціалізованих будинків для людей з вадами зору». Це її друга перемога в конкурсах наукових робіт.
Василина є членом наукового гуртка з технічної естетики, отримує додаткові знання в Інституті наукових технологій НАУ.
Цього року випустилися чотири магістри - члени наукового гуртка дизайнерів. Двоє з них до кінця навчання в НАУ мали по одній спільній з керівником науковій статті у виданнях, які зафіксовані в СКОПУС в 2017 році: Рослякова Люба і Гапчук Олена. Ці магістри вже працюють в Таїланді і припускають, що наукові публікації найвищого міжнародного рівня можуть їм згодитися в подальшому працевлаштуванні.
Наукова робота Спициної Лізи подавалася на конкурс в ХДАДМ. Робота Луганцевої Дарини була спільною з Бойчук Василиною і отримала призове місце в 2017 році у ХПІ.
Члени наукового гуртка дизайнерів подають свої наукові роботи на конкурс щороку. Саме за це, за працездатність, прагнення до креативності і знань наші дизайнери заслуговують на похвалу.
Науковий керівник гуртка - професор, д. мистецтвознавства І. Кузнецова. Робота Василини Бойчук - одинадцята робота, які були виконані під її керівництвом і посідали призові місця на наукових конкурсах студентських наукових робіт.