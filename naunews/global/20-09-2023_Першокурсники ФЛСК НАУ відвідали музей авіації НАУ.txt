Заголовок: Першокурсники ФЛСК НАУ відвідали музей авіації НАУ
Дата: 20/09/2023
URL: https://nau.edu.ua/ua/news/2023/9/pershokursniki-flsk-nau-vidvidali-muzey-aviatsii-nau.html
==================================================

15 вересня гарант освітньої програми «Філологія» доцент Алла Головня та наставник, старший викладач кафедри англійської філології і перекладу Факультету лінгвістики т асоціальних комунікацій Анна Щербина разом зі 101 групою спеціальності 035 «Філологія» відвідали музей авіації НАУ.
Студенти мали змогу познайомитися з цікавими фактами зі світу авіації, дізнатися багато корисного не тільки про історію розвитку авіації в світі, а й про видатних авіаторів України. По-перше, це дало змогу здобувачам освіти оцінити значущість університету, який вони обрали для свого навчання, а також здобути ті знання, які їм стануть в нагоді при вивченні на старших курсах дисципліни «Переклад в авіаційній галузі».
Величезна щира подяка Лавриненко Олені Леонідівні, яка є неоціненним носієм інформації з історії авіації, розказала стільки цікавого і про галузь, і про наш чудовий університет. Не закохатися після її натхненних розповідей про авіацію — просто неможливо!
До нових зустрічей!