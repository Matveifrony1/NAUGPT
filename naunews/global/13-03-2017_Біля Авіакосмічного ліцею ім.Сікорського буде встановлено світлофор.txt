Заголовок: Біля Авіакосмічного ліцею ім.Сікорського буде встановлено світлофор
Дата: 13/03/2017
URL: https://nau.edu.ua/ua/news/2017/3/bilya-aviakosmichnogo-litseyu-imsikorskogo-bude-vstanovleno-svitlofor.html
==================================================

Про це повідомили у Департаменті транспортної інфраструктури КМДА. Нагадаємо, що16 січня на цьому відрізку проспекту відрадного позашляховик збив трьох школярок. Діти потрапили до лікарні у важкому стані.
Тому керівництво Національного авіаційного університету та Авіакосмічного ліцею ім. І.Сікорського звернулося до Нацполіції, райдержадміністрації Солом’янського району, Київської міської держадміністрації та народного депутата Дмитра Андрієвського з проханням встановити там пристрою для примусового зниження швидкості або світлофора.
Виявилося, що пристрій для примусового зниження швидкості на проспекті встановити неможливо, бо проспект Відрадний є магістральною вулицею. Тому поліція звернулася до мерії с проханням встановити на цьому місці світлофор. Розпорядженням КМДА від 14 серпня 2009 року «Про впровадження світлофорного регулювання та влаштування пристоїв примусового зниження швидкості руху транспортних засобів на вулиціх і дорогах м.Києва» світлофорного регулювання на проспекті Відрадному не передбачено. Однак листом від 3 березня 2017 р. КМДА повідомила про те, що до цього разпорядження внесено зміни, аби встановити світлофор біля Авіакосмічного ліцею. Нині проект знаходиться на погодженні в структурних підрозділах КМДА.
У свою чергу народний депутат Дмитро Андрієвський  звернувся до голови Солом’янської районної в м.Києві державної адміністрації Максима Шкуро та директора комунального підприємства «Київдорсервіс» Віктора Чернія з проханням встановити по проспекту Відрадний, 4 регульований пішохідний перехід, а також забезпечити освітлення переходу у нічний час.