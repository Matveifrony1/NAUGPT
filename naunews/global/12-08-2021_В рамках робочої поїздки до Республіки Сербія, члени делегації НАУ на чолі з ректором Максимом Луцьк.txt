Заголовок: В рамках робочої поїздки до Республіки Сербія, члени делегації НАУ на чолі з ректором Максимом Луцьким, відвідали університети міста Белград
Дата: 12/08/2021
URL: https://nau.edu.ua/ua/news/2021/8/v-ramkah-robochoi-poizdki-do-respubliki-serbiya-chleni-delegatsii-nau-na-choli-z-rektorom-maksimom-lutskim-vidvidali-universiteti-mista-belgrad.html
==================================================

Делегація відвідала університет «Singidunum», де після ознайомлення з технічно-науковою базою університету, відбулася зустріч делегації НАУ із Президентом Університету, професором Мілованом Станішицем.
В ході перемовин, сторони розглянули можливість розробки та реалізації програм академічної мобільності студентів та викладачів обох вищих закладів освіти, оскільки це є важливою складовою інтернаціоналізації вищих навчальних закладів України та Сербії.
Крім того, учасники обговорили гармонізацію освітніх програм різного рівня, навчально-наукове співробітництво між університетами в рамках споріднених спеціальностей, тощо.
За результатами зустрічі було підписано Угоду про співпрацю, основною метою якої є співпраця у вирішенні завдань науково-технічного співробітництва, забезпечення якості освіти, підвищення ефективності навчальної та науково-дослідної роботи в університетах.
Також було проведено зустрічі:
- в університеті «Megatrend», з деканом Факультету цивільної авіації, професором Ненад Капор;
- у Белградському університеті, із заступником декана з наукової роботи Факультету машинобудування, професором Александром Симонович.
За результатами зустрічей було досягнуто домовленості щодо приїзду керівників університетів до Києва задля підписання узгоджених Меморандумів про співпрацю.