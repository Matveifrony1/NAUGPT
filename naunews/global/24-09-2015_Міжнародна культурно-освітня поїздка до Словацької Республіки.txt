Заголовок: Міжнародна культурно-освітня поїздка до Словацької Республіки
Дата: 24/09/2015
URL: https://nau.edu.ua/ua/news/2015/9/mizhnarodna-kulturno-osvitnya-poizdka-do-slovaczkoi-respubliki.html
==================================================

У рамкам спільної діяльності Всеукраїнської асоціації педагогів «Рівний — рівному»  та Всеукраїнської молодіжної громадської організації «Серце до серця» з 24 по 31 жовтня 2015 року відбудеться міжнародна культурно-освітня поїздка до Словацької Республіки.
Мета поїздки — впровадження міжнародних програм для підлітків та молоді з питань творчої самореалізації, сприяння інтеграції до європейської спільноти, культурному обміну.
У поїздку запрошуються вихованці позашкільних, учні 7–11 класів загальноосвітніх, студенти професійно-технічних, вищих навчальних закладів, педагоги, психологи, керівники навчальних закладів.
У ході поїздки передбачається: проведення тренінгу для молоді «Лідерство заради успіху», спрямованого на формування навичок ефективного спілкування, самопізнання та свідомого ставлення до життєвого вибору, розвиток лідерських якостей та здібностей, вміння працювати у команді;  екскурсії у містах: Ко́шице, Стара Лю́бовня, Ле́воча, Бардіїв, Кежмарок, Татранська Ломніца, Старий Смоковець, Штребське Плесо (Словаччина), Краків (Польща).
Вартість поїздки 290 Євро. У вартість входить: проживання в готелях, харчування згідно програми, транспортне обслуговування (автобус) за маршрутом, екскурсії.
Проїзд до місця виїзду групи (м. Ужгород) та у зворотному напрямку          (м. Львів) оплачується окремо.
Необхідні документи для оформлення візи слід надсилати до 10 жовтня   2015 р. (найостанніший день надання!) за адресою: м. Київ, вул. Виборзька 49, «Нова Пошта» (відділення №58).
Додаткову інформацію можна отримати за телефонами: 050-330-40-92, 067-909-06-61, 093-760-37-00, 067-407-77-98, 066-971-09-10.
Орієнтована програма міжнародної поїздки до Словаччини, Польщі