Заголовок: Відбулась робоча зустріч представників української освітньої галузі з Послом Республіки Туреччина в Україні Yağmur Ahmet Güldere
Дата: 15/07/2021
URL: https://nau.edu.ua/ua/news/2021/7/vidbulas-robocha-zustrich-predstavnikiv-ukrainskoi-osvitnoi-galuzi-z-poslom-respubliki-turechchina-v-ukraini-yagmur-ahmet-geldere.html
==================================================

14 липня, у посольстві Республіки Туреччина в Україні, відбулась робоча зустріч з Послом Yağmur Ahmet Güldere. На зустрічі були присутні заступник Міністра освіти і науки з питань європейської інтеграції Андрій Вітренко, ректор Національного авіаційного університету Максим Луцький, ректор Харківського національного університету радіоелектроніки (ХНУРЕ) Валерій Семенець, проректор з інноваційно-корпоративної роботи та адміністрування ХНУРЕ Василь Россіхін, представник Посольства Республіки Туреччина Ümit Yildiz та представник Почесного консульства Туреччини у місті Харків Володимир Білий.
Андрій Вітренко та Yağmur Ahmet Güldere обговорили актуальні питання, які стосуються навчання та перебування в Україні студентів з Туреччини.
Також, очільники українських закладів вищої освіти Максим Луцький та Валерій Семенець дійшли згоди з Послом Республіки Туреччина щодо необхідності гармонізації освітніх програм академічної мобільності студентів та викладачів обох держав.
Крім того, Посол Yağmur Ahmet Güldere та ректор НАУ Максим Луцький обговорили можливості співпраці між університетом та авіаперевізниками Туреччини в контексті підготовки та підвищення кваліфікації фахівців авіаційної галузі на базі НАУ.
Одним з результатів зустрічі стала домовленість про візит Посла Республіки Туреччина в Україні Yağmur Ahmet Güldere до Національного авіаційного університету для ознайомлення з матеріально-технічною базою та освітнім потенціалом університету, який заплановано на вересень 2021 року.