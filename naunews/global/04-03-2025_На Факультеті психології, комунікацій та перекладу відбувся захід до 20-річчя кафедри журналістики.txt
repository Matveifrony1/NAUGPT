Заголовок: На Факультеті психології, комунікацій та перекладу відбувся захід до 20-річчя кафедри журналістики
Дата: 04/03/2025
URL: https://nau.edu.ua/ua/news/2025/3/na-fakulteti-psihologii-komunikatsiy-ta-perekladu-vidbuvsya-zahid-do-20-richchya-kafedri-zhurnalistiki.html
==================================================

На Факультеті психології, комунікацій та перекладу відбувся захід до
20-річчя кафедри журналістики
за участі студентів та співробітників факультету.
З віншуванням до присутніх звернулася в.о. декана
Наталія Мельник.
Вона привітала кафедру у складі ФПКП та подякувала викладачам кафедри, які діляться цінностями й набутим досвідом із молоддю.
Наталія Мельник наголосила, що
саме студентська когорта формує майбутнє нації й тримає інформаційний фронт. Вона побажала кафедрі й надалі запалювати нові імена на небосхилі української журналістики, а студентам впевнено досягати нових вершин на ниві журналістики.
Теплі слова привітання лунали й від завідувача кафедри журналістики
Вячеслава Васильченка.
Він згадав становлення кафедри та першого завідувача — професора, публіциста, Заслуженого журналіста України
Григорія Кривошею.
В’ячеслав Васильченко наголосив, що кафедра пишається своїми відомими випускниками,
які очолюють редакції провідних українських медіа. Він також згадав випускників кафедри, які наразі боронять нашу землю від російського загарбника в лавах ЗСУ. Від імені студентів до викладачів кафедри та гостей заходу звернулася студентка 2 курсу А
нна Москаль,
яка подякувала за цікаве навчання та різноманітні заходи, що проходять на кафедрі.
Емоційною кульмінацією заходу стали
творчі виступи студентів
під керівництвом доцента кафедри журналістики
Олександра Кошака.
Студенти декламували вірші, розіграли сценки з життя кафедри та продемонстрували замальовки на викладачів. Також для гостей заходу заспівала студентка 4 курсу ФПКП
Ольга Цвіркун
, а студентка 2 курсу
Вікторія Прохнєвська
подарувала дружні шаржі викладачам кафедри.