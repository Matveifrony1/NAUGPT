Заголовок: В НАУ проведено додаткове тестування прокурорів ГПУ
Дата: 04/11/2019
URL: https://nau.edu.ua/ua/news/1/11/v-nau-provedeno-dodatkove-testuvannya-prokuroriv-gpu.html
==================================================

На базі Національного авіаційного університету відбулось додаткове тестування для прокурорів Генеральної прокуратури України (ГПУ), які з поважних причин не змогли з’явитись на тестування 23-24 жовтня 2019 року. Тестування проводиться в рамках атестації прокурорів на виконання Закону України «Про внесення змін до деяких законодавчих актів України щодо першочергових заходів із реформи органів прокуратури».
Прокурори пройшли анонімне тестування з використанням комп’ютерної техніки з метою виявлення рівня знань і умінь у застосуванні закону, відповідності здійснювати повноваження прокурора ГПУ.
Анонімне тестування на знання та вміння у застосуванні закону і відповідність здійснювати повноваження прокурора  – перший етап атестації. А вже 6-8 листопада 2019 року на базі НАУ  відбудеться другий етап – прокурори складатимуть іспит у формі анонімного тестування на загальні здібності та навички з використанням комп’ютерної техніки.