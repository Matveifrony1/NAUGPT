Заголовок: Презентація НАУ в навчальних закладах України
Дата: 10/09/2019
URL: https://nau.edu.ua/ua/news/2019/9/prezentatsiya-nau-v-navchalnih-zakladah-ukraini.html
==================================================

Вересень в НАУ розпочався активною профорієнтаційною роботою серед навчальних закладів освіти. Викладачі кафедри базових і спеціальних дисциплін та працівники Інституту інноваційних освітніх технологій презентували діяльність університету серед учнів старших класів у 28 закладах середньої освіти. Представники Інституту відвідали школи Борисполя, Броварів, Білої Церкви, Фастова та Канева. Також заходи відбулись в Авіакосмічному ліцеї ім. І. Сікорського НАУ, Вищому професійному ліцеї НАУ та школах Оболонського району Києва.
Випускників–2020 запросили до участі у вересневих тренінгах з підготовки до ЗНО в НАУ (
http://iiot.nau.edu.ua/…/naukovi-osvit…/treninhy-do-zno-2020
), на яких вони мають можливість ознайомитися із дорожньою картою підготовки до загальнодержавного ЗНО за технологіями УЦОЯО. Представники НАУ розповіли про  освітній проект «Пробне ЗНО» (
http://iiot.nau.edu.ua/…/naukovi-osvitni-profpr…/dni-nauky-2
), що відбудеться 28 вересня та 16 листопада 2019 року. Також учні дізнались про освітні, наукові та профорієнтаційні проекти: Дні відкритих дверей, дні НАУки, наукові пікніки та лекції, тренінги, майстер-класи, конференції, Літня школа тощо (
http://iiot.nau.edu.ua/index.php/instytut/tsentry/obdarovanoi-uchnivskoi-molodi
).
Учням 10-11 класу презентовано підготовку до загальнодержавного ЗНО на кафедрі базових і спеціальних дисциплін НАУ (
http://iiot.nau.edu.ua/…/…/pidhotovka-do-zno/pravyla-pryiomu
).
Абітурієнти отримали роздатковий матеріал із переліком спеціальностей (освітньо-професійних програм), за якими здійснюється підготовка фахівців; буклети про структуру і діяльність університету; інформаційно-рекламний матеріал про підготовку до ЗНО (
http://iiot.nau.edu.ua/…/…/pidhotovka-do-zno/pravyla-pryiomu
). Також школярів запросили на навчання на підготовчому відділенні громадян України (підготовка до ЗНО
http://iiot.nau.edu.ua/…/…/pidhotovka-do-zno/pravyla-pryiomu
), що є надзвичайно актуальним для кожного сучасного абітурієнта.