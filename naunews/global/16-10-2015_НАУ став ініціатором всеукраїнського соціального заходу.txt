Заголовок: НАУ став ініціатором всеукраїнського соціального заходу
Дата: 16/10/2015
URL: https://nau.edu.ua/ua/news/2015/10/nau-stav-inicziatorom-vseukrainskogo-soczialnogo-zaxodu.html
==================================================

15 жовтня НАУ провів захід, підготовка до якого тривала майже місяць. На честь Міжнародного дня Білої Тростини студенти та викладачі НАУ (найактивнішими були студенти та викладачі НН ІКІТ, НН АКІ, НН ІІДС) разом зі студентами кафедри тифлопедагогіки Національного педагогічного університету ім. М.П. Драгоманова провели майстер-класи з супроводу незрячих інвалідів та з орієнтації у просторі.
Після проведення майстер-класів частина учасників виїхали до місця загального збору з представниками інших ВНЗ та організацій біля пам’ятника Т.Г. Шевченку.
В парку Шевченка під керівництвом досвідчених педагогів були проведені майстер-класи з пересування місцевістю за допомогою тростини, орієнтації у просторі без використання зору та обговорювалися сучасні проблеми інвалідів зору в Україні та світі.
Завдяки рекламній кампанії заходу (в соціальних мережах він проходив під назвою – BlindDayChallenge) до його проведення приєднались не тільки студенти і викладачі університетів Києва, а й Кривого Рогу, Полтави, Харкова, Херсона.