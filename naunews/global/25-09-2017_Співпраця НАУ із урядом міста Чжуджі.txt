Заголовок: Співпраця НАУ із урядом міста Чжуджі
Дата: 25/09/2017
URL: https://nau.edu.ua/ua/news/2017/9/spivpratsya-nau-iz-uryadom-chzhudzhi.html
==================================================

21 вересня 2017 відбулася робоча зустріч в.о. ректора Національного авіаційного університету Володимира  Ісаєнка з представниками уряду міста  Чжуджі Китайської Народної Республіки.
До складу делегації увійшли: міський голова Муніципального народного уряду Чжуджі Wang Fenxiang,  директор Муніципального бюро економіки та інформатизації Chen Zhengyu, директор Муніципального бюро сільського господарства та лісу Qi Zhijun, головний виконавчий директор Чжецзянської технічної компанії ТОВ «Golden Egg» Jin Ligeng, заступник директора/директор Організаційного  департаменту Чжуджі Zhu Yurong, секретар Комітету Чжуджі Si Chaoyang.
У ході візиту були обговорені питання співпраці у напрямках штучного інтелекту процесу виробництва, захисту навколишнього середовища, сумісної діяльності по створенню високоефективних БПЛА для усіх сфер народного господарства, розробки новітніх матеріалів для аерокосмічної галузі.
Китайська сторона зацікавилась співпрацею із Навчально-науковим інститутом аеропортів у сфері запланованого будівництва аеропорту Чжуджі (населення Чжуджі складає 1,2 млн осіб). Крім цього, китайська сторона виявила бажання залучити науковців університету до роботи з індустріальним парком міста. Також були обговорені питання щодо організації підвищення кваліфікації спеціалістів з КНР за спеціальностями, акредитованими у НАУ.