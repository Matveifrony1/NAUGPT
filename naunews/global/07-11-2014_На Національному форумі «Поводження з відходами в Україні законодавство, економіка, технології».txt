Заголовок: На Національному форумі «Поводження з відходами в Україні: законодавство, економіка, технології»
Дата: 07/11/2014
URL: https://nau.edu.ua/ua/news/2014/11/na-naczionalnogo-forumu-povodzhennya-z-vidxodami-v-ukraini-zakonodavstvo-ekonomika-texnologii.html
==================================================

4 і 5 листопада 2014 року студенти Інституту екологічної безпеки разом з викладачами кафедри екології Т. Білик та О. Тихенко взяли участь у роботі Національного форуму «Поводження з відходами в Україні: законодавство, економіка, технології». Він пройшов у Міжнародному виставковому центрі за підтримки Міністерства екології та природних ресурсів України, Всеукраїнської екологічної ліги, а також ряду урядових та громадських організацій.
Студенти відвідали також спеціалізовану виставку  12 Міжнародного водного форуму AQUA UKRAINE 2014, який одночасно проходив у Міжнародному виставковому центрі. В рамках цього форуму відбулася науково-практична конференція, на якій виступила з доповіддю аспірантка кафедри екології ІЕБ О.Алієва.
Учасники оглянули тематичні виставки, послухали доповіді, отримали інформаційні матеріали. Цікаво була організована тематична виставка «Екологічно-безпечні технології», на якій були представлені підприємства, установи та організації, які працюють у сфері поводження з відходами, презентовані зразки товарів, виробів, інформаційні матеріали.