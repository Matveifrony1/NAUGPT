Заголовок: Про початок 2020/2021 навчального року
Дата: 19/08/2020
URL: https://nau.edu.ua/ua/news/2020/serpen/pro-pochatok-2020/2021-navchalnogo-roku.html
==================================================

Наказом № 299/од від 19 серпня 2020 року «Про початок 2020/2021 навчального року» внесено зміни та уточнення до п. 2 наказу № 284/од від 07.08.2020 «Про підготовку до 2020/2021 навчального року та опалювального сезону в умовах адаптивного карантину».
Відповідно до наказу розпочати 2020-2021 навчальний рік:
для здобувачів вищої освіти 2, 3, 4 курсів ОС Бакалавр та 2-го курсу ОС Магістр; для здобувачів вищої освіти на основі повної загальної (профільної) середньої освіти –
з 01 вересня 2020 року
;
для здобувачів вищої освіти 1-го курсу на основі базової середньої освіти за результатами першого етапу вступної кампанії –
з 15 вересня 2020 року
;
для здобувачів вищої освіти на основі повної фахової передвищої освіти та 1-ого курсу ОС Магістр –
з 21 вересня 2020 року
;
для здобувачів вищої освіти 1-го та 2-го курсу ОС Доктор філософії –
з 1 жовтня 2020 року
.
У разі стабілізації епідеміологічної ситуації, враховуючи рекомендації Міністерства охорони здоров’я України, в університеті буде встановлено змішану форму навчання, яка передбачає поєднання традиційного проведення практичних, семінарських, лабораторних занять у навчальних аудиторіях з дотриманням правил дистанціювання і гігієни та дистанційного проведення лекцій з використанням G Suite for Education, Moodle  та сервісу Google Classroom.
У разі збереження чи загострення несприятливої епідеміологічної ситуації в Україні та/або місті Києві навчання буде організовано у дистанційній формі.
Поселення у гуртожитки Студмістечка НАУ відбуватиметься з урахуванням Тимчасових рекомендацій МОЗ щодо організації протиепідемічних заходів у гуртожитках та згідно із затвердженим графіком освітнього процесу НАУ.