Заголовок: Допомога правничим школам з просування прав людини
Дата: 19/10/2015
URL: https://nau.edu.ua/ua/news/2015/10/dopomoga-pravnichim-shkolam-z-prosuvannya-prav-lyudini.html
==================================================

З 30 вересня по 2 жовтня 2015 року  науково-педагогічні працівники кафедри кримінального права і процесу Навчально-наукового Юридичного інституту Юлія Ланцедова та Ганна Рибікова взяли участь в Осінній школі з кримінального процесу під егідою ОБСЄ, яка проводилась на базі Львівського національного університету імені Івана Франка.
22 викладачі кримінального процесу з 16 вищих навчальних закладів України змогли особисто поспілкуватись із співавторами чинного КПК України, експертом Ради Європи, експертом з питань відповідності національного законодавства Європейській конвенції з прав людини та іншими знаними науковцями та практиками.
Відомі правники донесли до учасників нову філософію кримінального процесу, спрямовану на підвищення гарантій та стандартів захисту прав людини в кримінальному провадженні, запропонували нові методики викладання кримінального процесу.
Наприкінці зустрічі відбувся плідний обмін думками та досвідом.