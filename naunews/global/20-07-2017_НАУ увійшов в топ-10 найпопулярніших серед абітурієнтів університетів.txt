Заголовок: НАУ увійшов в топ-10 найпопулярніших серед абітурієнтів університетів
Дата: 20/07/2017
URL: https://nau.edu.ua/ua/news/2017/7/nau-uviyshov-v-top-10-naypopulyarnishih-sered-abiturientiv-universitetiv.html
==================================================

За даними на 19 липня абітурієнти зареєстрували понад 144 тис. електронних кабінетів і подали майже 580 тис. електронних заяв. На всі освітньо-кваліфікаційні рівні подано близько 897 тис. заяв від 290 тис. абітурієнтів. Про це повідомила повідомила прес-служба Міністерства освіти і науки.
Національний авіаційний університет входить до числа ВНЗ-лідерів за кількістю поданих заяв вступників. Із 13078 заявами (дані на 19 липня) він посідає 8 місце у десятці найпопулярніших університетів країни.
Найпопулярнішими спеціальностями серед абітурієнтів, за даними МОН, поки є економіка, право, туризм, міжнародні відносини, дещо менше - комп'ютерні науки, йдеться в повідомленні.
Кількість поданих заяв у МОН вважають середньостатистичним. «Ці цифри цілком відповідають нинішньому етапу вступної кампанії, яка знаходиться на «екваторі».    Зараз буде певний момент, коли подача заяв сповільниться, а потім дуже прискориться в останні дні - це загальна динаміка всіх років», - пояснив директор департаменту вищої освіти Міносвіти Олег Шаров.