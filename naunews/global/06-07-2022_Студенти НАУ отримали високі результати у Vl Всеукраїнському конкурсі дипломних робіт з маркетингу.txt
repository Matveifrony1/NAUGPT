Заголовок: Студенти НАУ отримали високі результати у Vl Всеукраїнському конкурсі дипломних робіт з маркетингу
Дата: 06/07/2022
URL: https://nau.edu.ua/ua/news/2022/7/studenti-nau-otrimali-visoki-rezultati-u-vl-vseukrainskomu-konkursi-diplomnih-robit-z-marketingu.html
==================================================

Нещодавно, на базі кафедри маркетингу і торговельного підприємництва Хмельницького національного університету відбувся Vl Всеукраїнський конкурс дипломних робіт з маркетингу, у якому взяли участь випускники 26-ти провідних закладів вищої освіти України.
Конкурс проходив під егідою Міністерства освіти і науки України за сприяння Української Асоціації Маркетингу.
На розгляд журі було подано 134 роботи. З них: 45 - за рівнем вищої освіти Бакалавр; 89 - за рівнем вищої освіти Магістр. Відповідно до умов конкурсу, переможцями визнано 15 робіт студентів-бакалаврів та 34 магістерські роботи.
Здобувачі вищої освіти Факультету економіки та бізнес-адміністрування (ФЕБА) Національного авіаційного університету спеціальності 075 «Маркетинг» отримали три призових місця. А саме:
- Диплом І ступеня отримав студент-бакалавр Олександр Малукало (науковий керівник: професор кафедри маркетингу ФЕБА Тетяна Гірченко);
- Диплом ІІ ступеня отримала магістр Анастасія Іванова (науковий керівник: завідувач кафедри маркетингу ФЕБА Тетяна Князєва);
- Диплом ІІІ ступеня отримала магістр Іванна Колосс (науковий керівник: доцент кафедри маркетингу ФЕБА Максим Лазебник).
Журі конкурсу засвідчило високий фаховий рівень виконання кваліфікаційних робіт майбутніми маркетологами НАУ, їх актуальність і практичну спрямованість.
Вітаємо переможців та їх наукових керівників і бажаємо подальших професійних звершень.