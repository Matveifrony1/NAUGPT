Заголовок: Судова система України: погляд зсередини
Дата: 03/11/2014
URL: https://nau.edu.ua/ua/news/2014/10/sudova-sistema-ukraini-poglyad-zseredini.html
==================================================

28 жовтня 2014 року відбулася зустріч студентів групи ПР-503С Юридичного інституту з кандидатом юридичних наук, суддею Апеляційного суду Київської області Олександром Сліпченком.
Суддя з 9-річним досвідом роботи в Апеляційному суді Київської області охарактеризував сучасні проблеми і тенденції становлення судової системи України, розкрив перспективи судової реформи в нашій країні. Олександр Сліпченко зокрема висловився щодо необхідності реорганізації судової системи, зменшення кількості судів.
Лекція пройшла у формі діалогу. Студенти ставили судді запитання, що стосувалися практичної діяльності суду, особливостей розгляду судових справ і безпосередньо суддівської діяльності та частково відповідали на них, ділячись досвідом здобутим під час проходження фахової юридичної практики в органах судової гілки влади.