Заголовок: Студенти ФМВ зустрілись з українським топ-менеджером Петром Чернишовим
Дата: 20/12/2023
URL: https://nau.edu.ua/ua/news/2023/12/studenti-fmv-zustrilis-z-ukrainskim-top-menedzherom-petrom-chernishovim.html
==================================================

Український топ-менеджер, радник міністра освіти і науки з питань корпоративного управління в університетах та реорганізації НАУ Петро Чернишов зустрівся зі студентами Факультету міжнародних відносин.
Під час англомовної лекції-дискусії Петро Чернишов розповів про освіту, кар'єру та свій шлях до успіху. Спікер разом зі студентами подискутував про історію і важливість її вивчення, аналіз, світогляд, війну, сприйняття подій, що відбуваються. Також поговорили про політику, бізнес, дипломатію та інвестиції в нашу країну, про перспективні галузі, які будуть мати стрімкий розвиток після війни.
Лектор розповів про важливість постійного самовдосконалення в особистому та професійному житті. Він детально схарактеризував значення умінь, навичок, постійної саморефлексії та навчання для досягнення успіху в бізнесі.
Петро Чернишов дав поради студентам ФМВ, зокрема, наголосив на важливості вивчення англійської мови, адже світ глобальний, тож вона допоможе його пізнавати. Також він порекомендував практикувати публічні виступи та регулярно читати матеріали сайтів «The Economist» i «Marginal Revolution», що допоможуть зрозуміти як працює світ.
Спікер наголосив, що такі зустрічі зі студентами стають його практикою, бо дозволяють не тільки донести точку зору, розповісти, поділитися, а й почути важливе.