Заголовок: «Студентські вітрила надій»
Дата: 07/06/2017
URL: https://nau.edu.ua/ua/news/2017/6/studentski-vitrila-nadiy.html
==================================================

3 червня 2017 року в яхт-клубі НАУ відбулись перші студентські змагання з вітрильного спорту під символічною назвою «Студентські вітрила надій».
Змагалися 8 яхт - 7 спортивних екіпажів та Перегоновий комітет у складі представників НСОЦ (В. Артамонов), ППОСА (С. Степура) під керівництвом Г. Голембієвського.
Переможців та учасників раллі привітав в.о. ректора НАУ В. Ісаєнко.
Участь у вітрильному раллі взяли не тільки студенти НАУ, а й студенти Національного технічного університету м. Ахен (Німеччина). Студенти европейської держави були вражені потенціалом НАУ та рівнем організації заходу. Дуже небагато університетів світу мають у власній структурі діючі яхт-клуби. На жаль, через відсутність належної підтримки матеріальна база клубу потребує кардинального відновлення. Але зміни на краще, що тривають в університеті, дають надію на те, що і цей підрозділ буде відновлено.