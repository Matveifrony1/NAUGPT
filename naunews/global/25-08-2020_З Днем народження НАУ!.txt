Заголовок: З Днем народження НАУ!
Дата: 25/08/2020
URL: https://nau.edu.ua/ua/news/2020/serpen/z-dnem-narodzhennya-nau.html
==================================================

25 серпня 1933 року Постановою Ради Народних Комісарів СРСР на базі авіаційного факультету Київського машинобудівного інституту заснований Київський авіаційний інститут. Тож саме сьогоднішній день є офіційною датою  заснування нашого університету!
Начальником Київського авіаційного інституту призначено Василя Миколайовича Подпорінова. Для інституту виділено приміщення на вул. Лєніна, 51 (тепер вул. Богдана Хмельницького), де він і розміщувався до 1941 року.
З вересня розпочались заняття на 4-х факультетах: експлуатаційному, літакобудівному, моторобудівному і наземних споруд. Створено навчально-лабораторну базу: лабораторію технології матеріалів, кабінети літаків, моторів і технічної експлуатації, навчально-виробничі майстерні, слюсарний і столярний цехи. Розпочалось формування планерної школи і льотного загону.
Вітаємо професорсько-викладацький склад, співробітників та студентів Національного авіаційного університету з 87-річчям від дня заснування!