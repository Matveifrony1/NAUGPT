Заголовок: Профспілка студентів і аспірантів НАУ на марші: стартував амбітний проект FirstCamp
Дата: 05/10/2016
URL: https://nau.edu.ua/ua/news/2016/10/profspilka-studentiv-i-aspirantiv-nau-na-marshi-startuvav-ambitniy-proekt-firstcamp.html
==================================================

Профспілковий рух студентів і аспірантів у НАУ набирає обертів.
3 жовтня Первинна профспілкова організація студентів та аспірантів НАУ розпочала перший в історії університету проект у сфері лідерства, медіа та інновацій #FirstCamp.
Декілька десятків учасників, які пройшли відбірковий етап, мають відтепер слушну нагоду та реальну можливість здобути цінні навички та досвід для дієвого підкріплення своїх амбіцій, прагнення стати лідерами та обізнаними щодо застосування на практиці медіазасобів й інноваційних підходів.
Два місяці учасники проекту отримуватимуть відповідні знання та навички від високопрофесійних спікерів і тренерів. Після цього кожен із учасників #FirstCamp презентуватиме свій власний проект за обраним напрямом, застосовуючи навички та досвід, отриманий впродовж навчання в проекті.