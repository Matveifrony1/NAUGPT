Заголовок: Як бути успішним в Європі?
Дата: 24/05/2016
URL: https://nau.edu.ua/ua/news/2016/5/yak-buti-uspishnim-v-evropi.html
==================================================

21 травня 2016 року в Дипломатичній академії при Міністерстві закордонних справ України відбулась панельна дискусія  “Як бути успішним в Європі?”. Даний захід  є частиною програми Днів Європи в Україні, що  відбувся в рамках інформаційної кампанії “Будуймо Європу в Україні”. Це – серія інформаційно-просвітницьких заходів  проекту «ЄС: вибір української молоді» від Представництва Європейського Союзу в Україні. За сприяння Інформаційного центру ЄС при НАУ на дискусію були запрошені студенти НН ІМВ.
Мета зустрічі полягала у проведенні відкритого діалогу  про те, як Україна може бути успішною та почутою в Європі, а також які ідеї, ініціативи та тенденції можуть їй у цьому сприяти.
Експертами панельної дискусії виступили:
Ян Томбінський – Посол ЄС, Голова Представництва Європейського Союзу в Україні;
Кястутіс Ланчінскас – Голова Місії EUAM в Україні;
Іванна Климпуш-Цинцадзе – Віце-прем'єр-міністр України з питань європейської та євроатлантичної інтеграції;
Олег Клімчук – співзасновник та директор ТОВ “КФ “Ярич” (м. Львів);
Інна Сосновська - радниця декана Києво-Могилянської бізнес-школи [kmbs], експертка компанії “STRATEGIC”;
Наталя Гуменюк - журналістка, голова ГО “Громадське телебачення”;
Дипломати ЄС та України, а також представники українського бізнесу та медіа-спільноти разом  з громадськістю обговорили  такі питання:
Інтеграція України у європейський простір на рівні бізнесу, культури, медіа тощо;
Історія успішних у Європі українців: сфери, шляхи до успіху тощо;
Перспективні історії виходу українського бізнесу на європейський ринок;
Ідеї, історії та явища, які можуть дозволити Україні краще розповісти про себе у Європі.
Участь наших студентів у заходах  такого рівня позитивно  впливають на імідж Інституту та зазначають на важливості  діяльності  Інформаційного  центру  ЄС при НАУ, що сприяє поширенню європейських цінностей та підвищення рівня обізнаності українців щодо розвитку відносин між Україною та Євросоюзом у різних галузях. Завдяки спілкуванню з політиками, громадськими активістами, підприємцями та євро експертами дають змогу молоді підвищувати рівень  знань про Європейський Союз.
День Європи в Україні -це особливе свято, яке сповнене історичного та державотворчого значення, адже протягом останніх років мільйони наших громадян висловили непереборне прагнення бачити Україну частиною європейської спільноти.