Заголовок: Подолання мовних і комунікативних бар’єрів
Дата: 26/11/2018
URL: https://nau.edu.ua/ua/news/1/11/podolannya-movnih-i-komunikativnih-bar’eriv.html
==================================================

Кафедра іноземної філології ННГМІ Національного авіаційного університету спільно з Білоруським державним університетом (м. Мінськ, Білорусь), Загребським університетом (м. Загреб, Хорватія) та Науково-дослідним інститутом німецької мови (м. Вісбаден, Німеччина) провели VІ Міжнародну науково-практичну конференцію «Подолання мовних і комунікативних бар’єрів: освіта, наука, культура».
Учасники заходу обговорювали проблеми, тенденції та інновації в теорії та методиці викладання іноземних мов у немовних ЗВО, зокрема питання віртуальної освіти, її ролі і місця в сучасному освітньому просторі.
У конференції взяли участь доктори та кандидати наук з філології, педагогіки, психології, філософії, культурології, а також викладачі, науковці, молоді вчені з України та закордону – Австрії, Німеччини, США, Хорватії, Фінляндії, Білорусі, Росії та Італії.
Мета конференції – встановлення контактів між ученими-лінгвістами і лінгводидактами різних країн, обмін науковими результатами і дослідницьким досвідом – було досягнуто. Найважливіші наукові результати опубліковані у збірнику наукових праць конференції.
Організатори конференції щиро дякують усім учасникам за плідну співпрацю та корисний досвід.