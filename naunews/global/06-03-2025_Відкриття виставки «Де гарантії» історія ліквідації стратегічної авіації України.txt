Заголовок: Відкриття виставки «Де гарантії?»: історія ліквідації стратегічної авіації України
Дата: 06/03/2025
URL: https://nau.edu.ua/ua/news/2025/3/vidkrittya-vistavki-de-garantii-istoriya-likvidatsii-strategichnoi-aviatsii-ukraini.html
==================================================

Відкриття виставки «Де гарантії?
», присвяченої ліквідації стратегічної бомбардувальної авіації за підсумками Будапештського меморандуму ‒ 7 березня 2025 р.
7 березня 2025 р. о 14:00 у Навчальному ангарі Київського авіаційного інституту, відбудеться відкриття виставки Державного музею авіації імені О. К. Антонова
«
Де гарантії?»,
присвяченоїліквідації стратегічної авіації України.
У 1994 р. молода українська держава підписала Будапештський меморандум. США, Велика Британія і Росія взяли на себе зобов’язання виступити безпековими гарантами України у разі агресії проти неї. Натомість Україна відмовлялася від свого ядерного статусу. Підлягали знищенню носії ядерної зброї, зокрема, авіаційна компонента ядерних сил.
Україна добровільно відмовилася від потужного воєнного потенціалу, що включав 107 стратегічних і дальніх бомбардувальників, серед яких 19 надзвукових Ту-160 – найбільших бойових літаків світу. Також було передано РФ чи знищено понад тисячу крилатих ракет Х-55 та Х-22 з ядерними бойовими частинами. Ліквідація стратегічної бомбардувальної авіації в Україні реалізовувалася Агенцією по скороченню загрози Міністерства оборони США, і завершилася у 2006 році.
Нажаль, на практиці сила гарантій, наданих Україні за Будапештським меморандумом, виявилася нульовою. Тому цей досвід варто запам’ятати, і не повторити.
На виставці буде представлено унікальне зібрання індивідуальних табличок (шильдів) знищених літаків, екіпірування та особисті речі пілотів, історичні кадри повсякдення полтавського полку Дальньої авіації ВПС України. Ці експонати дозволяють осягнути масштаб втрат у авіації та озброєнні України. Наприклад, крилаті ракети Х-55 та Х-22, представлені у ангарі, могли б бути ефективно використані проти російських агресорів.
Адреса виставки: Навчальний ангар (11-й корпус) Київського авіаційного інституту (колишня назва – НАУ, Національний авіаційний університет), пр. Любомира Гузара, 1). Телефони для довідок 0 (50) 411 14 93, Email: info@aviamuseum.com.ua
Запрошуємо представників медіа, поціновувачів авіаційної спадщини України та зацікавлену громадськість. Попередня реєстрація для медіа не потрібна. Додаткова інформація:
https://aviamuseum.com.ua/
https://www.facebook.com/aviamuseumua