Заголовок: Інститут ІКАО. Курс: «Підвищення кваліфікації для рейтерів/екзаменаторів з авіаційної англійської мови»
Дата: 10/11/2017
URL: https://nau.edu.ua/ua/news/2017/11/institut-ikao-kurs-pidvishchennya-kvalifikatsii-dlya-reyteriv/ekzamenatoriv-z-aviatsiynoi-angliyskoi-movi.html
==================================================

9 листопада в Інституті ІКАО пройшов курс: «Підвищення кваліфікації для рейтерів/екзаменаторів з авіаційної англійської мови»,
організований Інститутом ІКАО спільно з Державною авіаційною службою України, під керівництвом керівника Інституту ІКАО – Галини Суслової (регіонального координатора з мовної компетенції).
У курсі взяли участь представники більшості суб’єктів авіаційної діяльності, що мають свої центри підготовки з авіаційної англійської мови, а також авіаційний спеціаліст зі Сполучених Штатів Америки Лінда Грін. Усі учасники відповідальні за екзаменаційне тестування членів льотних екіпажів та персоналу управління повітряним рухом з авіаційної англійської мови відповідно до рейтингової шкали ІКАО.
У ході курсу були розглянуті такі питання:
-
Вирішення завдань, пов’язаних з ефективним тестуванням та навчанням членів льотних екіпажів та диспетчерів повітряного руху;
-
Ефективне впровадження стандартів ІКАО щодо володіння авіаційною англійською мовою (Док 9835);
-
Аналіз роботи екзаменаційних комісій на основі представлених ними відеозаписів тестування членів льотних екіпажів та диспетчерів повітряного руху з авіаційної англійської мови;
-
Обговорення питань щодо ведення єдиної бази даних рейтерів/екзаменаторів України.
Курс проходив у дружній атмосфері. Робота супроводжувалася постійними дискусіями, обміном досвіду та пропозиціями стосовно поліпшення ефективності тестування та навчання членів льотних екіпажів та диспетчерів повітряного руху. Учасники курсу дали високу оцінку організації заходу і підкреслили актуальність та інформативність даного курсу.