Заголовок: «Маніпулятори зайнялись шахрайством і в чергове перейшли межу Закону», - Р.Хращевський про фальшиві підписи під електронною петицією до П.Порошенка
Дата: 14/09/2015
URL: https://nau.edu.ua/ua/news/2015/9/manipulyatori-zajnyalis-shaxrajstvom-i-v-chergove-perejshli-mezhu-zakonu.html
==================================================

«Маніпулятори зайнялись шахрайством і в чергове перейшли межу Закону», - Р.Хращевський про фальшиві підписи під електронною петицією до П.Порошенка та неправомірне використання організаторами цього «нікчемного дійства» персональних даних громадян України.»
Днями один зі звільнених екс-проректорів НАУ, порушуючи, звично для себе, морально-етичні норми, стандарти журналістської етики та норми законодавства України, разом із своїми поплічниками, в чергове спробував шахрайськими діями та застосуванням гібридних інформаційних технологій, ввести в оману трудовий і студентський колектив НАУ, а також особисто П.Порошенка.
Під так званою "електронною петицією до Президента України», розміщеною в відкритих інформаційних джерелах, з'явились неправдиві електронні відомості про підпис і підтримку, а також персональні данні громадян України, які взагалі не знали до того про існування цієї електронної «профанації». Так, з великим здивуванням, свої персональні відомості під цим «пасквелем» побачили чимала кількість моїх колег, випускників нашого Університету та інших громадян України, а також я сам (!!!). Таке «інформаційне шахрайство» порушило наші законні права на використання персональних даних і тому закликаю екс-проректора і його поплічників припинити чинити грубі правопорушення щодо прав і свобод громадян України та врятуватися в такий спосіб від власної публічної ганьби та притягнення до передбаченої законодавством України відповідальності. "Гнусно, незаконно, неетично та непорядно - ось ознаки цього зрежисованого нікчемного дійства з петицією. Вкрай мала підтримка змусила цих людей в чергове переступити Закон і вдатися до шахрайства та підробки», - саме так керівник НАУ Рімвідас Хращєвський оцінив діяльність осіб, які в чергове перейшли межу розумного.