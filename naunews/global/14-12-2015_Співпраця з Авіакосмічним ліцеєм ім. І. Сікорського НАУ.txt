Заголовок: Співпраця з Авіакосмічним ліцеєм ім. І. Сікорського НАУ
Дата: 14/12/2015
URL: https://nau.edu.ua/ua/news/2015/12/spivpraczya-z-aviakosmichnim-liczeem-im-i-sikorskogo-nau.html
==================================================

10 грудня 2015 року студенти Навчально-наукового Юридичного інституту провели спільно із викладачами Авіакосмічного ліцею ім. І. Сікорського НАУ відкритий урок на тему: «Права дитини».
Даний захід проведено з метою відзначення Всеукраїнського тижня права.
Завданням, яке поставили перед собою студенти третього курсу НН ЮІ, було поінформувати молодь з питань реалізації та захисту прав дитини, нагадати та донести до ліцеїстів інформацію про їх права та  обов’язки у повсякденному житті.
Такі заходи, як відкриті уроки зі старшокласниками середніх загальноосвітніх навчальних закладів, ліцеїв, гімназій відбуваються в стінах НАУ та навчальних закладах I-III ступенів досить часто. Вони допомагають молоді не тільки зробити правильний вибір майбутньої професії, а й почути багато корисного про права, обов’язки та відповідальність неповнолітніх за вчинення протиправних діянь.