Заголовок: Майбутні правники-студенти НАУ взяли участь у воркшопі «Заради перемоги - 2!»
Дата: 09/11/2022
URL: https://nau.edu.ua/ua/news/2022/11/maybutni-pravniki-studenti-nau-vzyali-uchast-u-vorkshopi-zaradi-peremogi-2.html
==================================================

5 листопада студенти Юридичного факультету НАУ вдруге взяли участь в онлайн-воркшопі «Заради перемоги - 2!», організаторами якого є волонтери, що допомагають з перших днів повномасштабного вторгнення країни-агресора на територію України.
Спікерами заходу виступили: народний депутат України, рядовий 133-го батальйону ТрО ЗСУ - Святослав Юраш; засновник благодійного фонду «Копарам» - Антон Нестерко; ветеранка, засновниця проєкту «Невидимий батальйон», засновниця Центру підтримки аеророзвідки - Марія Берлінська; волонтер - Дмитро Синенко; механік-водій БМП-1, учасниця жіночого ветеранського руху - Валентина Коробка; засновники Благодійної організації Благодійного фонду «Синтез України» Світлана Лоєцька та Ілля
Калашніков.
Розпочав воркшоп та привітав його учасників народний депутат Святослав Юраш. «Я сподівався, що цей захід буде відбуватися в реальності і нам вдасться з Вами поспілкуватися вживу, а не онлайн. Шкода, що це все не так, але сподіваюсь, що найближчим часом ми зустрінемося в Палаці дітей та юнацтва, адже живе спілкування ні з чим непорівнянне», зазначив він.
Доповідаючи, пан Святослав розповів про свій кар’єрний ріст та участь у захисті території України від Києва до Бахмута, а також відповів на запитання, які були озвучені учасниками заходу.
Під час свого виступу Марія Берлінська розповіла про особливості служби в армії жінок, основні причини та мотиви, які підштовхнули її до заснування проєкту «Невидимий батальйон». «Українським громадянам потрібно не сваритися в Інтернеті з орками, а старатися налагоджувати контакти із західним світом, мировою спільнотою, щоб інтегруватися у світове співтовариство. Вам, як прогресивній молоді, радимо вивчати англійську мову, щоб зробити для себе комфортним середовищем цивілізований захід» - зазначили спікери під час своїх виступів.
Наприкінці заходу усіх присутніх було запрошено на мілітарний форкшоп, який відбудеться 3 грудня 2022 року за ініціативи відділу соціальних ініціатив і партнерства київського Палацу дітей та юнацтва.