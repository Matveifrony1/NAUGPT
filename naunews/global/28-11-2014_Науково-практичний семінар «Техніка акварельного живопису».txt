Заголовок: Науково-практичний семінар «Техніка акварельного живопису»
Дата: 28/11/2014
URL: https://nau.edu.ua/ua/news/2014/11/naukovo-praktichnij-seminar-texnika-akvarelnogo-zhivopisu.html
==================================================

21 листопада 2014 року на кафедрі основ архітектури та дизайну Інституту аеропортів відбувся науково-практичний семінар «Техніка акварельного живопису». Його провели старший викладач Ганна Артеменко та  викладач Валерій Пузирний.
На семінарі були розглянуті  сучасні методологічні задачі, методи роботи акварельними фарбами, матеріали та інструменти для роботи з аквареллю.  Також був зроблений короткий історичний екскурс про виникнення прототипу техніки акварельного живопису.
Був представлений прекрасний візуальний матеріал - приклади академічних постановок натюрмортів та портретів, етюди архітектурних об'єктів, вулиць, інтер'єрів та екстер'єрів, варіанти роботи технікою «по мокрому» та «а ля прима».
Учасники мали змогу милуватися шедеврами акварельного живопису сучасності  Альваро Кастагнета, Торгейр Шельберга, Грег Гесселя тощо.
Семінар став прикладом міждисциплінарних зв'язків та досвіду спілкування викладачів зі студентами.
Окрім цього кафедра представила виставку кращих академічних натюрмортів в техніці акварельного живопису, яка паралельно проходить в НТБ НАУ.