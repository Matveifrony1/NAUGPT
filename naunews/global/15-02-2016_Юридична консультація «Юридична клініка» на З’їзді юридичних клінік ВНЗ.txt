Заголовок: Юридична консультація «Юридична клініка» на З’їзді юридичних клінік ВНЗ
Дата: 15/02/2016
URL: https://nau.edu.ua/ua/news/2016/2/yuridichna-konsultacziya-yuridichna-klinika-na-z’izdi-yuridichnix-klinik-vnz.html
==================================================

8-9 лютого 2016 року у стінах Правничої клініки Києво-Могилянської академії відбувся черговий З’їзд юридичних клінік вищих навчальних закладів України, участь у якому взяла Юридична консультація «Юридична клініка» Національного авіаційного університету.
З привітальним словом до учасників з’їзду звернувся Голова Асоціації юридичних клінік України Віталій Єлова, який прозвітував про правління Асоціації юридичних клінік України за 2015 рік та запропонував розглянути питання про прийняття нових членів Асоціації та обрання нового Голови правління Асоціації юридичних клінік України.
В рамках з’їзду також відбувся науково-практичний семінар «Перспективи участі юридичного клінічного руху у боротьбі з корупцією», у роботі якого взяли участь: Микола Хавронюк, експерт ГО «Реанімаційний пакет реформ»; Наталія Корчак, член Національного агентства з питань запобігання корупції; Сергій Деркач, спеціаліст з питань боротьби з корупцією Консультативної місії Європейського Союзу; Зоя Загиней, завідувач відділу Національної академії прокуратури України.
Під час виступів фахівці розповіли про новели антикорупційного законодавства, основні завдання та результати за проектом взаємодії юридичного клінічного руху з питань антикорупції, застосування адміністративної відповідальності за правопорушення, пов’язані з корупцією.
Юридична консультація «Юридична клініка» Національного авіаційного університету щороку бере активну участь у з'їздах юридичних клінік України з часу заснування та є активним учасником багатьох робочих груп і комісій, які розробляють стандарти юридичної клінічної освіти в Україні.