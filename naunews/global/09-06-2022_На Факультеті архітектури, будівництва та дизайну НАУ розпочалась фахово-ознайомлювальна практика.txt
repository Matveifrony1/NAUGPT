Заголовок: На Факультеті архітектури, будівництва та дизайну НАУ розпочалась фахово-ознайомлювальна практика
Дата: 09/06/2022
URL: https://nau.edu.ua/ua/news/2022/6/na-fakulteti-arhitekturi-budivnitstva-ta-dizaynu-nau-rozpochalas-fahovo-oznayomlyuvalna-praktika.html
==================================================

На кафедрі комп’ютерних технологій будівництва та реконструкції аеропортів Факультету архітектури, будівництва та дизайну (ФАБД) Національного авіаційного університету розпочалась фахово-ознайомлювальна практика здобувачів вищої освіти спеціальності 192 «Будівництво та цивільна інженерія» освітньо-професійної програми «Автомобільні дороги і аеродроми».
В умовах воєнного стану базою практики є кафедра, керівництво практикою та її проведення здійснюються дистанційно.
Передбачені програмою тематичні екскурсії на підприємства будівельної галузі замінені віртуальними відвідуваннями об’єктів транспортної інфраструктури, зокрема: аеропортів, транспортно-пересадкових вузлів тощо. Окрема увага приділяється базі практики, її історії, структурі, організації навчального процесу та роботи дослідницьких лабораторій.
На початку практики її керівником, доцентом кафедри, к. т. н., с. н. с., Дійсним членом Академії будівництва України Галиною Агєєвою було запропоновано кожному студенту проаналізувати результати навчання впродовж першого року навчання, оцінити свої очікування та реальність, які вплинули на вибір майбутньої спеціальності та закладу вищої освіти. За результатами цих досліджень здобувачами були підготовлені презентації «Автомобільні дороги і аеродроми – мій вибір, моє майбутнє».
З програмою практики можна ознайомитись за
посиланням
.