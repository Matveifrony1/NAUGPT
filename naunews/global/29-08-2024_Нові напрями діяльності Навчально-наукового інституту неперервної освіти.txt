Заголовок: Нові напрями діяльності Навчально-наукового інституту неперервної освіти
Дата: 29/08/2024
URL: https://nau.edu.ua/ua/news/2024/8/novi-napryami-diyalnosti-navchalno-naukovogo-institutu-neperervnoi-osviti.html
==================================================

26 серпня 2024 року
на кафедрі управління архітектурною діяльністю та цивільним будівництвом, що створена у структурі Навчально-наукового інституту неперервної освіти (ННІНО), розпочали навчання студенти ОС бакалавр спеціальностей 191 «Архітектура та містобудування», 192 «Будівництво та цивільна інженерія» за скороченою формою навчання.
Студентів привітала заступниця директора ННІНО
Ірина Дейнега
і побажала успіхів у навчанні, набутті практичних навичок для подальшої їх реалізації під час відновлення та відбудови України.
Цілком природно, що перші за розкладом навчальні заняття з дисциплін «Архітектурне проєктування», «Планування міст і транспорт», стали початком побудови професійної кар’єри майбутніми архітекторами та будівельниками. До викладання цих дисциплін були залучені завідувачка кафедри
Галина Агєєва
та доцент
Олексій Ященко
, які мають багаторічний досвід наукової, навчальної та практичної роботи у галузі будівництва.
Бажаємо нашим студентам цікавих лекцій, корисних знань, професійних викладачів, завжди бути сміливими у пошуках нових ідей та впевненими у своїх силах.