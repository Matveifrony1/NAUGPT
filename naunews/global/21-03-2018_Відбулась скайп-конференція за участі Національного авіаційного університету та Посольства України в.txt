Заголовок: Відбулась скайп-конференція за участі Національного авіаційного університету та Посольства України в Канаді
Дата: 21/03/2018
URL: https://nau.edu.ua/ua/news/1/3/vidbulas-skayp-konferentsiya-za-uchasti-natsionalnogo-aviatsiynogo-universitetu-ta-posolstva-ukraini-v-kanadi.html
==================================================

19 березня 2018 року відбулась скайп-конференція за участі Національного авіаційного університету та Посольства України в Канаді. Від університету в ній брали участь в.о. ректора В. Ісаєнко, директор Інституту ІСАО Г. Суслова, начальник відділу міжнародних зв’язків В. Тимохін та заступник начальника відділу міжнародних зв’язків О. Іванов. Від Посольства України в Канаді – Надзвичайний та Повноважний Посол України в Канаді, представник України в ІСАО А. Шевченко, радник посольства О. Ляшенко, І секретар посольства Н. Воздіган та І секретар посольства О. Хавронюк.
Посол України поздоровив професора В. Ісаєнка з перемогою на виборах ректора університету та професора Суслову з обранням на посаду Голови Ради директорів навчальних центрів ІСАО Європейського та Північно-Атлантичного регіону.
Під час зустрічі сторони обговорили питання співпраці НАУ з канадськими навчальними закладами, зокрема з Канадор Коледжем (Норс Бей, Онтаріо) та Університетом МакГілл (Монреаль, Квебек), участь університету, за сприяння посольства, у розбудові майбутніх відносин між потужними українськими підприємствами авіаційної галузі з канадськими партнерами, зокрема можливість стажування студентів з Канади в рамках цієї програми. Сторони не оминули увагою сталий розвиток відносин НАУ з ІСАО, а саме, впровадження в університеті методики TrainAir Plus, запланованого стажування співробітників університету в штаб-квартирі ІСАО та участь фахівців університету у програмі ІСАО з розробки всесвітньої загальної структури інтеграції БПЛА в національний повітряний простір, зокрема над населеними територіями.