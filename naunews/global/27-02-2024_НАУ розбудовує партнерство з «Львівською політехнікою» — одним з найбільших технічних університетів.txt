Заголовок: НАУ розбудовує партнерство з «Львівською політехнікою» — одним з найбільших технічних університетів України
Дата: 27/02/2024
URL: https://nau.edu.ua/ua/news/2024/2/nau-rozbudovue-partnerstvo-z-lvivskoyu-politehnikoyu-—-odnim-z-naybilshih-tehnichnih-universitetiv-ukraini.html
==================================================

26 лютого 2024 року
під час робочої поїздки до Львова голова комісії з реорганізації НАУ, в.о. ректора
Володимир Шульга
, в.о. проректора з наукової роботи
Олександр Корченко
, декан Факультету міжнародних відносин
Юрій Волошин
та помічник ректора
Сергій Кондратюк
відвідали Національний університет «Львівська політехніка», один з найстаріших і найбільших технічних закладів вищої освіти України, де навчаються майже 34 тисячі студентів.
Делегація детально ознайомилась з матеріально-технічною базою університету та організацією навчального процесу. Значну увагу було приділено спілкуванню з керівництвом «Львівської політехніки» — ректором
Юрієм Бобалом
та проректором з науково-педагогічної роботи та соціального розвитку
Романом Коржем.
Враховуючи тісні наукові зв’язки, що скалися між науковцями та кафедрами, керівники двох закладів вищої освіти прийняли рішення
підписати «Угоду про співпрацю»
між університетами і вивести двосторонні відносини на новий, якісно інший рівень. Передусім мова йде про розбудову поглибленого партнерства у таких напрямках як:
спільні наукові та інноваційні проекти;
науково-дослідні роботи у галузі інформаційної безпеки (кібербезпеки);
проведення спільних наукових і освітніх заходів;
підвищення кваліфікації працівників і підготовку кадрів тощо.
Коментуючи підписання угоди, ректор «Львівської політехніки» Юрій Бобало наголосив, що розвиток співпраці між провідними технічними закладами вищої освіти України має значний потенціал для технологічної модернізації України.
У свою чергу в.о. ректора НАУ подякував керівництву «Львівської політехніки» за теплий прийом. «Це важлива для нас ініціатива, що розширює можливості наших вчених у сфері досліджень, обмінів, спільних проєктів. Ми налаштовані всебічно розвивати наше партнерство і максимально рухатися вперед», — зазначив
Володимир Шульга
.