Заголовок: На ФМВ НАУ пройшло засідання Вченої ради факультету
Дата: 18/09/2023
URL: https://nau.edu.ua/ua/news/2023/9/na-fmv-nau-proyshlo-zasidannya-vchenoi-radi-fakultetu.html
==================================================

Нещодавно відбулось засідання Вченої ради Факультету міжнародних відносин НАУ під головуванням декана Юрія Волошина.
На початку засідання декан ФМВ НАУ відзначив кращих співробітників факультету та вручив листи-подяки від імені ректора НАУ Максима Луцького. Листи подяки отримали: старший викладач кафедри міжнародних відносин НАУ, інформації та регіональних студій Валентина Ємець, старший викладач кафедри іноземних мов Валентина Гундарєва, доцент кафедри журналістики Олександр Кошак та завідувач лабораторії кафедри компʼютерних та мультимедійних технологій Іван Заведецький.
Заступниця декана з наукової та міжнародної діяльності Наталя Василишна отримала звання професора. Також Юрій Волошин відзначив Катерину Сидоренко за сумлінне виконання своїх обовʼязків на посаді заступника декана з навчально-методичної роботи.
Вчена рада розглянула ряд важливих питань та проголосувала певні рішення стосовно цьогорічного освітнього процесу. Зокрема, затвердила план роботи Вченої ради ФМВ НАУ на 2023-2024 навчальний рік.
Присутні обговорили підсумки акредитації освітніх програм та особливості акредитації освітньо-професійних та освітньо-наукових програм поточного навчального року та рішення щодо фахових іспитів магістерського академічного ступеня - рівня вищої освіти. За усіма пунктами порядку денного пройшли обговорення та шляхом відкритого голосування членами Вченої ради прийняті відповідні рішення.