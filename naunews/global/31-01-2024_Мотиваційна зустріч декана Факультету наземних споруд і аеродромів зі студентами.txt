Заголовок: Мотиваційна зустріч декана Факультету наземних споруд і аеродромів зі студентами
Дата: 31/01/2024
URL: https://nau.edu.ua/ua/news/2024/1/motivatsiyna-zustrich-dekana-fakultetu-nazemnih-sporud-i-aerodromiv-zi-studentami.html
==================================================

В.о. декана Факультету наземних споруд і аеродромів
Октябрина Чемакіна
провела зустріч зі студентами 1 курсу спеціальності  191 «Архітектура та містобудування» та 2 і 3 курсів спеціальності 022 «Дизайн».
Під час зустрічі були обговорені підсумки успішності за перший семестр, проблемні моменти в навчанні, фактори, які вплинули на результати.
Пані Октябрина проінформувала студентів
про ініціативу щодо впровадження на факультеті дуальної форми освіти та індивідуальних освітніх траєкторій. Вона поцікавилася думкою студентів про можливості покращення якості освітніх послуг, їхнім бажанням брати участь у наукових проєктах, а також отримала пропозиції щодо вдосконалення профорієнтаційної роботи.
Деканка відповіла на запитання студентів. Ця зустріч стала першою в рамках запланованого на друге півріччя 2023-2024 н.р. циклу регулярних зустрічей керівництва факультету зі студентами.