Заголовок: У Національному авіаційному університеті розпочато дводенну конференцію «Фізичне виховання в контексті сучасної освіти»
Дата: 17/06/2021
URL: https://nau.edu.ua/ua/news/2021/6/u-natsionalnomu-aviatsiynomu-universiteti-rozpochato-dvodennu-konferentsiyu-fizichne-vihovannya-v-konteksti-suchasnoi-osviti.html
==================================================

Сьогодні, у Національному авіаційному університеті, за сприяння Міністерства освіти і науки України, розпочато дводенну XVI науково-методичну конференцію «Фізичне виховання в контексті сучасної освіти».
Співорганізаторами конференції виступили Олімпійська академія України і кафедра фізичної культури та спортивної підготовки Факультету лінгвістики та соціальних комунікацій НАУ.
Захід відвідали представники Міністерства освіти і науки, Міністерства молоді і спорту, Київської міської державної адміністрації та провідних навчальних закладів освіти.
Роботу конференції відкрив проректор з наукової роботи Євген Романенко. Він, зокрема, зауважив, що ректор НАУ Максим Луцький приділяє максимальну увагу високому рівню фізичної освіти в університеті. Крім того, у наступному році заплановано реконструкцію стадіону разом з його інфраструктурою.
Також, Євген Романенко зазначив важливість синергії фізичного виховання та сучасної освіти, особливо під час пандемії. «Спорт має бути однією з основних задач, в яку будуть залучені, як, студенти, так і викладачі. Ректор і ректорат мають надію, що НАУ стане майданчиком для впровадження найкращих практик і науково-методичних рекомендацій, які будуть запропоновані на цій конференції» - сказав він.
Протягом двох днів будуть розглянуті питання олімпійської освіти в сучасному суспільстві, науково-методичних основ фізичного виховання в непрофільних ВНЗ, фізичного виховання студентів спеціальних груп, проблем оздоровчої та спортивної підготовки, ідентифікації педагогіки рухової активності та інтелектуальних і мистецьких видів спорту в контекстах сучасності.
За результатами заходу буде випущено збірник матеріалів.