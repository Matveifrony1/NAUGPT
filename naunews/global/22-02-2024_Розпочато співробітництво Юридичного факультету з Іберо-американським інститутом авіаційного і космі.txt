Заголовок: Розпочато співробітництво Юридичного факультету з Іберо-американським інститутом авіаційного і космічного права
Дата: 22/02/2024
URL: https://nau.edu.ua/ua/news/2024/2/rozpochato-spivrobitnitstvo-yuridichnogo-fakultetu-z-ibero-amerikanskim-institutom-aviatsiynogo-i-kosmichnogo-prava.html
==================================================

13 лютого 2024 року
за ініціативи
Юридичного факультету
розпочато перспективне з
Іберо-американським інститутом авіаційного і космічного права
(м. Мадрид, Іспанія).
Головною метою
партнерства є реалізація спільних проєктів у сфері повітряного і космічного права шляхом проведення науково-практичних заходів, обміну інформацією і досвідом з питань розвитку повітряного і космічного права, підвищення кваліфікації науково-педагогічних працівників, здійснення практичної діяльності у сфері забезпечення підготовки студентів за спеціальностями «Право» та «Правоохоронна діяльність».
Під час робочої зустрічі у режимі відеоконференції були присутні:
Хуан Мануель де Фараміньян Гілберт
— член ради директорів Іберо-американського інституту авіаційного і космічного права (Іспанія);
Катерина Водоласкова
— юристка Державного підприємства «Міжнародний аеропорт «Бориспіль», докторантка Інституту авіаційного, космічного та кіберправа Кельнського університету (Німеччина);
Ірина Сопілко
— деканеса Юридичного факультету;
Олена Макеєва
— завідувачка кафедри теорії та історії держави і права.
Під час зустрічі
окреслено ключові напрями
майбутнього співробітництва. Зокрема, фахівці Іберо-американського інституту візьмуть участь у Міжнародній науково-практичній конференції
«Правова парадигма відновлення України»
23 лютого 2024 року.
Представники Інституту наголосили, що протягом понад 50 років існування він виконував важливе завдання — поширення знань і кращих світових практик у сфері авіаційного і космічного права. А співпраця з провідними науковими установами дозволяє Інституту розвивати цю сферу, працюючи над міжнародними стандартами регулювання.
Дана зустріч сприяла розширенню міжнародної наукової співпраці Національного авіаційного університету в сфері повітряного і космічного права задля розвитку вітчизняної науки та підготовки висококваліфікованих фахівців у сфері юриспруденції та правоохоронної діяльності.