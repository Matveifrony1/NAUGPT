Заголовок: В НАУ відбулася панельна дискусія «Актуальність підготовки фахівців для аерокосмічної галузі»
Дата: 14/12/2022
URL: https://nau.edu.ua/ua/news/2022/12/v-nau-vidbulasya-panelna-diskusiya-aktualnist-pidgotovki-fahivtsiv-dlya-aerokosmichnoi-galuzi.html
==================================================

У межах ХІІІ міжнародної виставки «Сучасні заклади освіти – 2022» в НАУ відбулася панельна дискусія «Актуальність підготовки фахівців для аерокосмічної галузі» Національного авіаційного університету.
Захід проходив в режимі онлайн для освітян, науковців, студентів коледжів, учнів 10-11 класів закладів загальної середньої освіти.
Організатори дистанційного заходу – Навчально-науковий інститут розвитку освіти НАУ спільно з Аерокосмічним факультетом, Відокремленим структурним підрозділом «Київський фаховий коледж комп’ютерних технологій та економіки Національного авіаційного університету».
У заході взяли участь – Лазарєва Галина, директор Навчально-наукового інституту розвитку освіти НАУ, заслужений працівник освіти України; Єнчев Сергій, професор кафедри автоматизації та енергоменеджменту Аерокосмічного факультету Національного авіаційного університету, д.т.н., доцент; Кравчук Микола, доцент кафедри автоматизації та енергоменеджменту АКФ НАУ, к.тех.н., доцент; Єременко Роман, аспірант, асистент кафедри гідрогазових систем АКФ НАУ; Бєловол Віолетта, заступник директора з навчально-виховної роботи ВСП «Київський фаховий коледж комп’ютерних технологій та економіки Національного авіаційного університету»; Бруяка Ольга, завідувач кафедри базових та спеціальних дисциплін Навчально-наукового інституту розвитку освіти Національного авіаційного університету, к.т.н., доцент. Модератор заходу – Петровська Тетяна, к.пед.н., директор Центру допрофесійної підготовки та обдарованої учнівської молоді ННІРО НАУ.
Під час панельної дискусії обговорювалися актуальні теми: «Підготовка фахівців з автоматизованих комп’ютерно-інтегрованих технологій та енергозбереження для аерокосмічної галузі»; «Підготовка кафедрою гідрогазових систем Аерокосмічного факультету Національного авіаційного університету авіаційних конструкторів на основі освітньо-професійної програми «Літаки і вертольоти»; «Роль підготовки фахового молодшого бакалавра для аерокосмічної галузі»; «Сучасні підходи до реалізації комплексної підготовки кадрів для аерокосмічної галузі».
Бажаємо учасникам панельної дискусії нових здобутків, здійснення планів і мрій!
Тримаємо стрій заради перемоги українського народу!
Слава українському народу!
Центр допрофесійної підготовки-НАУ
E-mail:
pk@nau.edu.ua
,
iro@npp.nau.edu.ua
сайт НАУ:
https://nau.edu.ua/
сайт ННІРО:
http://iro.nau.edu.ua