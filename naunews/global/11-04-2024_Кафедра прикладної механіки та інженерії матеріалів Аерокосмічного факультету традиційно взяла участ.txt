Заголовок: Кафедра прикладної механіки та інженерії матеріалів Аерокосмічного факультету традиційно взяла участь у ХХIV Міжнародній науково-практичній конференції "ПОЛІТ. Сучасні проблеми науки"
Дата: 11/04/2024
URL: https://nau.edu.ua/ua/news/2024/4/kafedra-prikladnoi-mehaniki-ta-inzhenerii-materialiv-aerokosmichnogo-fakultetu-traditsiyno-vzyala-uchast-u-hhiv-mizhnarodniy-naukovo-praktichniy-konferentsii-polit-suchasni-problemi-nauki.html
==================================================

У форматі семінару
"Контроль якості, сучасні матеріали та триботехнології в машинобудуванні"
відбулися цікаві доповіді здобувачів першого (бакалаврського), другого (магістерського) та третього (докторського) рівнів вищої освіти. Заслухані
доповіді порушували актуальні питання
проєктування, виготовлення та впровадження композиційних матеріалів у конструкціях повітряних суден, застосування сучасних технологій зміцнення та відновлення деталей, стандартизації систем управління в авіаційній галузі, акредитації випробувальних лабораторій, галузевих технологій та обладнання в машинобудуванні, а також механіки сейсмічних коливань.
Після доповідей
відбулося жваве обговорення та дискусія
, які сприяли обміну думками та ідеями. Такі заходи дозволяють майбутнім інженерам розширити свої знання, уміння та навички із загальнотехнічних наук, що, безсумнівно, допоможе їм у подальшому професійному зростанні. Питання, які обговорювалися на конференції, дозволили виявити перспективні
напрямки для майбутніх досліджень
, які можуть бути відображені в кваліфікаційних роботах магістрів та дисертаційних дослідженнях молодих науковців.
Конференція традиційно пройшла в атмосфері дружньої співпраці між науково-педагогічним складом кафедри та здобувачами вищої освіти. Організатори висловлюють
щиру подяку учасникам за участь
та цікаві наукові доповіді, а також бажають талановитій молоді бути активними у пошуку нових ідей.