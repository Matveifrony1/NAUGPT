Заголовок: НАУ нагороджено на міжнародній освітянській виставці  «Освіта та кар’єра–2017»
Дата: 10/04/2017
URL: https://nau.edu.ua/ua/news/2017/4/nau-nagorodzheno-na-mizhnarodniy-osvityanskiy-vistavtsi-osvita-ta-kar’era–2017.html
==================================================

6–8 квітня 2017 року у приміщенні Національного центру ділового та культурного співробітництва «Український дім» відбулися щорічна Міжнародна спеціалізована виставка «Освіта та кар’єра–2017» та виставка закордонних навчальних закладів «Освіта за кордоном». На цих виставках серед провідних українських та закордонних навчальних закладів був представлений Національний авіаційний університет не тільки у павільйоні, а й на тематичній експозиції «Навчально-науковий інститут аеропортів – Києву».
Організатор виставки - ТОВ «Знання» України за підтримки та участі МОН України та НАПН України.
За результатами рейтингового виставкового конкурсу НАУ був представлений до нагородження Гран-Прі з врученням відповідного диплому за конкурсну роботу «Видання підручників та навчальних посібників нового покоління», а також університет отримав Диплом категорії «Лідер вищої освіти України».
Консультували старшокласників, студентів та їхніх батьків представники університету: ННІ Неперервної освіти, ННІ Міжнародних відносин, ННІ Аеропортів, приймальна комісія, кафедра військової підготовки, Науково-технічна бібліотека, Коледж інформаційних технологій та землевпорядкування НАУ, Промислово-економічного коледжу НАУ. Завдяки цьому відвідувачі отримали вичерпну інформацію про університет та його структурні підрозділи.
Крім індивідуальних консультацій і особистих зустрічей відвідувачі взяли участь у круглих столах «Концепція захисту архітектурного середовища міста Києва від терористичної загрози під час пісенного конкурсу «Євробачення–2017» (доповідач кандидат архітектури Н. Авдєєва) та «Методика викладання навчальних дисциплін зі спеціалізації «Дизайн інтер’єру»  (доповідач завідувач кафедри архітектури, доцент, кандидат архітектури О. Олійник).
Тож вітаємо колектив університету з черговими найвищими почесними нагородами та визнанням у галузі освіти, а головне –  чекаємо на абітурієнтів
!