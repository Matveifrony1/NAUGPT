Заголовок: Судові дебати - 2015
Дата: 24/12/2015
URL: https://nau.edu.ua/ua/news/2015/12/sudovi-debati-2015.html
==================================================

22 грудня 2015 року в Навчально-науковому Юридичному інституті відбувся конкурс з риторики «Судові дебати-2015», організований доцентом кафедри теорії та історії держави і права Світланою Головко.
Свої  уміння та навички, що набуваються у процесі опанування дисципліни «Риторика» і є невід’ємною складовою професійної компетентності майбутнього фахівця з права, публічно продемонстрували студенти 2-го курсу НН ЮІ.
Справжніми зірками стали студенти-переможці в таких номінаціях: «Краща промова»: в ролі судді – Вікторія Побережнюк (група ПР-201); у ролі адвоката відповідача – Олександр Ковтун (група ПР-205); у ролі адвоката позивача – Ярина Семенюк (група ПР-201); у ролі відповідача – Владислав Калін (група ПР-202); у ролі позивача – Катерина Проколійко (група ПР-201); у ролі свідків – Арнела Крук і Таїсія Пухтій (група ПР-201); «Майстер іміджу»: у ролі секретаря – Тетяна Клим (група ПР-202); у ролі розпорядника – Назар Процков (група ПР-202); «Найкомунікабельніший оратор»: у ролі відповідача – Артем Літвінов (група ПР-201). Перемогу в номінації «Глядацькі симпатії» здобула команда групи ПР-201. Серед трьох команд-учасниць конкурсу призові місця розподілилися таким чином: третьою стала група ПР-202, друге місце здобула група ПР-205, а перемогу  святкувала група ПР-201.
До участі в конкурсі були залучені провідні науково-педагогічні працівники, які продуктивно та неупереджено працювали у складі журі під головуванням директора інституту Ірини Сопілко.
Судові справи, представлені у межах конкурсу, засвідчили високий рівень теоретичної та практичної підготовки учасників.