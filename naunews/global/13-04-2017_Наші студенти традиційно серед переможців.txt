Заголовок: Наші студенти традиційно серед переможців
Дата: 13/04/2017
URL: https://nau.edu.ua/ua/news/2017/4/nashi-studenti-traditsiyno-sered-peremozhtsiv.html
==================================================

ІІ тур Всеукраїнського конкурсу студентських наукових робіт з природничих, технічних і гуманітарних наук 2016/2017 навчального року зі спеціальності «Машинознавства» відбувся на базі Сумського державного університету.
Студент 5 курсу НН АКІ Федір Ходченко (ЛВ-501) гідно представив Національний авіаційний університет. За наукову роботу «Гідравлічний опір радіальних каналів обертового циліндру ротаційного фільтру» його нагороджено дипломом І ступеня. Науковим керівником роботи був професор кафедри гідрогазових систем Євгеній Мочалін.
Студента НН АКІ 5 курсу Віктора Коноваленка (ЛВ-501) нагороджено грамотою за наукову роботу «Оцінка енергетичної ефективності використання вихрової труби для охолодження нагрітих поверхонь». Підготовкою і цієї роботи керував професор Є. Мочалін.
На секції з «Матеріалознавства» студенток 5-го НН АКІ курсу  Яну Богач (АТ-504) та  Юлію Пищенко  (АТ-504) за спільну наукову роботу «Формування зносостійкості евтектичних покриттів» нагороджено диплом ІІ ступеню, науковий керівник доцент кафедри машинознавства Анатолій Корнієнко.