Заголовок: Фахівці НАУ провели підвищення кваліфікації авіаційних фахівців Казахстану
Дата: 23/12/2022
URL: https://nau.edu.ua/ua/news/2022/12/fahivtsi-nau-proveli-pidvishchennya-kvalifikatsii-aviatsiynih-fahivtsiv-kazahstanu.html
==================================================

В Навчально-науковому інституті неперервної освіти завершено навчання за програмою «Сучасні технології авіаційного паливозабезпечення» для авіаційних фахівців Республіки Казахстан.
Курси відбулися в період з 05 по 09 грудня 2022 року в м. Алмати. Слухачі курсів – представники паливно-заправного комплексу АТ «Міжнародний аеропорт «Алмати».
Програма курсів складена на основі Стандартів та Рекомендованої практики ICAO (Doc 9977. Керівництво постачання цивільної авіації реактивним паливом). Інструктор курсу – професор кафедри хімії і хімічної технології ФЕБІТ, кандидат технічних наук Олена МАТВЄЄВА.
В рамках основної програми, слухачі курсів разом з інструктором провели виїзне заняття на базі паливозаправної служби аеропорту, де мали змогу реалізувати отримані теоретичні та практичні знання.