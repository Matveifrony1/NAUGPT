Заголовок: Літня школа «Міжнародні стандарти захисту прав людини»
Дата: 04/07/2019
URL: https://nau.edu.ua/ua/news/2019/7/litnya-shkola-mizhnarodni-standarti-zahistu-prav-lyudini.html
==================================================

Захист прав людини в умовах науково-технічного прогресу – основний напрямок дискусій Міжнародної літньої школи «International Standards for the Protection of Human Rights». Співорганізатором школи, що проходила в місті Варна (Республіки Болгарія), виступив Юридичний факультет НАУ.
Лекцією про права людини відкрила наукове зібрання професор Юридичного факультету Варненського вільного університету імені Чорноризця Храбра Стефка Наумова.
Старший викладач кафедри конституційного і адміністративного права Юридичного факультету НАУ Оксана Миронець провела тренінги з проблем реалізації прав людини та механізму їх захисту в сучасних умовах. Науково-педагогічні працівники та студенти факультету взяли участь в обговоренні питань забезпечення гендерної рівності в сучасних умовах дискримінації прав людини; механізму захисту прав людини у сфері міжнародного співробітництва з протидії фінансової злочинності.
У вільний від навчання час викладачі та студенти оглянули бібліотеку, криміналістичну лабораторію та залу судових засідань Варненського університету, ознайомилися з культурною спадщиною міст Варна та Бальчик.