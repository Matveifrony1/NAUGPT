Заголовок: Правова грамотність в аспекті становлення особистості
Дата: 09/12/2014
URL: https://nau.edu.ua/ua/news/2014/12/pravova-gramotnist-v-aspekti-stanovlennya-osobistosti.html
==================================================

4 грудня 2014 року к.ю.н., доцент кафедри кримінального права і процесу Юридичного інституту Юлія Ланцедова разом із старшим викладачем кафедри Ганною Рибіковою провели для учнів 11-го класу гімназії № 261 м. Києва правовий лекторій на тему: «Правова грамотність в аспекті становлення особистості».
Учням було роз’яснено, що згідно ст. 68 Конституції України, кожен громадянин зобов'язаний неухильно дотримуватися Конституції України та законів України, не посягати на права і свободи, честь і гідність інших людей, а незнання законів не звільняє від юридичної відповідальності. Отже, незважаючи на стать і вік, соціальне становище, кожний громадянин повинен мати правову грамотність, яка може допомогти захистити себе від порушення особистісних прав, свобод та інтересів.
Учні отримали відповіді на запитання з приводу сутності правосвідомості, перспектив розвитку України як правової держави та значимості юридичної діяльності в забезпеченні правового статусу фізичних та юридичних осіб. Школярі одержали буклети з інформацією про умови вступу та навчання в Юридичному інституті Національного авіаційного університету.