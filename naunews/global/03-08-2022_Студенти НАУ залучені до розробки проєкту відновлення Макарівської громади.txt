Заголовок: Студенти НАУ залучені до розробки проєкту відновлення Макарівської громади
Дата: 03/08/2022
URL: https://nau.edu.ua/ua/news/2022/8/studenti-nau-zalucheni-do-rozrobki-proektu-vidnovlennya-makarivskoi-gromadi.html
==================================================

Нещодавно на кафедрі архітектури та просторового планування Факультету архітектури, будівництва та дизайну (ФАБД) Національного авіаційного університету відбулася зустріч завідувача кафедри Андрія Марковського з головним архітектором Макарівської громади Євгеном Почупайло та президентом Національної Спілки Архітекторів України Олександром Чижевським.
До зустрічі також долучився декан ФАБД НАУ Віктор Карпов
Після обговорення трагедії громади, руйнувань та інших наслідків російської агресії, Євген Почупайло висловив пропозицію щодо участі студентства кафедри у відновленні інфраструктури та надання їм можливості розробки навчальних проєктів з прив'язкою до реальних умов і потреб відбудови.
Отриманий відповідний досвід, через прив'язку до реальних завдань, буде гарною мотивацією та допоможе майбутнім архітекторам в подальшій професійній реалізації.