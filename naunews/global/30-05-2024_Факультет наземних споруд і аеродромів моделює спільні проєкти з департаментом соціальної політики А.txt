Заголовок: Факультет наземних споруд і аеродромів моделює спільні проєкти з департаментом соціальної політики АТ «Укрзалізниця»
Дата: 30/05/2024
URL: https://nau.edu.ua/ua/news/2024/5/fakultet-nazemnih-sporud-i-aerodromiv-modelyue-spilni-proekti-z-departamentom-sotsialnoi-politiki-at-ukrzaliznitsya.html
==================================================

За ініціативи в.о. декана Факультету наземних споруд і аеродромів
Октябрини Чемакіної
відбулася зустріч з директоркою департаменту соціальної політики АТ «Укрзалізниця»
Ольгою Безпалько
та керівником проєкту проєктного офісу стратегічних ініціатив і трансформації департаменту стратегії та трансформації АТ «Укрзалізниця»
Яремою Дулем.
Також
до зустрічі долучилися
заступники декана ФНСА
Валентина Грабовчак
та
Геннадій Талавіра
, завідувач кафедри інфраструктури авіаційного транспорту
Олександр Дубик
і професор кафедри
Олександр Степанчук
.
Метою зустрічі було
ознайомлення з проєктами безбар’єрності та адаптації ветеранів і людей з обмеженими можливостями, які Укрзалізниця вже реалізувала та планує впровадити у поточному році, а також обговорення плану подальшого розвитку співпраці.
Ольга Безпалько ініціювала
та очолила одну з найбільших програм у компанії –
«Інклюзивна залізниця»,
до складу якої входять проєкти щодо безбар’єрності, повернення до роботи ветеранів, надання психологічної підтримки та реабілітації залізничників. До цього вона була засновницею молодіжних громадських організацій та головою всеукраїнської політичної партії. Сьогодні
Ольга Безпалько активно працює над удосконаленням та модернізацією вокзалів
, розробленням оптимальних рішень для безбар’єрного доступу з перону до вагона.
Октябрина Чемакіна зазначила,
що сьогодні особливо актуально для розвитку факультету набуття певних зв’язків і знайомств, які спрямовані на тісну співпрацю щодо підготовки фахівців інженерних і творчих спеціальностей. Також вона
розповіла про участь колективу у впровадженні дуальної освіти
та формуванні індивідуальних освітніх траєкторій студентів, які навчаються за напрямами «Архітектура та містобудування», а також залучення студентів до розробки проєктів з відбудови України.
Ярема Дуль наголосив
, що дана зустріч є важливим етапом у реалізації «Безбар’єрної залізниці», яка надає можливість до впровадження нових ініціатив, спрямованих на поліпшення мобільності та підвищення зручності для пасажирів. Адже всі пасажири мають право на комфортну та безпечну поїздку.
Викладач кафедри
Олександр Степанчук зауважив,
що велика увага сьогодні фокусується саме на доступності простору, об’єктів інфраструктури, оскільки людям з інвалідністю важко зорієнтуватися та дістатися безпосередньо на перон вокзалу.
За підсумками зустрічі
сторони домовилися про подальшу співпрацю,
а також обговорили можливості й перспективи залучення викладачів та студентів до розроблення спільних проєктів архітектурних просторів вокзалів, якими зможуть скористатися пасажири з обмеженими можливостями.