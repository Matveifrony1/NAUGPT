Заголовок: На ФЛСК НАУ відбулися ГКК стосовно запобігання виникненню терористичних загроз
Дата: 01/03/2023
URL: https://nau.edu.ua/ua/news/2023/3/na-flsk-nau-vidbulisya-gkk-stosovno-zapobigannya-viniknennyu-teroristichnih-zagroz.html
==================================================

Напередодні річниці з дня початку повномасштабного вторгнення росії в Україну та у рамках проведення інструктажів для здобувачів вищої освіти щодо запобігання виникненню терористичних загроз згідно з Розпорядженням ректора від 13.02.2023 № 003/роз. старший викладач кафедри англійської філології і перекладу, наставник групи ФЛ-201 ФЛСК провела з групою годину корпоративної культури на тему «росія – країна спонсор тероризму».
Присутні обговорили питання, чому так важливо, щоб світ визнав Росію спонсором тероризму, що таке тероризм, терористичний акт, які злочини проти людяності творить росія на українській землі.
Викладач нагадала студентам положення Женевської Конвенції 1949 року Статті 3 Розділу 1 та показала на прикладах, як росія порушує закони ведення війни й надає злочинні накази всупереч цієї конвенції. Було наголошено також на понятті «ядерний тероризм», «екогеноцид», «загроза техногенної катастрофи», ознаки яких зафіксовано за час війни.
На завершення бесіди учасники переглянули відео виступу президента України В. Зеленського на Мюнхенській конференції з безпеки 17 лютого 2023 р., пленарне засідання якої проходило під назвою «Давид на Дніпрі». Меседж Зеленського був висловлений в таких словах: “Ми боремось, ми уособлюємо Давида проти Голіафа. Щоб бути Давидом, треба діяти, треба мати, чим бити Голіафа. Дякую всім партнерам та всьому світу за те, що ви надаєте Україні танки, аби допомогти Давиду перемогти Голіафа. росія (Голіаф) паде цього року. Нам вдасться це завершити цього року.”