Заголовок: Wi-Fi ще у двох корпусах НАУ
Дата: 23/03/2016
URL: https://nau.edu.ua/ua/news/2016/3/wi-fi-shhe-u-dvox-korpusax-nau.html
==================================================

З 23 березня студенти Національного авіаційного університету мають змогу користуватися безпровідним інтернетом уже в 3-х навчальних корпусах – 2, 3 і 4.
В. о. ректора НАУ Володимир Харченко ще у грудні минулого року поставив завдання: навчальний процес має супроводжуватись використанням переваг інформаційної доби – новітніх технологій. Зокрема, мова йшла про Wi-Fi.  Володимир Петрович пообіцяв зробити все можливе, аби студенти мали змогу використовувати безпровідний Інтернет у стінах Національного авіаційного університету.
І вже сьогодні крім 4 корпусу, доступ до Wi-Fi в якому був установлений ще у грудні, студенти можуть безкоштовно «ловити Інтернет» у 2 та 3 корпусах. Володимир Харченко запевнив, що у процесі запровадження новітніх технологій доступ до безпровідного Інтернету матимуть усі корпуси університету. Тож НАУ йде в ногу з часом.