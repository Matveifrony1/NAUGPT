Заголовок: Нові призначення в керівництві Національного авіаційного університету
Дата: 26/04/2024
URL: https://nau.edu.ua/ua/news/2024/4/novi-priznachennya-v-kerivnitstvi-natsionalnogo-aviatsiynogo-universitetu.html
==================================================

Національний авіаційний університет зміцнює свій керівний склад, покликаний забезпечити подальший розвиток та вдосконалення науково-дослідної діяльності та освітніх програм закладу.
З
15 квітня 2024 року
доктор технічних наук, професор
Сергій Гнатюк
призначений
виконувачем обов’язків проректора з наукової роботи НАУ
. Науковець має багаторічний досвід у галузі кібербезпеки та розробленні новітніх методів, моделей і засобів для підвищення рівня кіберзахисту об’єктів критичної інформаційної інфраструктури держави.
Результати досліджень
професора Сергія Гнатюка відображено у понад 300 наукових працях, серед яких 8 монографій, понад 100 статей у рецензованих міжнародних журналах, 10 патентів та 23 авторські свідоцтва на програмне забезпечення. Він є лауреатом престижних премій для молодих учених, нагороджений відзнаками від Кабінету Міністрів України, Верховної Ради України, Держспецзв'язку та МОН України.
Також з
23 квітня 2024 року
кандидат технічних наук, доцент
Андрій Фесенко призначений виконувачем обов’язків декана Факультету комп’ютерних наук та
технологій
. Андрій Фесенко є випускником Національного авіаційного університету і до цього працював у Київському національному університеті імені Тараса Шевченка.
Ці призначення демонструють прагнення НАУ залучати провідних фахівців та науковців для забезпечення високого рівня досліджень та освіти у пріоритетних для держави галузях, зокрема кібербезпеці та інформаційних технологіях. Нове керівництво університету продовжить розвиток Альма-матер, зміцнюючи її позиції як лідера технічної освіти та науки в Україні.