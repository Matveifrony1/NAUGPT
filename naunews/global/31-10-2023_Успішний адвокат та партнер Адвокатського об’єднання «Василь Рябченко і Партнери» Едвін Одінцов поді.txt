Заголовок: Успішний адвокат та партнер Адвокатського об’єднання «Василь Рябченко і Партнери» Едвін Одінцов поділився секретами роботи з майбутніми правниками НАУ
Дата: 31/10/2023
URL: https://nau.edu.ua/ua/news/2023/10/uspishniy-advokat-ta-partner-advokatskogo-ob’ednannya-vasil-ryabchenko-i-partneri-edvin-odintsov-podilivsya-sekretami-roboti-z-maybutnimi-pravnikami-nau.html
==================================================

25 жовтня 2023 року на Юридичному факультеті НАУ, в рамках вивчення дисципліни «Юридична деонтологія», для здобувачів освіти 1 курсу освітнього ступеня «Бакалавр» спеціальності 081 «Право» організовано зустріч з практикуючим адвокатом, партнером Адвокатського об’єднання «Василь  Рябченко і Партнери» Едвіном Одінцовим.
Відкриваючи захід завідувачка кафедри теорії та історії держави і права Олена Макеєва зазначила: «Кар’єра професійного юриста залежить від розвитку його професійних якостей та практичних навичок. Постійний розвиток — важливий ключовий аспект кожного юриста та професійний стимул розвитку його особистісного потенціалу. Саме тому так важливо постійно навчатися чомусь новому у практичній діяльності, зокрема сьогодні, коли країна знаходиться у воєнному стані». Спікера представив адвокат та керівник АО «Василь Рябченко і Партнери», асистент кафедри теорії та історії держави і права, випускник і стейкхолдер Юридичного факультету Василь Рябченко.
Зі здобувачами освіти адвокат обговорив наступні питання: сфери застосування юридичної професії та її престиж у сучасному суспільстві; професіоналізм та компетентність як показник професійної майстерності адвоката; формування в правників професійно-ділових, морально-етичних, інтелектуальних, емоційно-вольових та організаційних якостей для побудови успішної правничої кар’єри.
Наприкінці заходу Одінцов відповів на запитання присутніх та надав цінні поради щодо подальшого працевлаштування та кар’єрного розвитку. «Успішні люди випромінюють впевненість у собі — вони обов’язково вірять у себе та у справу, якою займаються. Але впевненими у собі їх робить не успіх, а впевненість. Вірте у себе та присвячуйте час своєму розвитку», зазначив адвокат у своєму виступі.