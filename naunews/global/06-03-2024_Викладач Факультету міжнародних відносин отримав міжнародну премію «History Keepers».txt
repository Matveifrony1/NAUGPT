Заголовок: Викладач Факультету міжнародних відносин отримав міжнародну премію «History Keepers»
Дата: 06/03/2024
URL: https://nau.edu.ua/ua/news/2024/3/vikladach-fakultetu-mizhnarodnih-vidnosin-otrimav-mizhnarodnu-premiyu-history-keepers.html
==================================================

Викладач кафедри журналістики Факультету міжнародних відносин
Володимир Бірюков
отримав міжнародну премію
«History Keepers»
за виявлення та протидію російській пропаганді.
Володимир Бірюков отримав нагороду
за участь у проєктах
«Stopify», «Briviba Ukraine», «Dodpieci», «Torrent of Trust», що реалізуються у Латвії й Україні та відіграють важливу роль у допомозі та зміцненні солідарності під час війни. А також за низку інтерв’ю для світових ЗМІ, які проводилися прямо з його ванної кімнати під час обстрілів Києва.
Премія «History Keepers», заснована
у 2022 році в Грузії, відзначає журналістів, активістів, науковців та митців як з грузинської, так і з української громад за їхні видатні зусилля. Цього року спеціальне журі визначило 11 переможців в Україні та Грузії, які в різних сферах зробили свій внесок у боротьбу з російською дезінформацією, популяризацію правдивих історичних наративів та зміцнення солідарності з Україною.
Церемонія нагородження
відбулася в рамках проєкту «Хранителі історії заради миру та безпеки», що фінансується Європейським Союзом у рамках Програми стипендій громадянського суспільства Східного партнерства.
Вітаємо нашого викладача Володимира Бірюкова та пишаємося його діяльністю!