Заголовок: Підвищення кваліфікації керівників авіації Киргизії  у галузі безпеки авіації
Дата: 12/07/2018
URL: https://nau.edu.ua/ua/news/1/7/pidvishchennya-kvalifikatsii-kerivnikiv-aviatsii-kirgizii-u-galuzi-bezpeki-aviatsii.html
==================================================

У 2018 р. Інститут ІКАО Національного авіаційного університету проводить низку курсів підвищення кваліфікації у галузі безпеки авіації для керівних співробітників ВАТ «Міжнародний аеропорт «Манас».
1-7 липня 2018 р. пройшов навчальний курс «Система управління безпекою авіації» на базі ВАТ «Міжнародний аеропорт «Манас»». Його провів інструктор інституту IКAO, заступник начальника відділу міжнародних зв'язків Національного авіаційного університету, провідний науковий співробітник, к.е.н, доцент Дмитро Бугайко.
Запропонована програма була спрямована на залучення керівників структурних підрозділів ВАТ «Міжнародний аеропорт «Манас» до комплексного впровадження системи управління безпекою на підприємстві. Вищому керівництву Правління ВАТ «Міжнародний аеропорт «Манас» та випускникам НАУ були вручені листи-запрошення на святкові заходи, присвячені 85-річчю НАУ. Міжнародна програма підвищення кваліфікації триває.