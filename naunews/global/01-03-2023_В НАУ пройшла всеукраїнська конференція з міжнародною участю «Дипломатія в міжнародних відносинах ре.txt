Заголовок: В НАУ пройшла всеукраїнська конференція з міжнародною участю «Дипломатія в міжнародних відносинах: ретроспекція і сучасність»
Дата: 01/03/2023
URL: https://nau.edu.ua/ua/news/2023/3/v-nau-proyshla-vseukrainska-konferentsiya-z-mizhnarodnoyu-uchastyu-diplomatiya-v-mizhnarodnih-vidnosinah-retrospektsiya-i-suchasnist.html
==================================================

До роковин початку повномасштабної війни рф проти України кафедрою міжнародних відносин, інформації та регіональних студій ФМВ проведено Всеукраїнську конференцію з міжнародною участю «Дипломатія в міжнародних відносинах: ретроспекція і сучасність».
Участь у заході взяли понад 100 учасників – науковці, фахівці-практики, випускники та здобувачі вищої освіти НАУ та ЗВО України, а також науковці з Польщі, Німеччини і Канади.
Відкриваючи роботу конференції, завідувачка кафедри міжнародних відносин, інформації та регіональних студій ФМВ Ніна Ржевська, наголосила на важливості обрання саме цієї дати для проведення наукової конференції, що виступає ще одним способом демонстрації незламності українського суспільства у протистоянні військовій агресії рф проти України.
Разом із тим, роковини сумної події створюють основу для важливої академічної рефлексії щодо подій, які продовжують обумовлювати усі аспекти внутрішнього життя країни, а також визначають зміни у формуванні зовнішньої політики, дипломатії України.
Учасники заходу відзначили й високий рівень доповідей, представлених здобувачами вищої освіти, які навчаються на ОП «Міжнародні відносини», «Міжнародна інформація» на Факультеті міжнародних відносин НАУ, як на пленарному засіданні, так і під час роботи у секціях конференції.