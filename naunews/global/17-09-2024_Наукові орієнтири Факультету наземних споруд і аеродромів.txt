Заголовок: Наукові орієнтири Факультету наземних споруд і аеродромів
Дата: 17/09/2024
URL: https://nau.edu.ua/ua/news/2024/9/naukovi-orientiri-fakultetu-nazemnih-sporud-i-aerodromiv.html
==================================================

З новим натхненням розпочали черговий навчальний рік викладачі й науковці Факультету наземних споруд і аеродромів Національного авіаційного університету.
Кафедри факультету спрямовують свою діяльність на
розгортання фандрейзингової кампанії, тісну співпрацю зі стейкхолдерами та впровадження елементів дуальної освіти з формуванням індивідуальних освітніх траєкторій студентів.
Завдяки творчому підходу керівництва і колективу кафедри комп’ютерних технологій будівництва ФНСА продовжується розпочата в минулих роках робота з низкою будівельних проектних і виробничих підприємств.
Український інститут сталевих конструкцій імені В.М. Шимановського
На базі «Українського інституту сталевих конструкцій імені В.М. Шимановського»
щорічно проводиться переддипломна практика
для магістрантів спеціальності 192 «Будівництво та цивільна інженерія».
Зміст і регламент програми складено і узгоджено з генеральним директором, д.т.н., проф.
Шимановський О.В.
та завідувачем науково-дослідного відділу технічного
розвитку Кордун О.І.,
які є зовнішніми стейкхолдерами ОНП спеціальності .
Студенти мають можливість часткового працевлаштування
у відділах «Висотні споруди» і «Мости та спеціальні споруди», а також проведення спільних наукових досліджень з подальшою публікацією результатів у виданнях, що індексуються в НМБД Scopus/WoS.
ТОВ ЛІРА САПР і LIRALAND Group
Завдяки співпраці з ТОВ ЛІРА САПР і LIRALAND Group, студенти та викладачі
опановують сучасні комп’ютерні технології в будівництві.
Компанії надали ліцензійне програмне забезпечення для аналізу міцності та проєктування конструкцій. На базі філії кафедри організовано навчальний процес за різними освітніми програмами, включаючи «BIM-технології», «Інтегровані технології проєктування будівель» та інші.
Практична підготовка проходить в лабораторіях філії під керівництвом члена ради роботодавців ФНСА, директора ТОВ «ЛІРА САПР» д.т.н., проф.
Барабаш М.С.,
а рівень набутих професійних компетентностей проходить за участі головного інженера ТОВ «ЛІРА САПР» к.т.н.
Гензерського Ю.В.
в якості голови Екзаменаційної комісії з проведення захисту кваліфікаційних робіт ОС Магістр спеціальності 192 Будівництво та цивільна інженерія ОПП «Промислове і цивільне будівництво».
Наукова діяльність студентів
Організація наукової роботи студентів здійснюється через наукові гуртки «Smart Steel Design» і «LIRA CAD MAGIC». Ці гуртки спрямовані на розвиток навичок наукової роботи та застосування їх у самостійній науково-дослідній та проєктній діяльності. Студенти та аспіранти також залучені до досліджень у галузі прогнозування і захисту будівель і споруд в екстремальних умовах.
Кафедра комп’ютерних технологій будівництва
активно долучається до інновацій у навчальному і науковому житті ФНСА. Розвиваючи співпрацю з підприємствами та впроваджуючи результати власних досліджень, факультет робить значний внесок у відбудову і відновлення України.