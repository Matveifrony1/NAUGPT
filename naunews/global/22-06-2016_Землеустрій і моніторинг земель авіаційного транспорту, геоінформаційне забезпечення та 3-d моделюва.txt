Заголовок: Землеустрій і моніторинг земель авіаційного транспорту, геоінформаційне забезпечення та 3-d моделювання територій аеропортів – пріоритетні теми дипломних робіт бакалаврів кафедри землеустрою та кадастру
Дата: 22/06/2016
URL: https://nau.edu.ua/ua/news/2016/6/zemleustriy-i-monitoring-zemel-aviatsiynogo-transportu-geoinformatsiyne-zabezpechennya-ta-3-d-modelyuvannya-teritoriy-aeroportiv-–-prioritetni-temi-diplomnih-robit-bakalavriv-kafedri-zemleustroyu-ta-kadastru.html
==================================================

З 13 по 17 червня 2016 року на кафедрі землеустрою та кадастру Навчально-наукового інституту Екологічної безпеки відбулися захисти дипломних робіт освітнього ступеня «Бакалавр». Тематика дипломних робіт висвітлювала широке коло питань: порядок відведення земельних ділянок у власність; нормативно-грошову оцінку земельних ділянок; фізичну деградацію, хімічне забруднення земель, грунтів і ландшафтів та заходи з мінімізації цих негативних процесів; агрохімічні параметри родючості земель; топографо-геодезичне забезпечення робіт із землеустрою тощо.
Значна кількість дипломних робіт торкалася питань створення геоінформаційної бази аеропортів; землеустрою та моніторингу земель авіаційного транспорту; топографо-геодезичних робіт в межах аеропортів та прилеглих територій; 3-D моделювання територій аеропортів; використання космознімків високої роздільної здатності для моніторингу земель тощо.
Найбільш високий рівень теоретичної і практичної підготовки показали Віталій Боженко, Валерія Вольвах, Марія Кінах, Маргарита Маслій, Ліна Сербіна, Маргарита Собчук, Іван Сорока, рівень дипломних робіт яких відповідав рівню дипломних робіт спеціаліста і магістра.
Вітаємо випускників з успішним захистом дипломних робіт, присвоєнням їм освітнього ступеня «бакалавр» і запрошуємо на п՚ятий курс для здобуття освітніх ступенів  «Спеціаліст» та «Магістр».