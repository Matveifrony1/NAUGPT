Заголовок: Розпочато співробітництво між НАУ і Вищою школою архітектури та дизайну Королівства Норвегія
Дата: 29/06/2022
URL: https://nau.edu.ua/ua/news/2022/6/rozpochato-spivrobitnitstvo-mizh-nau-i-vishchoyu-shkoloyu-arhitekturi-ta-dizaynu-korolivstva-norvegiya.html
==================================================

Національний Авіаційний Університет, в особі ректора Максима Луцького, і Вища школа архітектури та дизайну м. Осло (Королівство Норвегія), в особі ректора Уле Густавсена, домовились про взаєморозуміння щодо спільної освітньої та науково-технічної діяльності, спрямованої на підвищення ефективності підготовки архітекторів та дизайнерів, розвиток наукових досліджень, а також удосконалення навчального процесу.
На основі принципів взаємовигідного співробітництва, обидва університети мають наміри:
- досліджувати можливості для здійснення та організації спільної діяльності та участі в програмах, що фінансуються Європейським Союзом;
- взаємного ознайомлення з досвідом та формами підготовки спеціалістів й прогресивними методами організації навчального процесу;
- обміну програмами навчання спеціалістів, а також обміну навчально-методичними матеріалами з загальноосвітніх та спеціальних дисциплін;
- взаємного обміну студентами, адміністративним персоналом та викладачами:
- щодо спільних досліджень за участі наукових співробітників та викладачів обох університетів в областях, що становлять взаємний інтерес;
- спільної редакційно-видавничої діяльності;
- обміну науково-технічною та навчально-методичною літературою тощо.
Встановлення тісних відносин з Вищою школою архітектури та дизайну сприятиме розвитку освітнього простору НАУ та його поєднанню із європейськими освітніми традиціями.