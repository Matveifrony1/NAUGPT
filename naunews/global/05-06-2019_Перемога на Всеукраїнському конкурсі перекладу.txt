Заголовок: Перемога на Всеукраїнському конкурсі перекладу
Дата: 05/06/2019
URL: https://nau.edu.ua/ua/news/2019/6/peremoga-na-vseukrainskomu-konkursi-perekladu.html
==================================================

Студент Факультету лінгвістики та соціальних комунікацій Олексій Неборак виборов друге місце у ХІІІ Всеукраїнському студентському конкурсі перекладу «Художнє слово в світовій культурі», що відбувся у Східноукраїнському національному університеті імені Володимира Даля.
Цього року до оргкомітету конкурсу надійшло більше сотні перекладів від студентів закладів вищої освіти з усієї України. Олексій посів друге місце у номінації «Переклад поетичного твору з української мови на англійську», яка вимагає від конкурсантів не просто перекладацьких знань і навичок, а справжнього таланту.
Вже вкотре студенти кафедри англійської філології і перекладу ФЛСК доводять свою майстерність у царині перекладу. Не зважаючи на те, переклад художньої літератури, а тим більше поезії, не є спеціалізацією наших студентів, приємно, що вони регулярно демонструють високий рівень володіння художнім словом.
Щиро вітаємо студента з черговою перемогою та бажаємо і надалі досягати успіхів на перекладацькій ниві!