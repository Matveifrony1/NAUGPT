Заголовок: НАУвці долучились до написання радіодиктанту національної єдності
Дата: 11/11/2022
URL: https://nau.edu.ua/ua/news/2022/11/nauvtsi-doluchilis-do-napisannya-radiodiktantu-natsionalnoi-ednosti.html
==================================================

9 листопада 2022 року тисячі українців по всьому світу долучилися до написання традиційного, вже ХХ Всеукраїнського радіодиктанту національної єдності, присвяченого до Дня української писемності та мови.
Національний авіаційний університет не оминув традицію та за ініціативи факультету лінгвістики та соціальних комунікацій приєднався до написання радіодиктанту офлайн/онлайн: у залі засідань Вченої ради НАУ та в онлайн конференції.
З вітальним словом до учасників флешмобу звернулася проректор НАУ з гуманітарної політики та інновацій Світлана Тімкіна.
На початку, викладач кафедри української мови та культури Стецик Х.М. розповіла учасникам про особливості нового правопису та відповіли на запитання стосовно написання диктанту.
Текст диктанту зачитала Ада Роговцева у студії першого каналу Суспільного радіо UA: Українське. Цьогоріч тема диктанту «Свій дім» була дуже близька кожному українцеві і на рідній землі, а особливо для тих, хто змушений був лишити свої домівки та виїхати за кордон.
Сьогодні написання радіодиктанту є особливо важливим. Це – флешмоб поваги до нашої культури, можливість долучитися до спільної дії, яка об’єднує всіх українців.
Також було оголошено результати літературного конкурсу «Та, що на часі…»
Ми оберігаємо, любимо і захищаємо нашу мову, як ДНК нації!
Дякуємо нашим Захисникам, що маємо можливість жити повноцінним життям!
Слава Україні!