Заголовок: У НАУ провели симпозіум «Просторова організація аеропортових комплексів та приаеродромних територій»
Дата: 17/10/2022
URL: https://nau.edu.ua/ua/news/2022/10/u-nau-proveli-simpozium-prostorova-organizatsiya-aeroportovih-kompleksiv-ta-priaerodromnih-teritoriy.html
==================================================

Нещодавно, на Факультеті архітектури, будівництва та дизайну (ФАБД) Національного авіаційного університету відбулось засідання трьох секцій симпозіуму «Просторова організація аеропортових комплексів та приаеродромних територій», а саме:
- будівництво та експлуатація аеропортів;
- архітектура, містобудування та просторове планування;
- комп’ютерне моделювання, графіка та прикладний дизайн.
Захід відбувся у рамках Х-го Всесвітнього конгресу «Авіація в ХХІ столітті» - «Безпека авіації та космічні технології».
У роботі секції взяли участь представники Національного агентства із забезпечення якості вищої освіти, Національного авіаційного університету, Національного транспортного університету, Національного університету «Чернігівська політехніка», Одеської національної академії харчових технологій, ДП «Державний науково-дослідний інститут будівельних конструкцій», ДП «ДерждорНДІ», ДП «Конструкторське бюро «Південне» ім. М. К. Янгеля», Інституту проблем моделювання в енергетиці ім. Г.Є. Пухова, Асоціації «Аеропорти України» цивільної авіації, КП «Аеропорт Вінниця».
У 28 доповідях були оприлюднені результати наукових досліджень, розроблення проєктних рішень, узагальнення досвіду експлуатації об’єктів транспортної інфраструктури, складові кваліфікаційних робіт магістрів та бакалаврів, тощо.