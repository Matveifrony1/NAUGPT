Заголовок: Олег Богданов розкаже про історію створення «Руслана»
Дата: 08/12/2017
URL: https://nau.edu.ua/ua/news/2017/12/oleg-bogdanov-rozkazhe-pro-istoriyu-stvorennya-ruslana.html
==================================================

13 грудня 2017р. у меморіальній аудиторії О.К. Антонова (11.220) в НАУ відбудеться зустріч із радником президента ДП «АНТОНОВ», заступником Генерального конструктора ДП «АНТОНОВ» з перспективних проектів (1996-2016 рр.) Олегом Кузьмичем Богдановим. Початок зустрічі о 15:20.
Тема зустрічі – «Історія створення «Руслана».
Творча біографія О.К. Богданова
Після закінчення в 1958 р. Київського державного університету ім. Т.Г. Шевченка працював в команді О.К. Антонова інженером-конструктором, начальником бригади, начальником відділу перспективного проектування. З 1990р. - заступник Генерального конструктора з перспективних проектів АНТК ім. О.К.Антонова.
Брав участь у створенні практично всіх типів літаків «АН» і їх модифікацій, модифікацій, у тому числі: АН-24, АН-26, АН-32, АН-28, АН-38, АН-22. Особисто, вніс значний вклад у створення літаків короткого зльоту і посадки АН-72, транспортного літака АН-74, важкого військово-транспортного літака АН-124, надважкого транспортного літака АН-225 «Мрія» і літаків нового покоління: середнього транспортного літака короткого зльоту і посадки АН-70, пасажирського турбогвинтового АН-140, сімейства реактивних регіональних турбореактивних літаків АН-148, АН-158, АН-178.