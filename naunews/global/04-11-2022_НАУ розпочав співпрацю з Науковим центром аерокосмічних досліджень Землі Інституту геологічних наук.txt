Заголовок: НАУ розпочав співпрацю з Науковим центром аерокосмічних досліджень Землі Інституту геологічних наук НАН України
Дата: 04/11/2022
URL: https://nau.edu.ua/ua/news/2022/11/nau-rozpochav-spivpratsyu-z-naukovim-tsentrom-aerokosmichnih-doslidzhen-zemli-institutu-geologichnih-nauk-nan-ukraini.html
==================================================

За ініціативи завідувачки кафедри екології ФЕБІТ д.т.н., проф. Т. В. Дудар нещодавно сторонами підписано договір про науково-технічне співробітництво між Науковим центром аерокосмічних досліджень Землі Інституту геологічних наук НАН України та Національним авіаційним університетом.
Ціллю даного договору є встановлення довгострокової та взаємовигідної співпраці у сфері науки, освіти, підвищення кваліфікації, практичного навчання, інформаційно- консультаційної діяльності у напрямку дистанційного зондування Землі і геоінформаційних технологій з метою геоекологічного картування територій, впровадження сучасних наукових методів дистанційного зондування Землі в навчальний процес, спільної підготовки та підвищення кваліфікації науково-педагогічних кадрів.
Підписання даного договору надасть можливість здобувачам вищої освіти – майбутнім екологам, отримати практичні навички щодо застосування методів дистанційного зондування Землі і геоінформаційних технологій при проведенні наукових досліджень.