Заголовок: Для студентів ННІЕБ провели практичне заняття у ботанічному саду
Дата: 07/03/2017
URL: https://nau.edu.ua/ua/news/2017/3/dlya-studentiv-nnieb-proveli-praktichne-zanyattya-u-botanichnomu-sadu.html
==================================================

Кафедра екології Навчально-наукового інституту Екологічної безпеки довгий час співпрацює з Національним ботанічним садом ім.М.М.Гришка НАН України. На базі ботсаду проводяться екологічні практики, ведеться наукова робота студентів та аспірантів, публікуються результати спільних наукових досліджень. В той же час на базі відділу алелопатії ботанічного саду, яким керує директор Наталія Заіменко, вже шість років поспіль проводиться практичне заняття на тему «Алелопатичні взаємодії у рослинному світі» під час вивчення дисципліни «Екологічна біохімія та токсикологія»  майбутніми біотехнологами (викладач – доцент кафедри екології Т.І.Білик Т.І.). Цього року таке заняття відбулося 27 лютого для групи БТ 403. Студенти ознайомилися з науковими лабораторіями, методиками проведення експериментальних досліджень, тематикою наукових робіт відділу алелопатії, а також отримали змістовні додаткові матеріали для вивчення теми у електронному вигляді. Приємним продовженням заняття стало  безкоштовне відвідання оранжерейного комплексу ботсаду під час квітування азалій.
Висловлюємо щиру вдячність директору ботанічного саду Наталії Заіменко та науковому співробітнику Наталії Дідик за співпрацю.
Т.І. Білик