Заголовок: "Березневі паростки 2016": фінал
Дата: 18/03/2016
URL: https://nau.edu.ua/ua/news/2016/3/bereznevi-parostki-2016-final.html
==================================================

16 березня в Центрі культури та мистецтв Національного авіаційного університету відбувся 3-тій, останній конкурсний день наймасштабнішого фестивалю для першокурсників "Березневі паростки 2016". До боротьби за перемогу долучились команди: ПЕК, ІМВ, ІІДС та ГМІ.
Приємну атмосферу створювали ведучі вечора Юрій Полюхович та Олександр Герасименко.
Третій конкурсний день фестивалю відкривала команда Промислово-економічного коледжу НАУ, яка підготувала відеоролик про історію створення та будні ПЕКу, два хореографічних номера: танець під мікс сучасних пісень та вальс, пісню "Radioactive", яку виконав дует.
Наступною на сцену ЦКМу вийшла команда Інституту міжнародних відносин. Учасники дивували влучними жартами про членів команди, стемом "Три дівчини скарб копають", хореографічною постановкою в стилі кармен та піснею "Show me your love" з мексиканськими елементами в постановці.
Команда Інституту інформаційно-діагностичних систем у виступі зробила акцент на своїй крутості. Студенти продемонстрували кілька мініатюр, зокрема, випадок у дитбудинку та снайпери у Середньовіччі. Вокальний номер студенти представили під супровід гітар та барабану, а темою стему стало "Як двоє грабіжників вмикач світла знайти не могли". Глядачі відзначили гучними оплесками й вражаючу хореографічну постановку під мікс пісень.
Закривала "Березневі паростки 2016"  команда Гуманітарного інституту, обігравши тему казок у своєму виступі. Зокрема студенти уявили, як би виглядав мультик про Вінні Пуха в жанрі бойовика, в хореографічному номері учасники жестами показували тексти пісень з мультфільмів, а вокал представила закрита в замку принцеса.
А поки члени журі підраховували бали та визначали фаворитів, команда КВК "АГА" підігрівала запал публіки.
І так, команди на сцені, інтрига помітно зростає. До слова запрошують членів журі, кожен ділиться своїми враженнями та симпатіями. Оголошення результатів. 14-тий фестиваль "Березневі паростки" завершився з такими результатами:
Найкраща візитка - ІКІТ
Найкращий стем - ІМВ
Найкращий танець - ІІДС
Найкращий вокал - ІІДС
Найкращий конферанс - ІАН
Краща чоловіча роль - КВП (старшина)
Краща жіноча роль - ГМІ (П'ятачок)
Симпатія журі - ФРІС (хлопець креативно підносив мікрофони)
Третє місце на цьогорічних паростках отримали відразу дві команди - КВП та Аерокосмічний ліцей, другими стали студенти ІАН, а перемогу здобув Інститут інформаційно- діагностичних систем.
Вітаємо учасників та дякуємо за хорошу організацію фестивалю!