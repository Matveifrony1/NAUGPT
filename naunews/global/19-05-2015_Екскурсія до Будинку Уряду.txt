Заголовок: Екскурсія до Будинку Уряду
Дата: 19/05/2015
URL: https://nau.edu.ua/ua/news/2015/5/ekskursiya-do-budinku-uryadu.html
==================================================

12 травня в рамках фахової ознайомлювальної практики студенти 1 курсу Юридичного інституту разом із старшим викладачем кафедри теорії та історії держави і права Іриною Тимкович відвідали Будинок Уряду, розташований на вулиці М. Грушевського.
У ході заходу майбутні правники ознайомилися з напрямками та особливостями роботи Секретаріату Уряду, який здійснює організаційне, експертно-аналітичне, правове, інформаційне та матеріально-технічне забезпечення  злагодженої роботи  Кабінету Міністрів України.
Жваву дискусію викликало обговорення вимог до професійно-ділових та кваліфікаційних якостей державних службовців, переваг і недоліків впровадження електронного документообігу в роботі Кабінету Міністрів України, найбільш дієвих форм та методів його діяльності в реалізації державної політики.
Під час екскурсії студенти дізналися про історію будівництва Будинку, зведеного у 1937 році за проектом відомого архітектора Івана Фоміна, оглянули Великий та Малий Зали засідань Уряду, хол для представників преси, Прес-центр Кабінету Міністрів України, в якому проходять брифінги та прес-конференції членів Уряду.
Відвідання студентської молоддю – майбутніми спеціалістами у галузі права державних органів влади спонукає їх до усвідомленого здобуття фахових знань з метою побудови успішної професійної кар’єри, що нерозривно пов’язана з виконанням службових обов’язків на благо процвітання нашої країни.