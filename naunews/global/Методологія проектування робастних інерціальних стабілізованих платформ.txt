Заголовок:Методологія проектування робастних інерціальних стабілізованих платформ

Дата: ----------
URL: https://nau.edu.ua/ua/menu/science/naukova-robota/naukovi-rozrobki/metodologiya-proektuvannya-robastnih-inertsialnih-stabilizovanih-platform.html
==================================================
Методологія проектування робастних інерціальних стабілізованих платформ
Призначення та сфера застосування

Розробку спрямовано на створення методології проектування інерціальних стабілізованих платформ, на яких розміщуються приладові комплекси (оптичні системи, радарні установки, фотокамери, блоки апаратури), що функціонують на літальних апаратах, морських та наземних рухомих об’єктах. Застосування робастного управління рухом платформи дозволяє забезпечити високу точність процесів наведення, стеження і стабілізації в умовах реальної експлуатації, що супроводжуються дією параметричних та зовнішніх збурень. Це спрощує експлуатаційне супроводження платформ, підвищує їх надійність та зменшує терміни виконання проектувальних робіт за рахунок автоматизованих процедур на основі розроблених алгоритмів та методів.

 

Основні характеристики, суть розробки

Розширення функціональних можливостей та підвищення точносних характеристик інформаційно-вимірювальних пристроїв, що експлуатуються на рухомих об’єктах різного призначення. вимагає відповідного прогресу у засобах їх стабілізації. Методологія базується на методах створення автоматизованих процедур проектування інерціальних стабілізованих платформ з використанням робастної параметричної оптимізації та робастного структурного синтезу на основі  Н¥-синтезу для створення вперше розроблюваних систем та змішаної Н2/Н¥-оптимізації для модернізації існуючих систем.

 

Затребуваність на ринку

В Україні та світі існують величезні потреби у створенні таких систем, особливо це стосується підприємств, що пов’язані з військово-промисловим комплексом України.

 

Стан готовності розробки

Розроблено: робастні закони управління рухом платформи (двоосної та триосної) із апаратурою спостереження, що експлуатується на літаках спеціальної авіації та БПЛА; робастні законі управління рухом двоосної платформи із спеціальним обладнанням, що експлуатується на наземних транспортних засобах в режимах стабілізації та наведення; робастні навігаційні закони платформної системи стабілізації та визначення положення морського рухомого об’єкта в інерціальному просторі; робастні регулятори у контурах стабілізації платформної системи стабілізації та визначення просторового положення морського рухомого об’єкта. Отримані результати було впроваджено в розробку цифрового стабілізатора спеціального обладнання та системи стабілізації та визначення курсу на ПАТ « НВО «Київський завод автоматики», відзначеного Державною премією Украйни в галузі науки і техніки.



 

Структурна схема стабілізатора спеціального призначення

 

 


