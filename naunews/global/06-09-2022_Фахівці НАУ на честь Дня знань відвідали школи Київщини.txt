Заголовок: Фахівці НАУ на честь Дня знань відвідали школи Київщини
Дата: 06/09/2022
URL: https://nau.edu.ua/ua/news/2022/9/fahivtsi-nau-na-chest-dnya-znan-vidvidali-shkoli-kiivshchini.html
==================================================

Представники Навчально-наукового інституту розвитку освіти (ННІРО) Національного авіаційного університету відвідали школи м. Києва та Київської області і передали вчителям та учням привітання з Днем знань від ректора Максима Луцького та директора ННІРО Галини Лазарєвої.
Під час візитів, працівники ННІРО НАУ запросили учнів на підготовчі курси для здачі ЗНО з математики, історії, української мови та літератури, англійської мови, історії України, фізики, хімії, біології, географії та інших предметів.
Також, були підписані угоди про співробітництво між університетом та відповідними закладами загальної середньої освіти, розглянуті питання щодо участі учнів старших класів у профорієнтаційних та освітніх заходах ННІРО задля професійної орієнтації майбутніх абітурієнтів тощо.