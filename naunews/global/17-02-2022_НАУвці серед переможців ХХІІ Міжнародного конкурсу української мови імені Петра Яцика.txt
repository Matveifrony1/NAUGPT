Заголовок: НАУвці серед переможців ХХІІ Міжнародного конкурсу української мови імені Петра Яцика
Дата: 17/02/2022
URL: https://nau.edu.ua/ua/news/2022/2/nauvtsi-sered-peremozhtsiv-hhii-mizhnarodnogo-konkursu-ukrainskoi-movi-imeni-petra-yatsika.html
==================================================

Щороку проводиться міжнародний конкурс знавців української мови, який було засновано у 2001 році українським меценатом з Канади Петром Яциком. Цей конкурс названо на честь свого засновника. Метою його проведення є утвердження державного статусу української мови та піднесення соціального престижу.
Цьогоріч у заході взяли участь близько 5 мільйонів осіб з понад 20 країн світу.
Студентки Відокремленого структурного підрозділу «Фаховий коледж інформаційних технологій та землевпорядкування Національного авіаційного університету» Вікторія Шульга (освітньо-професійна програма «Фінанси і кредит») та Софія Кравченко (освітньо-професійна програма «Організація виробництва») здобули перемогу у своїх вікових групах у 3 етапі ХХІІ Міжнародного конкурсу української мови імені Петра Яцика.
Підтримувала й допомагала переможницям викладач української мови коледжу Віра Максимчук.
Вітаємо переможниць та бажаємо успіхів у всіх починаннях.