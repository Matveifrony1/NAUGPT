Заголовок: Юридичний факультет НАУ долучився до відзначення 90-річчя заснування Сухумського державного університету
Дата: 12/05/2022
URL: https://nau.edu.ua/ua/news/2022/5/yuridichniy-fakultet-nau-doluchivsya-do-vidznachennya-90-richchya-zasnuvannya-suhumskogo-derzhavnogo-universitetu.html
==================================================

10 травня, на запрошення грузинських колег, декан Юридичного факультету (ЮФ) Національного авіаційного університету Ірина Сопілко і доцент кафедри теорії та історії держави і права факультету Олена Макеєва долучилися до урочистостей з нагоди відзначення 90-річчя заснування Сухумського державного університету. У святковому заході взяли участь провідні наукові й освітні заклади Грузії та України.
У вступному слові ректор Сухумського державного університету Зураб Хонелідзе висловив підтримку Україні та українським колегам у непростий час російської агресії, побажав миру і перемоги.
Сухумський державний університет було засновано у 1932 році з назвою: «Сухумський педагогічний інститут». Свою теперішню назву заклад носить з грудня 2008 року. В університеті діє сім факультетів: юридичний, економіки і бізнесу, освіти, гуманітарних наук, соціальних наук і політичних наук, математичних і комп'ютерних наук, природничих наук і охорони здоров'я.
«З нагоди відзначення 90-ї річниці Вашого закладу освіти, дозвольте мені висловити найщиріші вітання Вам і колективу університету та побажати успіхів та досягнення високих результатів у науковій та освітній сферах діяльності! Щиро дякуємо за підтримку у цей непростий для України час. Водночас виражаємо велику надію, що дружні відносини між нашими університетами будуть надалі розвиватися і поглиблюватись на благо величної справи зміцнення українсько-грузинських взаємин» - зазначила Ірина Сопілко у вітальному слові.