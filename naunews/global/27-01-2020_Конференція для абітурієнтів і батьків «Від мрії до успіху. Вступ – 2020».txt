Заголовок: Конференція для абітурієнтів і батьків «Від мрії до успіху. Вступ – 2020»
Дата: 27/01/2020
URL: https://nau.edu.ua/ua/news/2020/sichen/ua/news/2020/sichen/konferentsiya-dlya-abiturientiv-i-batkiv-vid-mrii-do-uspihu-vstup-2020html.html
==================================================

Інститут інноваційних освітніх технологій провів Конференцію «Від мрії до успіху. Вступ – 2020» для абітурієнтів-2020, випускників старших класів та їхніх батьків. Співорганізатор – Київський регіональний центр оцінювання якості освіти.
На конференції обговорено особливості підготовки та проведення ЗНО-2020, його аспекти, тенденції, новації та проблеми; Правила прийому до Національного авіаційного університету в 2020 році;намічено спільні скоординовані дії щодо покращення результатів сертифікатів ЗНО; надано відповіді на всі запитання аудиторії і, звичайно ж, налагоджено комунікації між всіма учасниками проєкту.
Учасники конференції прослухали виступи директора ННІІОТ Наталії Муранової; методиста методичного відділу Київського регіонального центру оцінювання якості освіти Кіри Леснікової; заступника секретаря Приймальної комісії Віктора Гнатюка.
Абітурієнти дізналися про перелік освітніх програм; перелік конкурсних предметів, з яких вступники подають сертифікати ЗНО; особливості вступу на основі повної загальної середньої освіти; як здійснюється прийом на навчання до кафедри військової підготовки; переваги для вступників, які досягли визначних успіхів у вивченні окремих дисциплін; перелік спеціальностей, яким надається особлива підтримка держави; особливості прийому на окремі спеціальності; про обсяги прийому та державне замовлення; умови переведення на місця державного замовлення тощо.
Представник Київського регіонального центру оцінювання якості освіти проінформував вступників про: права та обов’язки учасників ЗНО; ознайомив з процедурою реєстрації на ЗНО; зміни до програм та характеристики сертифікаційних робіт; процедури визначення результатів та проведення тестування.
Жвава дискусія присутніх та спікерів тривала в аспекті індивідуального консультування науковців іперсонального спілкування з членами Приймальної комісії НАУ.
Організатори подякувати учасникам та гостям конференції за плідну роботу та виразили надію, що попереду ще не одна спільна зустріч, яка дійсно приведе випускників, абітурієнтів від мрії до власного успіху.