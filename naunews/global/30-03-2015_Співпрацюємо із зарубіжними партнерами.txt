Заголовок: Співпрацюємо із зарубіжними партнерами
Дата: 30/03/2015
URL: https://nau.edu.ua/ua/news/2015/3/spivpraczyuemo-iz-zarubizhnimi-partnerami.html
==================================================

25 березня 2015 року Юридичний  інститут з дружнім візитом відвідав почесний доктор наук, член Центральної виборчої комісії Республіки Азербайджан, голова вищої кваліфікаційної комісії адвокатів, завідувач юридичною консультацією м. Баку - Ібрагімов Раміз Гілал огли.
У ході його зустрічі з директором ЮІ Іриною Сопілко обговорювались проблеми, з якими найчастіше стикаються випускники юридичних ВНЗ, пов’язані із пошуком першого місця роботи. Під час спілкування відбувся також обмін досвідом щодо взаємодії та соціального партнерства вищої школи та роботодавців, формування ринку праці та реальних можливостей його поповнення молодими  фахівцями у сфері права, як в Україні, так і в Азербайджані.
На зустрічі також був присутній професор кафедри міжнародного права НАУ Аріф Гулієв, який відзначив, що налагодження співробітництва з юридичними установами, висококваліфікованими фахівцями інших країн сприятиме професійній мобільності фахівців, які матимуть необхідні для ринку праці знання та навички.