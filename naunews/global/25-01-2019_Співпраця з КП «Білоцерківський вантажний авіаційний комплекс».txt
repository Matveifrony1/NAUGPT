Заголовок: Співпраця з КП «Білоцерківський вантажний авіаційний комплекс»
Дата: 25/01/2019
URL: https://nau.edu.ua/ua/news/2019/01/spivpratsya-z-kp-bilotserkivskiy-vantazhniy-aviatsiyniy-kompleks.html
==================================================

Питання щодо подальшої співпраці, можливості базування БПЛА НАУ на аеродромі «Біла Церква», а в перспективі – запуск серійного виробництвана базі КП «Білоцерківський вантажний авіаційний комплекс» (КП «БВАК») обговорили під час зустрічі проректор з наукової роботи НАУ Володимир Харченко  та заступник директора КП «БВАК» Олександр Пасічник. У зустрічі також взяли участь начальник проекту по безпілотним літальним апаратам Михайло Матійчук та провідний інженер, конструктор безпілотних апаратів Олексій Михацький.
За словами Володимира Харченка університетом розроблено «7 типів безпілотних авіаційних систем з електродвигунами та поршневими двигунами. Наступний крок – розробка стратосферних безпілотних авіаційних систем з метою забезпечення глобальної зони покриття та використання Інтернету без супутника. І робота наших авіаційних спеціалістів в цьому напрямку активно триває. Тож невід'ємною складовою цього процесу є випробування БПЛА», – зазначив проректор. Проаналізувавши можливості, стан, умови, завантаженість та інфраструктуру низки аеродромів України, найбільш перспективним для проведення цих видів робіт є Білоцерківський.
Заступник директора з авіаційній діяльності КП «БВАК» Олександр Пасічник зауважив: «Завдяки якісній роботі керівництва університету планується випробування і запуск більш серйозних літальних апаратів, що в майбутньому передбачає їх серійний випуск. Для цього НАУ потрібен аеродром для проведення випробувань. Оскільки ми вже маємо досвід співпраці з університетом, наше підприємство готове допомагати науці у впровадженні сучасних технологій в практичне використання».
Також обговорено можливості навчання фахівців за напрямками діяльності: аеродромна служба, пошуково-рятувальна, авіаційної безпеки, орнітологія, безпека авіації, система управління якістю тощо.