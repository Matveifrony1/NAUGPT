Заголовок: Студвесна: концерт НН ІАН - винятковий та філософський
Дата: 11/04/2017
URL: https://nau.edu.ua/ua/news/2017/4/czinnist-realnogo-zhittya-vid-komandi-studvesni-navchalno-naukovogo-institutu-aeroportiv.html
==================================================

10 квітня 2017 року в Центрі культури та мистецтв НАУ відбувся концерт Навчально-наукового інституту Аеронавігації – четвертий за програмою «Студентської весни».
Мораль першої частини виступу НН ІАН полягає в тому, що диплом без знань - це звичайний папірець, на отримання якого не варто марнувати час. Виступ команди змушує студентів переглянути власні пріоритети та зрозуміти те, що для отримання знань необхідно насамперед учитися самостійно працювати і не чекати, що хтось за вас вирішить усі проблеми.
Конферансьє у другій частині були Ігор Нагоров та Сергій Максимов. Сподіваємося, що за свій оригінальний та кумедний підхід до оголошення номерів, вони будуть визнані кращими серед усіх команд.
Окрім дивовижного танцювального номера, у другій частині концерту також були продемонстровано стем, присвячений невдалому освідченню та історії козацтва, пантоміма та декілька відео.
Фінальним номером концерту була пісня в виконанні Ольги Дем'яненко. Особливістю музичного номера була наявність хору, а також відео про Київ, що проектувалось на нього.
Концерт НН ІАН був винятковим та філософським.