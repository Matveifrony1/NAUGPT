Заголовок: Тріумф архітектурної школи НАУ на XXVI міжнародному огляді-конкурсі дипломних проектів випускників архітектурних і дизайнерських вищих шкіл
Дата: 10/11/2017
URL: https://nau.edu.ua/ua/news/2017/11/triumf-arhitekturnoi-shkoli-nau-na-xxvi-mizhnarodnomu-oglyadi-konkursi-diplomnih-proektiv-vipusknikiv-arhitekturnih-i-dizaynerskih-vishchih-shkil.html
==================================================

24–28 жовтня 2017 року в м. Івано-Франківську у приміщенні обласного академічного музично-драматичного театру ім. Івана Франка відбувся
XXVI
Міжнародний огляд-конкурс дипломних проектів (робіт) випускників архітектурних і дизайнерських вищих шкіл за участю Міністерства освіти і науки України, Національної Спілки архітекторів України, Української Академії Архітектури, Івано-Франківського національного технічного університету нафти і газу, Івано-Франківської обласної організації Національної спілки архітекторів України.
Конкурс проводився з метою презентації досягнень архітектурних шкіл України і зарубіжжя та обміну професійним досвідом. Учасників міжнародного конкурсу привітав міський голова Івано-Франківська Руслан Марцінків, а також ректор ІФНТУНГ, академік НАН України, професор Є. Крижанівський, директор ІАБіТ ІФНТУНГ професор Я. Василишин, директор ІАРХ НУ «Львівська політехніка» професор Б. Черкес, директор архітектурно-художнього інституту ОДАБА професор В. Уреньов, Головний архітектор Івано-Франківської області М. Дорошенко.
Представники відомих архітектурних шкіл з різних міст України, а також Польщі (Краківська політехніка ім. Т. Костюшки, Вроцлавська політехніка, Люблінська політехніка), Румунії та Молдови представили творчі роботи, креативні проекти та цікаві дизайнерські рішення. Загалом, у цьому огляді-конкурсі взяли участь 30 вищих навчальних закладів, що представили понад 400 найкращих дипломних проектів студентів архітектурних і дизайнерських спеціальностей, які компетентним журі були відзначені Дипломами 1-, 2- і 3-го ступенів.
Якісний склад учасників заходу – 18 докторів наук та 43 кандидатів архітектури – свідчить про його авторитетність та вагому роль у розвитку архітектурно-дизайнерської освіти України.
Навчально-науковий інститут Аеропортів НАУ взяв активну участь в огляд-конкурсі дипломних проектів (робіт) бакалаврів, спеціалістів та магістрів за спеціальностями: архітектура (14 д.п.) та дизайн (9 д.п.), а також у роботі реферантур з усіх номінацій.
Цього року почесними нагородами відзначено:
6
дипломних проектів (робіт) отримали Подяку міського голови Івано-Франківська,
9
Дипломів Гран-прі конкурсу від журі за різними номінаціями,
6
дипломів від Української Академії Архітектури,
6
дипломів від Івано-Франківської обласної організації Національної спілки архітекторів України. З числа названих відзнак ННІАП НАУ отримав
6
почесних нагород.
Подяку міського голови
Івано-Франківська в спеціальній номінації «За інноваційне архітектурне вирішення міського простору» отримав проект Аліси Рибченко «Принципи блочно-модульної організації мобільних сміттєпереробних комплексів» (керівник: проф., д.т.н. Ю. Дорошенко);
Подяку міського голови
Івано-Франківська в спеціальній номінації «За кращу ідею ревіталізації порушених міських просторів» отримав проект Світлани Волощук «Принципи архітектурно-планувальної організації мистецьких комплексів на території занедбаних промислових утворень» (керівник: доц., к.арх. Н. Авдєєва );
Подяку міського голови
Івано-Франківська в спеціальній номінації «За інноваційне архітектурне вирішення міського простору» отримав проект Валентини Бондаренко «Коворкінг у місті Києві» (керівник: ст. викл. О. Хлюпін);
Дипломом першого ступеня
Української Академії Архітектури «За здобутки в архітектурі і містобудуванні» відзначено проект Валентини Бондаренко «Коворкінг у місті Києві» (керівник: ст. викл. О. Хлюпін);
Дипломом
Івано-Франківської обласної організації Національної спілки архітекторів України нагороджено бакалавра архітектури Анну Бородавку «За втілення регіональних мотивів в сучасній архітектурі» в дипломному проекті на тему: «Вища архітектурно-дизайнерська школа при православному монастирі» (керівник: ст. викл. О. Хлюпін).
Лауреатами конкурсу дипломних проектів від Національного авіаційного університету за напрямом «Архітектура» стали 14 дипломних проектів (робіт). За оцінками компетентного журі на чолі з Президентом Національної спілки архітекторів України В. Гусаковим Дипломам Гран-прі та Дипломами 1-го і 2-го ступенів були відзначені такі проекти:
БАКАЛАВРИ
:
Дипломами 1-го ступеня
були нагороджені проекти:
1) «Вища архітектурно-дизайнерська школа при православному монастирі» Анна Бородавка (ст. викл. О. Хлюпін);
2) «Арт-центр у місті Обухові» Аліна Волошина (ст. викл. О. Запорожченко);
3)«Житлова забудова підвищеної щільності з благоустроєм прибережної території водного каналу на Рибальському півострові (комплексний проект) Юлія Дашко (ст. викл. О. Хлюпін);
4) «Музейно-меморіальний комплекс АТО» Максим Кириленко (доц., к.арх. М. Авдєєва);
5) «Концерт-хол в місті Києві» Лисенко Олена (доц., к.арх. Н. Авдєєва );
6)«Житлова забудова підвищеної щільності з благоустроєм прибережної території Дніпра на Рибальському півострові (комплексний проект)» Євгеній Тромса (ст. викл. О. Хлюпін);
7) «Клуб дельтапланеризму в Київській області» Фіонова Маргарита (доц., к.арх. Н. Авдєєва );
СПЕЦІАЛІСТИ
:
Дипломами 1-го ступеня
були нагороджені проекти:
1) «Коворкінг у місті Києві» Валентина Бондаренко (ст. викл. О. Хлюпін);
2) «Архітектурно-планувальна організація аеровокзалу з антитерористичним захистом» Палєєв Ярослав (доц., к.арх. О. Чемакіна);
Дипломом 2-го ступеня
був нагороджений проект: "Архітектурні засоби підвищення антитерористичного захисту аеропортів" Власенко В.О. (доц., к.арх. О. Чемакіна);
МАГІСТРИ
:
Дипломом Гран-прі
в номінації «Експериментальне проектування (футуристичний проект, енергоефективна архітектура, інноваційні технології): «Принципи блочно-модульної організації мобільних сміттєпереробних комплексів» Аліса Рибченко (проф., д.т.н. Ю. Дорошенко, ст.викл. О. Хлюпін );
Дипломами 1-го ступеня
були нагороджені проекти:
1) «Принципи архітектурно-планувальної організації мистецьких комплексів на території занедбаних промислових утворень» Світлана Волощук (доц., к.арх. Н. Авдєєва );
2) «Принципи архітектурно-планувальної організації центрального офісу територіального органу поліції» Віра Дугіна (проф., д.т.н. Ю. Дорошенко , ст.викл. О. Хлюпін );
3) «Прийоми архітектурно-планувальної організації прибережних територій малих річок у межах населених пунктів» Валерія Ковлева (доц., к.арх. Н. Авдєєва );
4) «Принципи блочно-модульної організації мобільних сміттєпереробних комплексів» Аліса Рибченко (проф., д.т.н. Ю. Дорошенко, ст.викл. О. Хлюпін ).
Вітаємо наших дипломантів та керівників проектів з високими відзнаками та бажаємо їм натхнення, творчої самореалізації та успішної архітектурної і освітянської кар’єри!
На конкурсі-огляді також відбулася виставка навчально-методичних та наукових матеріалів: підручників, посібників і монографій за ОПП «Архітектура», «Дизайн». Компетентне журі конкурсу за результатами розгляду представленої навчально-методиної літератури відзначило
Грамотою
"За високий рівень методичного забезпечення в архітектурній освіті" навчальний посібник "Дипломне проектування напряму 6.060103 "Архітектура" і спеціальності 191 "Архітектура та містобудування" авторів Ю.О.Дорошенка та О.А.Хлюпіна і
Грамотою
"За науково-методичне забезпечення архітектурно-проектної справи" навчальний посібник "Архітектурне проектування" авторів О.В.Чемакіної, Л.М.Бармашиної та Г.І.Болотова.
Представники ННІАП НАУ (Директор ННІАП, доц., к.арх. Чемакіна О.В., зав. каф. архітектури, проф., д.т.н. Дорошенко Ю.О., проф., д. мистецтвознавства Кузнецова І.О., доц., к. арх. Авдєєва Н.Ю., ст. викл. Блажиєвська Н.І., ст. викл. Хлюпін О.А.) також взяли участь у Семінарі-засіданні «Освітні інновації в архітектурній освіті», ознайомилися з історією та відвідали архітектурні пам’ятки Прикарпаття. Зокрема, пам’ятку архітектури та містобудування історичного значення у місті Івано-Франківськ "Палац Потоцьких", Івано-Франківський академічний обласний музично-драматичний театр ім. І. Франка, Національний заповідник «Давній Галич», Православний монастирський комплекс «Манявський скит», архітектурні об’єкти туристичного комплексу «Буковель».