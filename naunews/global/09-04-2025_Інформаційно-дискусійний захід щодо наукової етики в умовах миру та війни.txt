Заголовок: Інформаційно-дискусійний захід щодо наукової етики в умовах миру та війни
Дата: 09/04/2025
URL: https://nau.edu.ua/ua/news/2025/4/informatsiyno-diskusiyniy-zahid-shchodo-naukovoi-etiki-v-umovah-miru-ta-viyni.html
==================================================

Київський авіаційний інститут запрошує на дискусію, присвячену
питанням наукової етики у сучасних реаліях
. Захід відбудеться в п’ятницю
11 квітня о 15:00 у DHUB
та буде доступний як офлайн, так і через
онлайн-трансляцію
з подальшим розміщенням відеозапису на
YouTube-каналі КАІ
.
Наука є основою для розвитку нашого суспільства. Поява нового якісного дослідження завжди приносить користь. Але ще
важливіше мати міцну наукову спільноту,
яка регулярно створює цінні результати. Найкращі наукові колективи тримаються разом не тільки через спільні професійні цілі, а й через спільні етичні цінності.
Коли порушуються базові етичні правила
, такі як чесність і довіра, наукова спільнота починає руйнуватися. Сьогодні
дотримання етики в науці стає особливо важливим,
оскільки наукові публікації представляють не тільки самих науковців, але й Україну перед світом.
У рамках заходу виступлять:
Ксенія Семенова
від адміністрації КАІ з вступним словом;
Олексій Болдирєв,
в.о. завідувача кафедри біотехнології КАІ, з доповіддю «Integrity: 5 стовпів і одна чеснота, без яких не працює нічого в університеті»;
Ірина Тихонкова
, експертка з інформаційно-аналітичних ресурсів та навчання компанії «Clarivate», яка розкриє тему «Світ наукових видань: хороші, погані та хижацькі»;
Сергій Гнатюк,
проректор з наукових досліджень та трансферу технологій КАІ, з темою «Чому українським вченим не потрібно співпрацювати з науковцями держав-агресорів?».
Антон Сененко
від Наглядової ради КАІ.
Під час дискусії будуть обговорюватися
етичні принципи у науковій діяльності та їх роль у формуванні сильної академічної спільноти, проблеми наукових публікацій, етичні дилеми міжнародної наукової співпраці в умовах війни та відповідальність українських науковців перед суспільством і світовою спільнотою.
Запрошуємо
долучитися до цієї розмови
про майбутнє української науки в контексті глобальних викликів.