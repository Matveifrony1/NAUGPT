Заголовок: Лекції американського фахівця
Дата: 30/11/2016
URL: https://nau.edu.ua/ua/news/2016/11/lektsii-amerikanskogo-fahivtsya.html
==================================================

Відповідно до плану роботи англомовного наукового гуртка кафедри іноземних мов (керівник ст. викл. кафедри іноземних мов ННІМВ  І. Сандовенко) у вересні-листопаді 2016 року в ННІМВ відбувся цикл із 20 семінарів «Лідерство: онтологічний та лінгвістичний аспекти» професора Джефа Еванса (США), що читає курс з лідерства у Національному університеті «Києво-Могилянська академія», Київському національному університеті імені Тараса Шевченка, Українсько-американському гуманітарному інституті «Вісконсинський міжнародний університет (США) в Україні». Слухачами лекцій були студенти І-V курсів спеціальностей: «Міжнародні економічні відносини»; «Міжнародне право»; «Журналістика»; «Туризм» та освітніми програмами: «Міжнародний бізнес»; «Міжнародних відносин, інформації та регіональні студії»; «Реклама та зв’язки з громадськістю».
Мета курсу - формування у студентів лідерських та організаційних якостей.
Цілі і зміст курсу:
1) Формування та удосконалення англомовної комунікативної компетентності та її складових: мовної, мовленнєвої, дискурсивної, соціокультурної, компенсаторної та навчально-пізнавальної компетенцій.
2) Ознайомлення з останніми теоретичними розробками з лідерства, зокрема роботою професора Гарвардської школи бізнесу Майкла С. Йенсена.
3) Тренування лідерських якостей.
4) Навчання ефективній взаємодії з людьми та роботі у колективі, зокрема, формуванню та розвитку навичок ораторського мистецтва.
Зустрічі відбулися у неформальній атмосфері, студенти мали змогу задати питання та висловити своє бачення стосовно лідерства та лідерських якостей. Обговорювалися виклики сучасного суспільства, узвичаєні парадигми та важливість усвідомлення та прийняття нестандартних рішень. Студентів зацікавила інформація про життєві цінності та пріоритети американців, вони також дізналися більше про політичні та економічні аспекти внутрішньої та зовнішньої політики США. Високий рівень володіння англійською мовою допоміг нашим студентам узяти активну участь у обговоренні.