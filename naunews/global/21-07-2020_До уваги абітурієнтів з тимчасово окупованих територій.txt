Заголовок: До уваги абітурієнтів з тимчасово окупованих територій
Дата: 21/07/2020
URL: https://nau.edu.ua/ua/news/2020/lipen/do-uvagi-abiturientiv-z-timchasovo-okupovanih-teritoriy.html
==================================================

У Національному авіаційному університеті з 24 липня розпочинають свою роботу освітні центри
«Донбас-Україна»
та
«Крим-Україна»
, звернувшись до яких вступники з тимчасово окупованих територій можуть вступити до університету за спрощеною процедурою.
Вступники, які бажають взяти участь у конкурсі на бюджетні місця, мають подати заяву та заповнити освітню декларацію в освітніх центрах:
– вступники з Криму – не пізніше 20 серпня;
– вступники з Донбасу – не пізніше 22 серпня.
Абітурієнти, які не встигнуть цього зробити у серпні, до 23 жовтня можуть подавати заяви для вступу на контракт.
Міністерство освіти і науки
повідомляє, що для вступу мешканцям тимчасово окупованих територій не обов’язково мати український паспорт, достатньо мати свідоцтво про народження. А вступники, які не мають українського документа про освіту, можуть отримати його через Освітній центр, який направить їх у школу при центрі для складання двох іспитів державної підсумкової атестації з української мови та історії України, , а також один вступний іспит, який встановлює заклад вищої освіти.
Мешканці Криму та Севастополя беруть участь у конкурсі в межах квоти №2, доступної у кожному із закладів освіти, де працюватимуть освітні центри. А вступники з Донбасу вступають у ці заклади, беручи участь у загальному конкурсі, отримавши бали за вступні іспити.