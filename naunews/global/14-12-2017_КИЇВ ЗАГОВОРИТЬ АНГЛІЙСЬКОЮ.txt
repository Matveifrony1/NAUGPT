Заголовок: КИЇВ ЗАГОВОРИТЬ АНГЛІЙСЬКОЮ
Дата: 14/12/2017
URL: https://nau.edu.ua/ua/news/2017/12/kiiv-zagovorit-anglijskoyu.html
==================================================

Асоціація інноваційної та цифрової освіти в рамках проекту «Київ заговорить англійською» пропонує студентам та викладачам долучитися до проекту, що посів IV місце у конкурсі Громадського бюджету Києва серед більш як 800 проектів. Він передбачає надання мешканцям Києва уроків англійської мови протягом 2018 року за моделлю змішаного навчання (blended learning) – поєднання навчання на онлайн-платформі та навчання із викладачем. Участь киян у проекті є безкоштовною.  Перевага при відборі учасників проекту буде надаватися державним службовцям, освітянам, студентам, школярам, соціальним категоріям, лікарям, учасникам АТО, внутрішньо переміщеним особам, людям з особливими потребами.
Щоб долучитися до проекту, треба надіслати списки тих, хто хоче взяти у ньому участь,  у форматі Exel на адресу
info@lingva.ua
не пізніше 25 грудня 2017 року та визначити відповідальну контактну особу від університету. В таблиці треба зазначити прізвище, ім’я, по батькові, мобільний телефон, електронну адресу, адресу проживання, рівень знання мови (А1, А2, В1, В2, С1, С2) та згоду на використання персональних даних організаторами проекту.
Асоціація інноваційної та цифрової освіти розробила унікальну онлайн-технологію навчання іноземним мовам та на її основі запустила Соціальний проект вивчення іноземних мов «Lingva.Skills» (
www.lingva.ua
), який дозволяє навчатися за стандартами ЄС. Lingva.Skills розпочав роботу у 2016 році і вже отримав офіційні заявки від більш як 2,5 мільйонів громадян України. На сайті проекту користувачами вже виконано понад 32 мільйони вправ. Проект має гриф МОН щодо можливості використання у загальноосвітніх навчальних закладах України та є найпопулярнішим освітнім онлайн-ресурсом України.