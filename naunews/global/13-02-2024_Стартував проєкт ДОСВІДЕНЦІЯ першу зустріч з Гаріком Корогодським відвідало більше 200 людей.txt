Заголовок: Стартував проєкт ДОСВІДЕНЦІЯ: першу зустріч з Гаріком Корогодським відвідало більше 200 людей
Дата: 13/02/2024
URL: https://nau.edu.ua/ua/news/2024/2/startuvav-proekt-dosvidencziya-pershu-zustrich-z-garikom-korogodskim-vidvidalo-bilshe-200-lyudey.html
==================================================

У Національному авіаційному університеті запускаються нові, цікаві та корисні проєкти для всієї спільноти вишу. Так, на початку лютого в університеті стартувала
ДОСВІДЕНЦІЯ
— цикл зустрічей з відомими, талановитими людьми, які досягли значних успіхів в самих різних сферах, — технології та інновації, бізнес, політика, культура, стартапи тощо.
Ключова мета таких зустрічей — це передача досвіду: життєвого, професійного, отримання знань та розуміння — наскільки різноманітними можуть бути шляхи до своєї цілі, і, звісно, це відповіді на питання, які всі учасники зустрічей можуть отримати від цих видатних цікавих особистостей. Різні сфери діяльності, різні характери, різна експертиза, а НАУ-спільнота отримує та розвиває корисні та цінні навички та компетенції! Ідея проєкту належить Петру Чернишову, завдяки йому університет має змогу запрошувати до НАУ таких класних, крутих спікерів.
З проєктом познайомили, тепер розповідаємо про першу зустріч, що відбулася
7 лютого
в НАУ в рамках нього. Першим гостем став
Гарік Корогодський
, український бізнесмен, меценат та засновник фонду «Життєлюб». І просто неймовірно цікава та неординарна особистість.
Цікава подробиця закулісся:
через величезну кількість бажаючих відвідати цю подію, організаторам довелося навіть змінити локацію проведення дебютного заходу.
Гарік Корогодський був дуже радий запрошенню і розпочав зустріч з історії про своє дитинство та юнацтво, що він провів по той бік трамвайних колій (тоді університет мав зовсім іншу назву), бо жив в цьому районі, в будинку навпроти НАУ, разом з батьками.
Під час зустрічі, яка тривала аж 2,5 години, Гарік поділився своїм баченням того, як знайти справу життя, чи варто всім будувати власний бізнес, розповів про особливості партнерства та соціальну відповідальність в підприємництві. Лише 10 хвилин він приділив вступному слову, а далі відповідав на питання від студентів, які заповнили зал.
«Старт проєкту перевищив усі сподівання і був, як і анонсували, яскравим, власне, як і наш перший гість! Зустріч пройшла легко, невимушено: десь — з гумором, десь — з мудрістю і великим досвідом Гаріка: жодне питання не залишилось без відповіді. Говорили про успіхи і невдачі, про ідеї та вибір, який кожна людина робить, про насичене життя і важливість в ньому знаходити своїх людей та багато-багато іншого. Обов'язково приходьте на наступні зустрічі, вони того дійсно вартують», —  поділилася враженнями після завершення зустрічі проєктна менеджерка
Олександра Ткач.
Учасники активно ставили запитання та дискутували на теми натхнення і пошуку ідей, створення власного бізнесу, розвитку важливих і затребуваних сучасністю навичок і компетенцій, принципів та цінностей в підприємництві, партнерства і волонтерства, урбанізації, створення команд тощо. Після — була традиційна фотосесія зі спікером, тож черга вишикувалася величезна.
Всі дуже позитивно оцінили зустріч — панувала справжня жага до нових знань.
Такий ажіотаж  навколо першої зустрічі  проєкту ДОСВІДЕНЦІЯ надихає на проведення ще більше подібних заходів з цікавими спікерами та темами для обговорення! Слідкуйте за новинами та анонсами на офіційних джерелах НАУ, приймайте участь у наступних зустрічах та інвестуйте свій час в розвиток!