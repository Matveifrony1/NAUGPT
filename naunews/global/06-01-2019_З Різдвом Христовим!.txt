Заголовок: З Різдвом Христовим!
Дата: 06/01/2019
URL: https://nau.edu.ua/ua/news/2019/01/z-rizdvom-hristovim.html
==================================================

Невдовзі всі українські родини зберуться за святковим столом, вшановуючи народження Сина Божого. Українське Різдво – особливе: із гучною колядою, гамірними вертепами, щиросердними віншуваннями.
І дорослі, і малі щороку чекають дива, що приходить із першою зіркою. Найбажанішим для кожного з нас є мир і спокій на нашій землі.  Тож у час, коли зійде Вифлеємська зоря, помолімося за тих, хто не з нами. За безстрашних Героїв, які віддали життя в боротьбі за Україну. І за тих, хто запалюватиму різдвяну свічу в окопах на передовій.
Хай лунає над усім світом українська колядка, розганяючи морок зневіри і відчаю. Нехай Святвечір наповнить ваші серця світлом радості і любові, нехай осяє ваш шлях до успіху!
Хай у Святвечір у кожну родину
Прийдуть надія, і віра, й любов.
Славте й віншуйте Божу дитину
Христос ся рождає! Славімо його!
Щиро,
Володимир Ісаєнко