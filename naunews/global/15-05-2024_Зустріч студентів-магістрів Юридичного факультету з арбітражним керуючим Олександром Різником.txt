Заголовок: Зустріч студентів-магістрів Юридичного факультету з арбітражним керуючим Олександром Різником
Дата: 15/05/2024
URL: https://nau.edu.ua/ua/news/2024/5/zustrich-studentiv-magistriv-yuridichnogo-fakultetu-z-arbitrazhnim-keruyuchim-oleksandrom-riznikom.html
==================================================

7 травня 2024 року
на Юридичному факультеті в межах вивчення навчальної дисципліни «Правове регулювання банкрутства» організовано та проведено для здобувачів магістерського рівня вищої освіти
гостьову лекцію Олександра Різника
, арбітражного керуючого та адвоката на тему
«Актуальні питання провадження у справах про банкрутство».
Модератором
зустрічі виступила завідувачка кафедри господарського, повітряного та космічного права
Любов Нецька
.
Посилаючись на власний досвід та судову практику,
Олександр Юрійович
пояснив значення та наслідки  банкрутства для юридичних і фізичних осіб, окремо зупинився на особливостях санації та ліквідації боржника, укладення мирової угоди під час провадження у справах про банкрутство. Цікаво і доступно
лектор розкрив питання правового статусу арбітражного керуючого
, відбору арбітражного керуючого із застосуванням Єдиної судової інформаційно-комунікаційної системи і призначення судом, вимоги для його участі у справах щодо окремих видів боржників.
Практичні аспекти діяльності арбітражного керуючого, різносторонні знання та вміння представників цієї незалежної правничої професії, їхня співпраця з іншими фахівцями та кредиторами у межах провадження у справах про банкрутство викликали жвавий інтерес у здобувачів вищої юридичної освіти.
Запрошений гість надав відповіді на ряд запитань
, пов’язаних із застосуванням норм чинного Кодексу України з процедур банкрутства та охоче погодився на подальшу співпрацю і нові зустрічі.