Заголовок: Заходи до Дня єднання
Дата: 17/02/2022
URL: https://nau.edu.ua/ua/news/2022/2/zahodi-do-dnya-ednannya.html
==================================================

16 лютого, з нагоди Дня єднання України відбулись урочистості у Відокремленому структурному підрозділі «Васильківський фаховий коледж Національного авіаційного університету». У заході взяли участь студентство, персонал коледжу та особовий склад 38 Об’єднаного навчального центру Повітряних Сил Збройних Сил України.
Звертаючись до присутніх, начальник коледжу Олександр Постніков зазначив: «Нас об'єднує єдине бажання: жити в мирі, щасливо, однією родиною. І на все це ми маємо повне право. Бо ми в себе вдома, ми в Україні. І ніхто наш дім не буде любити так, як ми любимо. І ніхто – тільки ми разом зможемо наш дім захистити. І сьогодні, на стройовому плаці військової частини, всі разом: і наші захисники, і наша молодь, заявляємо голосно - Нас не здолати, бо ми єдині».