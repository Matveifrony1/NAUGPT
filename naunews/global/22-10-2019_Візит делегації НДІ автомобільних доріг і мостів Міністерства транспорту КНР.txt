Заголовок: Візит делегації НДІ автомобільних доріг і мостів Міністерства транспорту КНР
Дата: 22/10/2019
URL: https://nau.edu.ua/ua/news/2019/10/vizit-delegatsii-ndi-avtomobilnih-dorig-i-mostiv-ministerstva-transportu-knr.html
==================================================

Робочий візит до НАУ здійснила делегація фахівців Науково-дослідного інституту автомобільних доріг і мостів Міністерства транспорту Китайської Народної Республіки (Пекін) на чолі з директором інституту Хе Йонгом. Також у складі делегації представники компанії «Chinese Road Transportation Verification and Inspection Hi-Tech Co.»: Ханг Боан, Цанг Цжійонг, Мао Лиджиан та Лі Джинг.
Проректор з міжнародного співробітництва і освіти Олександр Запорожець  презентував науково-освітню діяльність університету і програми міжнародного співробітництва. Декан Факультету архітектури, будівництва та дизайну Октябрина Чемакіна та завідувач кафедри реконструкції аеропортів та автошляхів Андрій Бєлятинський ознайомили представників китайської делегації з можливостями факультету, його навчальними аудиторіями та лабораторіями.
Сторони обговорили питання щодо навчання китайських студентів в магістратурі, аспірантурі та докторантурі НАУ, проходження українськими та китайськими студентами нашого університету. За результатами переговорів сторони підписали Меморандум про взаєморозуміння, наступним кроком стане підписання договору про співпрацю.