Заголовок: Флешмоб у рамках Всеукраїнської акції «Вишивана моя Україна»
Дата: 02/08/2017
URL: https://nau.edu.ua/ua/news/2017/7/fleshmob-u-ramkah-vseukrainskoi-aktsii-vishivana-moya-ukraina.html
==================================================

1 серпня 2017 року в рамках Всеукраїнської акції «Вишивана моя Україна», організованої Державною казначейською службою України, на території Національного аваційного університету відбувся флешмоб. Учасники урочисто розгорнули вишиту карту України і сфотографувадися на фоні літака з усіма бажаючими.
Всеукраїнська акція «Вишивана моя Україна» розпочалася у минулому році напередодні Дня незалежності.  Її метою було показати єдність українського народу та неподільність території країни.  У період із серпня по жовтень 2016 року працівники територіальних казначейств вишили на білому полотні з нанесеними контурами кордонів орнаменти, притаманні кожному регіону. Символічно, перші стібки зробили працівники 42 органів казначейств Донецької та Луганської областей, які виконують свої повноваження на підконтрольній українській владі території.
Карта «Вишивана моя України» побувала в усіх областях і завершила свій шлях у Києві. Планується, що надалі вишиваний оберіг супроводжуватиме українську експедицію під час виконання місії в Антарктиці.