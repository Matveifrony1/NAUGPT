Заголовок: Вітаємо Володимира Спіріна з перемогою у ІІІ Міжнародному фестивалі дитячо-молодіжної творчості «Веселка миру»
Дата: 27/11/2017
URL: https://nau.edu.ua/ua/news/2017/11/vitaemo-volodimira-spirina-z-peremogoyu-u-iii-mizhnarodnomu-festivali-dityacho-molodizhnoi-tvorchosti-veselka-miru.html
==================================================

20-23 листопада 2017 року у м. Попрад (Словацька Республіка) відбувся ІІІ Міжнародний фестиваль дитячо-молодіжної творчості «Веселка миру», в якому взяв участь студент 3 курсу Навчально-наукового юридичного інституту Володимир Спірін.
Фестиваль організувала Всеукраїнська молодіжна громадська організація «Серце до серця» за підтримки Міністерства молоді та спорту України, мерії міста Попрад.
Метою фестивалю є підтримка талановитої творчої молоді, популяризація європейських цінностей, здорового способу життя, зміцнення взаємодії між дітьми та молоддю різних країн заради миру та майбутнього. У фестивалі взяли участь близько 100 молодих людей з різних регіонів України.
Під час фестивалю відбулися: конкурс літературно-музично-спортивних міні-композицій «Молодь обирає здоров’я»; виступи вокальних та хореографічних колективів; конкурс у номінації «Інструментальний жанр» тощо.
Для учасників фестивалю також були організовані культурно-освітні програми, екскурсії до міст Попрад, Кошице та у Високі Татри.
За результатами проведення фестивалю Володимир Спірін здобув перше місце у номінації «Інструментальний жанр».
Вітаємо Володимира Спіріна з перемогою та бажаємо подальшого творчого зростання, сил і наснаги для нових звершень на великій сцені!