Заголовок: Права споживачів – під надійний захист
Дата: 24/09/2015
URL: https://nau.edu.ua/ua/news/2015/9/prava-spozhivachiv-–-pid-nadijnij-zaxist.html
==================================================

21 вересня 2015 року для учнів загальноосвітньої середньої школи № 328 м. Києва старшим викладачем кафедри цивільного права і процесу Навчально-наукового Юридичного інституту Віталієм Білоусовим за участі магістра навчальної академічної групи ПР-501 Романа Бондаренка прочитано лекцію «Ефективність захисту прав споживачів в Україні».
Тему лекції обрано не випадково, адже кожен громадян України за своє життя укладає величезну кількість договорів, де він виступає як споживач, а обсяг порушень прав споживачів в державі давно перевищує небезпечні межі. З огляду на це, учні були ознайомлені з основними правами споживачів в Україні, способами і формами їх захисту, законодавством, що регулює означені права. Окрім цього, для кращого розуміння матеріалу, кожне питання було проілюстроване прикладами із судової практики, були надані слушні поради, які допоможуть старшокласникам бути захищеними від свавілля виробників, продавців та інших учасників ринку в державі, дадуть можливість відчути себе впевнено в сучасних ринкових умовах.