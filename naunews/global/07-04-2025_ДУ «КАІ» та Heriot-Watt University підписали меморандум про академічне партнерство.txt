Заголовок: ДУ «КАІ» та Heriot-Watt University підписали меморандум про академічне партнерство
Дата: 07/04/2025
URL: https://nau.edu.ua/ua/news/2025/4/du-kai-ta-heriot-watt-university-pidpisali-memorandum-pro-akademichne-partnerstvo.html
==================================================

Державний університет «Київський авіаційний інститут» започаткував міжнародну співпрацю з Heriot-Watt University (Велика Британія). Офіційна церемонія підписання Меморандуму про співпрацю відбулася
28 березня 2025 року
як онлайн, так і з особистою присутністю представників КАІ в Единбурзькому кампусі британського університету.
Нове партнерство передбачає
розвиток спільних дослідницьких та навчальних ініціатив, обмін знаннями для проведення інноваційних досліджень, розробку онлайн-навчальних матеріалів та проведення літніх шкіл. У майбутньому також планується створення програм академічного обміну та спільних освітніх програм.
Вже наступного місяця
розпочнеться перший спільний проєкт
— впровадження онлайн-курсу з обчислювальної гідродинаміки (CFD) для студентів КАІ. Навчальні матеріали розробляються професором
Бертом Блокеном
, аерокосмічним інженером зі Школи інженерних та фізичних наук Heriot-Watt, чий досвід у дослідженнях аеродинаміки включає співпрацю з елітними професійними спортсменами для оптимізації їхньої швидкості та продуктивності шляхом зменшення аеродинамічного опору під час велоперегонів, плавання та інших видів спорту, де аеродинаміка відіграє ключову роль.
Меморандум підписали в.о. президента ДУ «КАІ»
Ксенія Семенова
та ректор професор Heriot-Watt University
Річард А. Вільямс.
Ксенія Семенова
під час церемонії підписання
зазначила:
«Це партнерство є важливим кроком у зміцненні академічної стійкості та її авторитету на міжнародній арені. Співпрацюючи з Heriot-Watt University, ми підтверджуємо нашу прихильність до розвитку технологічного досвіду світового рівня та гарантуємо, що Київський авіаційний інститут залишатиметься на першому місці інновацій та передового досвіду в технічній освіті».
Професор
Річард А. Вільямс підкреслив
: «Це партнерство є свідченням сили освіти у формуванні стійкості та співпраці навіть у найскладніші часи».
З боку Київського авіаційного інституту на урочистій церемонії
були присутні:
Петро Чернишов
, голова Наглядової ради КАІ;
Ірина Зарубінська,
докторка педагогічних наук, професорка, проректорка з міжнародного розвитку та партнерства;
Роман Одарченко,
доктор технічних наук, професор, декан Факультету аеронавігації, електроніки та телекомунікацій;
Святослав Юцкевич
, кандидат технічних наук, доцент, декан Аерокосмічного факультету.
Heriot-Watt University був представлений професором
Ігорем Гузем,
виконавчим деканом Школи інженерних та фізичних наук, який зазначив: «Ця співпраця підкреслює нашу непохитну відданість підтримці академічної досконалості та інновацій, навіть перед обличчям несприятливих обставин. Ділячись досвідом та ресурсами, ми будуємо фундамент для майбутніх поколінь інженерів та науковців, які рухатимуть прогрес як в Україні, так і за її межами».
ДУ «КАІ»
висловлює щиру подяку
CCG — Cormack Consultancy Group
за сприяння та всебічну підтримку в налагодженні цієї важливої міжнародної співпраці, яка відкриває нові можливості для наших студентів та науковців.