Заголовок: На ФТМЛ НАУ відбулося урочисте вручення дипломів ОС «Бакалавр»
Дата: 18/07/2023
URL: https://nau.edu.ua/ua/news/2023/7/na-ftml-nau-vidbulosya-urochiste-vruchennya-diplomiv-os-bakalavr.html
==================================================

12 липня 2023 року на ФТМЛ НАУ відбулися урочистості з нагоди отримання дипломів випускникам 2023 року ОС «Бакалавр».
Хвилиною мовчання присутні вшанували пам’ять усіх загиблих у війні з російським агресором, всіх, хто віддав своє життя за нашу Україну.
Привітаннями розпочала урочистий захід проректор з міжнародного співробітництва і освіти НАУ, доктор педагогічних наук, професор Ірина Зарубінська.
Зі словами найщиріших побажань до випускників звернулася декан ФТМЛ Тетяна Мостенська. Завідувачі випускових кафедр ФТМЛ та наставники академічних груп привітали бакалаврів та вручили дипломи.
14 випускників факультету отримали дипломи бакалавра з відзнакою, 11 випускників відзначено грамотами за високі успіхи у навчанні, активну участь у науково-дослідній роботі та призові місця в огляді-конкурсі на кращу дипломну роботу. Грамотам за активну участь у житті факультету відзначено Андрія Голду, Андрія Гомму, Яну Черняєву та Юлію Степаненко.
Андрій Гомма та Анастасія Ромашко подякували викладачам та наставникам за терпіння, досвід та знання, які передавалися протягом чотирьох років навчання.
Колектив Факультету, транспорту, менеджменту і логістики вітає випускників. Бажаємо усім нам миру та перемоги Україні!
Запрошуємо бакалаврів для підвищення свого професіоналізму та конкурентоспроможності на ринку праці продовжити навчання в магістратурі НАУ!