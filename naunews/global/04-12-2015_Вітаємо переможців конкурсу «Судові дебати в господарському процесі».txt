Заголовок: Вітаємо переможців конкурсу «Судові дебати в господарському процесі»
Дата: 04/12/2015
URL: https://nau.edu.ua/ua/news/2015/12/vitaemo-peremozhcziv-konkursu-sudovi-debati-v-gospodarskomu-proczesi.html
==================================================

2 грудня 2015 року в Київському університеті права НАН України відбулися судові дебати з господарського процесу. Участь у змаганнях взяло три команди (студенти 4 курсу), які представляли Навчально-науковий Юридичний інститут НАУ, Київський університет права НАН України та Київський професійно-педагогічний коледж ім. А. Макаренка.
Під час судових дебатів студенти розігрували правдиву інтерактивну гру щодо розгляду спору, в усних виступах обґрунтовували свою позицію у справі.
Судові дебати - значуща частина судового розгляду, в якій сторони підбивають підсумки судового дослідження доказів у справі, кожна зі своїх переконань. Практика господарських судів показує, що коли в судових дебатах озвучуються важливі для справи обставини, тоді в судових рішеннях робляться посилання на судові дебати.
За результатами конкурсу компетентне журі визначило переможцем судових дебатів з господарського процесу команду Навчально-наукового Юридичного інституту НАУ.
Вітаємо студентів із перемогою та бажаємо їм подальших успіхів на науковій та професійній ниві!