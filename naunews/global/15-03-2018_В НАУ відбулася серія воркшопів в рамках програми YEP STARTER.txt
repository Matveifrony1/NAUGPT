Заголовок: В НАУ відбулася серія воркшопів в рамках програми YEP STARTER
Дата: 15/03/2018
URL: https://nau.edu.ua/ua/news/1/3/v-nau-vidbulasya-seriya-vorkshopiv-v-ramkah-programi-yep-starter.html
==================================================

13 та 14 березня в Національному авіаційному університеті відбулася серія воркшопів в рамках програми YEP STARTER мережі академічних бізнес-інкубаторів YEP.
120 резидентів інкубатора з усієї України працювали над бізнес-моделями своїх проектів під керівництвом експертів з Естонії.
Міжнародний бізнес-ментор Вайдо Мікхейм, проектний менеджер наукового парку Тарту, розповів про техніки створення нових ідей. А підприємець Тааві Там провів тренінг з розробки бізнес-моделі стартапу.
Нагадаємо, що бізнес-інкубатор YEP розпочав свою роботу в NAU HUB минулого року. Нещодавно YEP та Міністерство освіти та науки України підписали меморандум про співпрацю.