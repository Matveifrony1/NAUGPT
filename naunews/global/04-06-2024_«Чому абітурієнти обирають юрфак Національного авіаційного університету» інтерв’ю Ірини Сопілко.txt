Заголовок: «Чому абітурієнти обирають юрфак Національного авіаційного університету»: інтерв’ю Ірини Сопілко
Дата: 04/06/2024
URL: https://nau.edu.ua/ua/news/2024/6/chomu-abiturienti-obirayut-yurfak-natsionalnogo-aviatsiynogo-universitetu-interv’yu-irini-sopilko.html
==================================================

У щотижневій загальнонаціональній правовій газеті «Юридичний вісник України» (№ 18-19 від 1-16 травня 2024 року)
опубліковано інтерв’ю
з в.о. декана Юридичного факультету Національного авіаційного університету, докторкою юридичних наук, професоркою, заслуженою юристкою України
Іриною Сопілко.
Розмова торкнулася актуальних питань освітянської та вузівської реформи, а також унікальних переваг навчання на Юридичному факультеті НАУ.
Ірина Сопілко розповіла про історію факультету,
його трансформації та спеціальності, які можуть обрати майбутні студенти. Особливий акцент було зроблено на підготовці фахівців для авіакосмічної галузі, що є унікальною пропозицією в Україні.
«Ми не лише надаємо фундаментальну фахову підготовку юриста, але й пропонуємо спеціалізовані дисципліни, такі як «Міжнародне повітряне право», «Загальний курс авіаційного транспорту» та інші. Це дає нашим випускникам значні переваги при працевлаштуванні», —
підкреслила Ірина Сопілко.
Факультет також
працює над відкриттям нової освітньо-професійної програми
«IT-право» для підготовки магістрів, що відповідає викликам цифрової ери та потребам держави у боротьбі з інформаційними загрозами.
Серед інших переваг факультету
— можливість навчання англійською мовою, широкі можливості для академічної мобільності студентів завдяки партнерству з європейськими університетами, а також потужна база для практики в провідних юридичних та авіаційних установах.
«Наші випускники успішно працюють у різних сферах
— від державних органів до міжнародних компаній. Ми пишаємося їхніми досягненнями і продовжуємо підтримувати зв’язки», — додає пані Ірина.
Окрім професійного розвитку, на факультеті
приділяють увагу і творчому потенціалу студентів
. Команда юрфаку тричі поспіль вигравала університетський фестиваль «Студентська весна» , що свідчить про всебічний розвиток майбутніх юристів.
Як підсумовує Ірина Сопілко,
ключовими перевагами Юридичного факультету НАУ є
студентоорієнтований підхід, практична спрямованість навчання, унікальні спеціалізації в авіаційній галузі та можливість навчання англійською мовою. Саме це робить факультет привабливим вибором для майбутніх абітурієнтів.
Із повним текстом інтерв’ю можна ознайомитись
за
посиланням
.