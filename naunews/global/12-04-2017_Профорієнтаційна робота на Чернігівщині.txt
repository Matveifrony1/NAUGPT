Заголовок: Профорієнтаційна робота на Чернігівщині
Дата: 12/04/2017
URL: https://nau.edu.ua/ua/news/2017/4/proforientatsiyna-robota-na-chernigivshchini.html
==================================================

10-11 квітня викладачі кафедри іноземних мов і прикладної лінгвістики Навчально-наукового гуманітарного інституту провели серію профорієнтаційних заходів у школах України.
Світлана Харицька вирушила до рідного Ніжина Чернігівської області, де відвідала середню школу № 1 ім. Тараса Шевченка. За допомогою психолога школи Тетяни Гринь наша викладач провела бесіду з учнями на тему «Чому НАУ?» та низку психологічних тестів. Їх метою було допомогти юнакам та дівчатам проаналізувати особистий потенціал, окреслити пріоритетні напрямки професійної діяльності кожного учня, визначитися з вибором професії та навчального закладу.
Мирослава-Марія Рибалко відвідала Клавдіївську середню школу ім. Олександра Рибалка та провела бесіду «Покликання - лінгвіст». Фахівець обговорила зі старшокласниками перспективи, що відкриває вища філологічна освіта та розповіла про можливості вступу та навчання у НН Гукманітарному інституті НАУ.
Оксана Шостак завітала до гімназії «Академія», що у Святошинському районі Києва та провела тест-вікторину «Що я знаю про авіацію». Старшокласники активно змагалися за право назвати себе знавцем однієї з найперспективніших та інноваційних галузей техніки. Більшість з них зацікавились можливістю отримати престижну та перспективну освіту в НАУ. Бажаємо їм успіхів на вступних іспитах та сподіваємось побачити їх у лавах наших студентів!