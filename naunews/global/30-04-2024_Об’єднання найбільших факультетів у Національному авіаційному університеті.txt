Заголовок: Об’єднання найбільших факультетів у Національному авіаційному університеті
Дата: 30/04/2024
URL: https://nau.edu.ua/ua/news/2024/4/ob’ednannya-naybilshih-fakultetiv-u-natsionalnomu-aviatsiynomu-universiteti.html
==================================================

30 квітня 2024 року
введено в дію рішення Вченої ради Національного авіаційного університету про реорганізацію деяких підрозділів. Рішенню Вченої ради передувало аргументоване обговорення та прийняття рішення про необхідність об'єднання двох факультетів НАУ
на засіданні Наглядової ради НАУ.
Згідно з Наказом
, підписаним в.о. ректора Ксенією Семеновою,
кафедри Факультету кібербезпеки та програмної інженерії виводяться із складу цього факультету
. З переліком кафедр можна ознайомитись в наказі.
Ці підрозділи одночасно вводяться
до складу Факультету комп’ютерних наук та технологій.
Таким чином, споріднені напрями підготовки об’єднуються в межах одного факультету.
Крім того, наказ передбачає
ліквідацію Факультету кібербезпеки та програмної інженерії
як окремого підрозділу університету. Всі його кафедри та лабораторії переходять до Факультету комп'ютерних наук та технологій.
Варто зазначити, що
до 1 січня 2023 року
існував лише один Факультет кібербезпеки, комп’ютерної та програмної інженерії, який згодом було розділено на два окремих факультети — Факультет кібербезпеки та програмної інженерії і Факультет комп’ютерних наук та технологій. Нинішня реорганізація фактично повертає обидва підрозділи до єдиного осередку.
Реорганізація має на меті оптимізувати структуру університету,  ефективніше використовувати ресурси, зокрема спільний аудиторний фонд, лабораторії, викладацький склад та приймальну комісію. Також заплановано впровадження спільних потокових лекцій для оптимізації навантаження викладачів та організацію спільних наукових і освітніх проєктів.
Важливим також є згуртування студентського середовища шляхом створення спільних органів самоврядування, спортивних і творчих команд.
Даний процес суттєво покращить внутрішні процеси та навчальні програми у сфері інформаційних технологій, програмування та кібербезпеки. Очікується, що це дозволить підвищити якість освіти в цих галузях.