Заголовок: Екологічна безпека. ХVII Міжнародна науково-практична конференція молодих учених і студентів «Політ. Сучасні проблеми науки»
Дата: 10/04/2017
URL: https://nau.edu.ua/ua/news/2017/4/ekologichna-bezpeka-hvii-mizhnarodna-naukovo-praktichna-konferentsiya-molodih-uchenih-i-studentiv-polit-suchasni-problemi-nauki.html
==================================================

4-6 квітня 2017 р. в Навчально-науковому інституті екологічної безпеки відбулася ХVII Міжнародна науково-практична конференція молодих учених і студентів «Політ. Сучасні проблеми науки» за напрямом «Екологічна безпека».
Урочисте відкриття конференції 4 квітня розпочалося привітальним словом директора інституту О. Запорожця. По завершенню пленарного засідання завідувач кафедри екології С. Бойченко привітав учасників секції «Екологічна безпека та хіммотологія», на якій були представлені 34 доповіді студентів та аспірантів. Найкращими доповідями визнано: I. Horobtsov, Y. Kartash «The economic and social analysis of increase of the level ofoleksandrivske reservoir» та O. Колотило, М. Плисюк «Ландшафтний заказник місцевого значення «Радунка» (науковий керівник – проф. Я. Мовчан); Я. Кулинич «Техногенний вплив діяльності авіапідприємств на екологічний стан р. Нивки» (науковий керівник – доц. С. Маджд); А. Меланченко «Особливості підбору адсорбційних матеріалів при уловлюванні вуглеводневої пари бензинів» (науковий керівник – доц. Л.Черняк ).
Найкращими з 23 наукових робіт, представлених на секції «Хімічна технологія, інженерія» визнано такі: О. Зікрата «Отримання ізомерів октану з бутену-1 на гетерогенному каталізаторі» та В. Семенюк «Каталітичний синтез додатків до авіаційних бензинів із залишків нафтової сировини» (науковий керівник – проф. Ю. Білокопитов), А. Свищ «Природні та синтетичні полімери як вихідні речовини для одержання вуглецевих сорбентів» (науковий керівник – доц. І. Войтко).
6 квітня на засідання секції «Біотехнологія» з 15 представлених доповідей найцікавішими і змістовними визнано: А.Українська «Тардигради як об’єкти генної інженерії» (науковий керівник – ас. А. Дражнікова); Я. Гирич «Утилізація твердих відходів в умовах замкненого простору» та Н. Теряєва, С. Турбовська  «Дослідження кисломолочних продуктів» (науковий керівник – доц. Л. Ястремська); Т. Богданович, Н. Нагірна, К. Гончаренко  «Chlamydomonas reinhardtii як джерело біопалива» (науковий керівник – доц. В. Карпенко); С. Омельчук, Л. Гладченко «Дослідження здатності вуглеводеньокиснювальних мікроорганізмів рости на різних джерелах вуглецю» (науковий керівник – проф. О. Матвєєва).
На секції  «Дистанційні аерокосмічні дослідження» були оприлюднені 23 доповіді, найкращими з яких визнано: Т. Казанюк «Використання вегетаційних індексів для моніторингу рослинного покриву на основі даних супутникової зйомки» (науковий керівник – проф. О. Железняк); М. Круцько, В. Шкварковський «Використання супутникових знімків високої роздільної здатності для моніторингу сільськогосподарських культур» (науковий керівник – асист. Л. Гебрин-Байда); Н. Руль «Дослідження екологічного стану Каховського водосховища методами дистанційного зондування Землі», М. Комар «Дистанційне зондування землі в оцінці динаміки ерозійних процесів ґрунтового покриву», Д. Деркач «Врахування впливу кривизни Землі на просторову розрізненість космічних знімків» та А. Сус «Проведення аерофотозйомок за допомогою квадрокоптерів (БПЛА)» (науковий керівник – доц. В. Беленок).
Фахівці, які працювали в секції «Землеустрій та кадастр», з 12 наукових доповідей, відзначили як найкращі такі роботи: М. Круцько «3D моделювання в цифровій картографії та його застосування» та Т. Казанюк
«Аналіз представлення цифрової моделі рельєфу у вигляді регулярної мережі (GRID)» (науковий керівник – ст. викл. О. Бойко); Н. Найчук, Т. Казанюк  «Аналіз набуття права приватної власності на земельні ділянки в зарубіжних країнах» (науковий керівник – асист. І. Капеліста).
Вітаємо переможців і бажаємо всім учасникам нових цікавих і визначних здобутків на науковій ниві!