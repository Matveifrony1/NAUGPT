Заголовок: Гуманітарні науки в Україні перед викликами сучасного світу
Дата: 27/01/2016
URL: https://nau.edu.ua/ua/news/2016/1/gumanitarni-nauki-v-ukraini-pered-viklikami-suchasnogo-svitu.html
==================================================

15 січня 2016 року викладачі кафедри іноземних мов і прикладної лінгвістики Навчально-наукового Гуманітарного інституту Оксана Шостак та Галина Білоконь були запрошені Українським Фулбрайтівським колом та Інститутом Міжнародної Освіти в Україні взяти участь у публічній дискусії «Гуманітарні науки в Україні перед викликами сучасного світу». Захід відбувся у офісі Програми імені Фулбрайта за участі всесвітньовідомого українського та американського літературознавця, професора Гарвардського університету Григорія Грабовича та знаних українських учених, таких як Тамара Гундорова з Інституту літератури НАН України, Тамара Марценюк (Києво-Могилянська академія), Олексій Панич (Українське гуманітарне видавництво «Дух і літера»), Катерина Смаглій (Київський офіс Інституту Кеннана) та інших. Оксану Шостак як керівника філологічної кафедри технічного університету попросили зробити доповідь про сучасні проблеми викладання гуманітарних дисциплін у негуманітарних ВНЗ, а Галина Білоконь, викладач НАУ з 17-річним стажем, зробила змістовні й цікаві зауваження. Найбільшу зацікавленість учасників дискусії викликала розповідь Григорія Грабовича, якій десятки років поєднує роботу в Україні та США та має змогу порівнювати сучасний стан освіти у різних країнах.