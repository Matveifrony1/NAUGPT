Заголовок: ЗІ СВЯТОМ ВЕСНИ!
Дата: 07/03/2019
URL: https://nau.edu.ua/ua/news/2019/3/zi-svyatom-vesni.html
==================================================

Любі жінки!
Ви завжди вміли дивувати нас ніжністю і вродою, тендітністю і романтичністю, а, водночас, мудрістю, силою й цілеспрямованістю.
Роксолана,  Княгиня Ольга, Анна Ярославна та багато інших жінок явили  світові велич  і красу української жінки.
Ви окраса й надійна основа нашого суспільства. Впродовж усього життя ви даруєте рідним, близьким, друзям і колегам свої чарівні усмішки, надихаєте на нові звершення.
Ви благословляєте наше народження. І в радості, й у горі вмієте бути поруч. У буремні часи ви з готовністю стаєте поруч із чоловіками на захист рідного краю. І сьогодні нарівні бороните свободу і незалежність України, виборюєте щасливе майбутнє для нащадків.
Ви – вічна загадка, яку намагаються відгадати поети й композитори, художники і скульптори.
Вітаю вас з Днем ніжності і краси! Зі святом весни і розквіту!
Хай у будні і свята вас ніжно огортають хвилі любові і тепла, поваги й шани. Будьте успішними й життєрадісними, сповненими енергії й натхнення. Хай вам підкоряються нові висоти, хай ваш життєвий політ буде високим і безпечним!
Як поетично сказала Ліна Костенко:
Промінь сонця запалить ранкову росу
І заграє вона, забринить веселково.
Скільки мовлено вже про одвічну красу,
Тільки я про жіночу скажу своє слово.
Ніжний погляд і довга русява коса
Та смаглявого личка привабна родзинка...
І, хоч кажуть, що світ порятує краса.
Та врятує його тільки жінка!
Щиро, Володимир Ісаєнко