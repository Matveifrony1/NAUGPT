Заголовок: Команда «NAU Stewards» – чемпіони України з кіберспорту
Дата: 10/12/2019
URL: https://nau.edu.ua/ua/news/2019/12/komanda-nau-stewards-–-chempioni-ukraini-z-kibersportu.html
==================================================

Команда «NAU Stewards» Національного авіаційного університету здобула перемогу на Всеукраїнських змаганнях серед студентів з кіберспорту «Ukrainian University Open 2019 Winter Cup» у грі «CS:GO».
У турнірі, що вдруге проводився в Україні, взяли участь 86 команд з усієї країни. Організатори – «Спортивна студентська спілка України» разом із ГО «Федерація «Кіберспорт України» та за підтримки Комітету з фізичного виховання та спорту Міністерства освіти і науки України.
З 30 листопада по 01 грудня відбулися відкриті кваліфікації Всеукраїнського студентського турніру з кіберспорту. У запеклій боротьбі визначилися 4 команди-фіналісти, які й змагалися за звання переможця та призовий фонд в розмірі 50 000 грн.
Фінал змагань проведено на базі Черкаського національного університету ім. Богдана Хмельницького. У грі «CS:GO» перемогла команда «NAU Stewards» НАУ (капітан  Олександр Рижов). У кібергрі «Dota 2» – команда «NAU» (капітан   Гліб Орловський) посіла друге місце.
Вітаємо команду «NAU Stewards»: Олександр Рижов (ФККПІ), Максим Волнєкін (КІтУ НАУ), Дмитро Твердохліб (ФККПІ), Дмитро Панкратов (ФККПІ) та Ілля Плохотнюк (АКФ) та бажаємо нових перемог!