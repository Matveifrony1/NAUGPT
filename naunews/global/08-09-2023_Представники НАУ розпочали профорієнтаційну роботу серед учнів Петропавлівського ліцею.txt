Заголовок: Представники НАУ розпочали профорієнтаційну роботу серед учнів Петропавлівського ліцею
Дата: 08/09/2023
URL: https://nau.edu.ua/ua/news/2023/9/predstavniki-nau-rozpochali-proforientatsiynu-robotu-sered-uchniv-petropavlivskogo-litseyu.html
==================================================

7 вересня Факультет авіаційної електроніки та телекомунікацій Національного авіаційного університету (ФАЕТ НАУ) ініціював заходи з профорієнтації серед учнів Петропавлівського ліцею. Представники НАУ з метою популяризації вищої освіти та ознайомлення молоді із можливостями навчання у вищому навчальному закладі провели зустріч з учнями 11 класу ліцею.
У заході взяли участь директор Центру допрофесійної підготовки та обдарованої учнівської молоді ІРО НАУ Тетяна Петровська, координатор профорієнтаційної роботи ФАЕТ НАУ Євген Габрусенко та доцент кафедри бізнес-аналітики і цифрової економіки НАУ Анна Марина. Під час зустрічі учні отримали важливу інформацію про особливості навчання в НАУ, а також висловили зацікавленість у можливостях брати участь у наукових дослідженнях та програмах академічної мобільності, які пропонує університет.
Університет очікує на плідний обмін інформацією та співпрацю між навчальним закладом та обдарованою молоддю ліцею.