Заголовок: В рамках робочого візиту ректор НАУ Максим Луцький відвідав Національний університет кораблебудування імені адмірала Макарова
Дата: 29/07/2022
URL: https://nau.edu.ua/ua/news/2022/7/v-ramkah-robochogo-vizitu-rektor-nau-maksim-lutskiy-vidvidav-natsionalniy-universitet-korablebuduvannya-imeni-admirala-makarova.html
==================================================

Перебуваючи з робочим візитом у складі делегації освітян на чолі з Міністром освіти і науки Сергієм ШГкарлетом на Миколаївщині, ректор Національного авіаційного університету Максим Луцький відвідав Національний університет кораблебудування імені адмірала Макарова (НУК ім. адм. Макаров).
НУК ім. адм. Макарова єдиний в Україні заклад вищої освіти, який здійснює підготовку фахівців для суднобудівного, кораблебудівного, машинобудівного, енергетичного, морегосподарського комплексів України та інших країн світу за міжнародними нормами і вимогами. За свою 100-річну історію в університеті підготовлено більше ніж 100 тисяч фахівців для вітчизняного і закордонного кораблебудування.
Делегація оглянула масштабні пошкодження в наслідок ракетного удару по миколаївському університету та висловили захоплення колективом НУК ім. адм. Макарова з приводу їх стійкості у намірі відновити не тільки навчальний процес, а і університет.
Під час візиту ректор НАУ Максим Луцький та ректор НУК ім. адм. Макарова Євген Трушляков обговорили питання безпеки викладачів та студентів під час навчального процесу в умовах воєнного стану та співпрацю університетів у науково-освітній сфері.