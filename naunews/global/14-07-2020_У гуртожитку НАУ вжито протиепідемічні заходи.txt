Заголовок: У гуртожитку НАУ вжито протиепідемічні заходи
Дата: 14/07/2020
URL: https://nau.edu.ua/ua/news/2020/lipen/u-gurtozhitku-nau-vzhito-protiepidemichni-zahodi.html
==================================================

У гуртожитку №3 НАУ проведено протиепідемічні заходи: дезінфекцію гуртожитку, обмеження доступу до гуртожитку сторонніх осіб, щоденний температурний скринінг усіх мешканців, дотримання маскового режиму. Мешканців забезпечено антисептичними засобами, проводиться провітрювання приміщень та систематичне вологе прибирання з використанням дезінфікуючих засобів.
Необхідність вжиття цих заходів пов’язана з виявленням хворого на COVID-19 мешканця гуртожитку. На момент виявлення хвороби студент уже перебував вдома у батьків. Наразі він госпіталізований до лікарні, хвороба протікає у легкій формі. Встановлено коло контактних осіб у гуртожитку. Усього їх троє і наразі вони перебувають на  самоізоляції.
Просимо дотримуватись правил гігієни та заходів обережності:
мийте руки з милом упродовж 20-ти секунд або користуйтесь антисептиком, вміст спирту в якому повинен бути не менше 60-80%;
не торкатися очей, носа, рота брудними руками;
не контактуйте з особами, у яких наявні симптоми застуди чи інших захворювань верхніх дихальних шляхів, триматись від них на відстані 1,5-2 метра;
на певний час відмовитись від рукостискань і вітальних поцілунків;
використовуйте захисну маску коли перебуваєте у місцях великого скупчення людей;
не подорожуйте до епіцентрів захворювання;
у разі появи перших симптомів ГРВІ, високої температури - невідкладно зверніться до свого сімейного лікаря у телефонному режимі або викличте екстрену медичну допомогу.
Будьте здорові!