Заголовок: На ФЛСК НАУ пройшла бесіда-диспут з нагоди 90-ї річниці заснування НАУ
Дата: 06/04/2023
URL: https://nau.edu.ua/ua/news/2023/4/na-flsk-nau-proyshla-besida-disput-z-nagodi-90-i-richnitsi-zasnuvannya-nau.html
==================================================

29 березня 2023 року на кафедрі іноземних мов за фахом Факультету лінгвістики та соціальних комунікацій Національного авіаційного університету відбулася бесіда-диспут до 90-річчя заснування НАУ.
Студенти 121 групи Факультету кібербезпеки та програмної інженерії обговорили історичний шлях й основні здобутки університету, факультету та випускової кафедри інженерії програмного забезпечення. У ході бесіди доповідачі відзначили високий рейтинг та почесне місце НАУ як в Україні, так і на світовому освітньому ринку завдяки потужним науковим школам та багаторічному досвіду підготовки в галузях авіації, механіки, електроніки, електротехніки, матеріалознавства, інформатики й обчислювальної техніки, управління та багатьох інших галузях.
Студенти визначили, що однією з конкурентних переваг НАУ є його ІТ-складова. Факультет кібербезпеки та програмної інженерії готує висококваліфікованих фахівців у галузі кібербезпеки й програмної інженерії. Завдяки дистанційній освіті навіть у часи пандемій і військової агресії студенти мають можливість ефективно навчатися, займатися науково-дослідною діяльністю, брати участь у різноманітних семінарах, вебінарах, конференціях, конкурсах, майстер-класах, диспутах, бесідах, круглих столах, студентських наукових гуртках та Олімпіадах з різних предметів.
Майбутні фахівці з інженерії програмного забезпечення дізналися цікаві факти про історію НАУ, віхи його розвитку й визначні здобутки, відомих викладачів та випускників; поділилися власним досвідом вступу до університету та планами на майбутнє, обговорили значення самоосвіти в професії ІТ-фахівця, соціальні й професійні навички, необхідні для успішної фахової реалізації.