Заголовок: Представники НАУ серед учасників вебінару «Захист інтересів України в міжнародних арбітражних та судових установах під час агресії Російської Федерації проти України»
Дата: 30/03/2022
URL: https://nau.edu.ua/ua/news/2022/3/predstavniki-nau-sered-uchasnikiv-vebinaru-zahist-interesiv-ukraini-v-mizhnarodnih-arbitrazhnih-ta-sudovih-ustanovah-pid-chas-agresii-rosiyskoi-federatsii-proti-ukraini.html
==================================================

28 березня науково-педагогічні працівники Юридичного факультету НАУ взяли участь у вебінарі «Захист інтересів України в міжнародних арбітражних та судових установах під час агресії Російської Федерації проти України», організатором якого є Вища щкола адвокатури Національної асоціації адвокатів України (НААУ).
Модератором наукового заходу виступив адвокат, член Комітету з міжнародного права НААУ, доцент кафедри міжнародного права Інституту міжнародних відносин Київського національного університету імені Тараса Шевченка Захар Тропін.
Програма вебінару охоплювала актуальні питання сьогодення, серед яких:
- особливості діяльності міжнародних арбітражних та судових установ;
- інвестиційні спори, пов’язані з агресією Російської Федерації;
- справи в Європейському суді з прав людини: запобіжні заходи в порядку ст. 39 Регламенту Суду;
- створення Спеціального трибуналу зі злочину агресії проти України тощо.
На завершення заходу Захар Тропін відповів на запитання учасників, більшість з яких стосувалася захисту прав та інтересів України в міжнародних арбітражних та судових установах під час агресії РФ проти України, відшкодування завданих збитків фізичним та юридичним особам внаслідок бойових дій країною-агресором та інші.