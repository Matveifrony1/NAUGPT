Заголовок: І пролунав Перший дзвоник…
Дата: 04/09/2017
URL: https://nau.edu.ua/ua/news/2017/9/i-prolunav-pershiy-dzvonik….html
==================================================

1 вересня 2017 року у школах України пройшло свято Першого дзвоника, яке об’єднало учнів, їхніх батьків та вчителів усієї країни.
З самого ранку вулиці міст і сіл заполонили усміхнені діти з квітами, більшість з яких були одягнені  у вишиванки. Свято минуло традиційно: музичні вітання учнів, промови директорів, вчителів та гостей, перший дзвоник та перший тематичний урок. Для школярів День знань став початком наполегливої праці на благо України. Перед випускниками ж відкрив незвідані дороги, цікавий шлях до подолання нових вершин і самостійного дорослого життя.
За доброю традицією, взяв участь в урочистих заходах  з нагоди Першого дзвоника і Національний авіаційний університет. НН Інститут неперервної освіти, НН Гуманітарний інститут, НН Юридичний інститут та НН Інститут аеронавігації привітали зі святом учнів 42-х ЗНЗ м.  Києва та регіонів України. Від імені в. о. ректора НАУ Володимира Ісаєнка та багатотисячного колективу представники побажали учням, батькам та вчителям мирного неба, впевненості у завтрашньому дні, незабутніх миттєвостей шкільного життя, нових відкриттів та численних досягнень.