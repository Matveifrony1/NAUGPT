Заголовок: Вітаємо Шевченко Ольгу Роальдівну з обранням директором Навчально-наукового інституту міжнародного співробітництва та освіти
Дата: 21/02/2022
URL: https://nau.edu.ua/ua/news/2022/2/vitaemo-shevchenko-olgu-roaldivnu-z-obrannyam-direktorom-navchalno-naukovogo-institutu-mizhnarodnogo-spivrobitnitstva-ta-osviti.html
==================================================

Нещодавно, у Навчально-науковому інституті міжнародного співробітництва та освіти (ННІМСО) Національного авіаційного університету відбулися збори трудового колективу за участі ректора Максима Луцького, проректора з міжнародного співробітництва і освіти Ірини Зарубінської та начальника відділу управління кадрами та документообігом Сергія Бондарчука.
З вітальним словом до присутніх звернувся Максим Луцький. Він підкреслив важливу роль, яку виконує ННІМСО у розвитку університету та реалізації його стратегії, а також подякував колектив за сумлінну працю.
Порядком денним Конференції трудового колективу було передбачено розгляд питання про висунення та обговорення пропозиції щодо кандидатури на посаду директора інституту.
Сергій Бондарчук ознайомив присутніх з рекомендацією ректора НАУ стосовно кандидатури на посаду директора інституту Шевченко Ольги Роальдівни, яка презентувала план з подальшими напрямами розвитку та діяльності підрозділу.
Трудовий колектив інституту відкритим голосуванням одноголосно підтримав внесену кандидатуру Шевченко Ольги Роальдівни на посаду директора Навчально-наукового інституту міжнародного співробітництва та освіти.