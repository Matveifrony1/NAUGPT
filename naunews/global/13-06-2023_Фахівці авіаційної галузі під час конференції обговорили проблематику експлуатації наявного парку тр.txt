Заголовок: Фахівці авіаційної галузі під час конференції обговорили проблематику експлуатації наявного парку транспортної авіації України
Дата: 13/06/2023
URL: https://nau.edu.ua/ua/news/2023/6/fahivtsi-aviatsiynoi-galuzi-pid-chas-konferentsii-obgovorili-problematiku-ekspluatatsii-nayavnogo-parku-transportnoi-aviatsii-ukraini.html
==================================================

Нещодавно в НАУ відбулася Науково-практична конференція: «Стан та перспективи використання наявного парку транспортної авіації в інтересах України».
До участі в роботі в конференції були запрошені представники органів державної влади РНБО, комітети Верховної Ради, Міністерство оборони, ЗСУ, Державіаслужба), вищих навчальних закладів (Харківський національний університет Повітряних Сил ім. Івана Кожедуба, Національний аерокосмічний університет ім. М.Є. Жуковського «ХАІ», Державний науково-дослідний інститут авіації), державного концерну «Укроборонпром», ДП «Антонов», Авіаремонтного підприємства «УРАРП» та декількох авіакомпаній.
З вітальним словом до присутніх звернувся ректор НАУ Максим Луцький, який підкреслив актуальність та важливість питань, які стосуються перспектив використання наявного парку транспортної авіації в інтересах України.
Декан Аерокосмічного факультету Микола Кулик ознайомив учасників з напрацюваннями науковців університету з питань льотної придатності повітряних суден та наявними можливостями розв’язання поставлених завдань.
Представник концерну «Титан» детально розповів про стан парку літаків Іл-76 в Україні та схарактеризував можливості авіаремонтного підприємства «УРАРП» та інших виробничих об’єднань України у реалізації їх потенціалу задля забезпечення транспортних потреб як в Україні, так і за її межами.
У виступах представників органів влади йшлося про необхідність вирішення правових і юридичних аспектів експлуатації транспортних літаків, зокрема Іл-76. Фахівці провідних авіакомпаній, які експлуатують літаки типу Іл-76, своєю чергою,
поділилися набутим досвідом і можливостями в наданні транспортних послуг.
Вкрай важливим є те, що всі учасники дійшли згоди, що тільки спільними зусиллями можна розв'язувати всі актуальні проблеми.
У рішенні конференції сформульовані конкретні заходи для всіх учасників процесу організації ефективної експлуатації транспортних літаків на потреби України.
Надалі передбачається періодичне проведення подібних конференцій.