Заголовок: Вшанування  пам’яті жертв Голокосту
Дата: 02/02/2024
URL: https://nau.edu.ua/ua/news/2024/2/vshanuvannya-pam’yati-zhertv-golokostu.html
==================================================

27 січня
проголошено Міжнародним днем пам’яті жертв Голокосту. Того дня 1945 року війська 1-го Українського фронту звільнили в’язнів найбільшого гітлерівського концтабору смерті «Аушвіц-Біркенау».
До Міжнародного дня пам’яті жертв Голокосту відділ по роботі зі студентами у приміщенні Національно-технічної бібліотеки організували захід-реквієм, у якому взяли участь студенти, курсанти, викладачі Національного авіаційного університету.
Для вшанування пам’яті до усіх присутніх звернулася  в. о. проректора з гуманітарної політики та інновацій
Марина Петченко
: «Голокост — трагічна сторінка в історії людства, яка завдала непоправної трагедії не лише родинам, які  втратили близьких, але і усьому світові. Сьогодні  ми вшановуємо пам’ять мільйонів невинних, які стали жертвами найжахливіших злочинів проти людства та їх кількість продовжує зростати під час воєнних дій на території України. Наша єдність символізує прагнення до миру, толерантності та поваги до людської гідності».
Під час заходу було згадано трагічні події з життя людей  того часу, з якими переплітається сьогодення українського народу, адже загарбники знищують не лише окремих осіб, але й культуру і націю України. Проте нас не здолати!