Заголовок: Навчаємось, щоб навчати
Дата: 07/02/2017
URL: https://nau.edu.ua/ua/news/2017/1/navchaemos-shchob-navchati.html
==================================================

У період з вересня 2016 по січень 2017 року уже традиційно у Ресурсному Центрі для викладачів англійської мови, що підтримується Посольством США в Україні проводились науково-практичні семінари з методики викладання англійської мови. Викладач кафедри англійської філології і перекладу Навчально-наукового гуманітарного інституту О.В. Шванова устала учасником 7-ми семінарів загальною тривалістю 11 академічних годин і після завершення курсу була нагороджена сертифікатом. Більшість семінарів презентувала Сенека Раян, викладач-методист, стипендіат за програмою Держдепартаменту США. Тематика науково-практичних семінарів охоплювала важливі та цікаві питання з методики викладання англійської мови, а саме: стилі навчання, що сприяють зацікавленості і самостійності студентів, 8 чудових граматичних вправ, які спонукають студентів до спілкування, як давати інструкції: поширені помилки і найвдаліші методики, настільні ігри “Activate” для практики спілкування англійською мовою, знайомство з центрами англомовного письма Writing Centers та багато інших. Важливо зазначити, що презентер не лише розповідала про методики, які варто використовувати під час навчання, але пропонувала випробувати їх на собі відразу на семінарах. Зазвичай на заняттях панувала дружня та невимушена атмосфера. Під час курсу цікаво було не тільки підвищити свою кваліфікацію, збагатитись новими ідеями та найсвіжішими розробками, а також дискутувати на професійну тематику з викладачами з інших вищих навчальних закладів.