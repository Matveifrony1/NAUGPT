Заголовок: Запрошуємо до участі!
Дата: 10/11/2015
URL: https://nau.edu.ua/ua/news/2015/11/zaproshuemo-do-uchasti.html
==================================================

23-28 листопада 2015 року Всеукраїнська молодіжна громадська організація «Національний студентський союз» спільно з Колегією студентів і аспірантів Національного університету «Львівська політехніка» за підтримки Молодіжного департаменту Ради Європи та Міністерства молоді та спорту України проводитимуть Національний тренінговий курс з освіти в галузі прав людини «Роль органів студентського самоврядування у захисті прав людини».
Місце проведення заходу – Національний університет «Львівська політехніка» (м. Львів, вул. Ст. Бандери, 12).
Завдання тренінгового курсу:
поглибити знання учасників щодо ключових питань у сфері прав людини в процесі неформального навчання молоді;
ознайомити учасників із освітніми підходами та методами роботи з молоддю за посібником по правах людини РЄ «Компас», створити можливості його апробувати й критично осмислити;
підвищити розуміння молодіжної участі, розглянути сфери та рівні участі молоді, зокрема на прикладі органів студентського самоврядування;
посилити здатність учасників адвокатувати впровадження принципів Хартії з питань демократичного громадянства та освіти з прав людини у формальних та неформальних умовах та програмах;
Для участі у тренінгу необхідно  до 23:59 13 листопада 2015 року заповнити он-лайн заявку, розміщену на сайті Мінмолодьспорту та веб-порталі Національного студентського союзу http://nss.org.ua.
Результати відбору учасників будуть повідомлені до 17 листопада 2015 року.
Мова заходу – українська.
Відібрані учасники заходу забезпечуються проживанням, харчуванням, роздатковими і методичними матеріалами. Дорожні витрати відшкодовуються.