Заголовок: Студенти НАУ взяли участь в інформаційно-просвітницькому заході Офісу Уповноваженого Верховної Ради України з прав людини
Дата: 10/12/2021
URL: https://nau.edu.ua/ua/news/2021/12/studenti-nau-vzyali-uchast-v-informatsiyno-prosvitnitskomu-zahodi-ofisu-upovnovazhenogo-verhovnoi-radi-ukraini-z-prav-lyudini.html
==================================================

На виконання листа Секретаріату Уповноваженого Верховної Ради України з прав людини від 26.11.2021 №14402.2/21/25.3 та в рамках реалізації Меморандуму про співпрацю, 8 грудня студенти третього курсу Юридичного факультету (ЮФ) Національного авіаційного університету разом із науково-педагогічними працівниками факультету взяли участь у відео конференції з представниками Уповноваженого Верховної Ради України з прав людини.
Захід організовано з нагоди відзначення Міжнародного дня прав людини та з метою реалізації та поширення інформації про діяльність Офісу Уповноваженого Верховної Ради України з прав людини.
«Просвітницька діяльність є одним із ключових завдань у діяльності Уповноваженого Верховної Ради України з прав людини, яка спрямована на підвищення правової обізнаності громадян. Знаково, що наш захід відбувається до Міжнародного дня прав людини, адже однією з головних функцій Омбудсмана у світі є контроль за діяльністю виконавчих та інших органів державної влади шляхом розгляду скарг громадян на дії тих чи інших органів або посадових осіб, що призвели до порушення прав та свобод людини і громадянина. Ми готуємо доповідь про роботу Уповноваженого Верховної Ради України з прав людини, яка буде у вільному доступі для громадськості», зазначила представник Уповноваженого з соціальних та економічних прав Олена Степаненко.
Продовжуючи захід із доповідями виступили:
- Анна Рибалко, керівник експертної групи з питань вищої освіти та освіти дорослих Департаменту фахової передвищої, вищої освіти Міністерства освіти і науки України;
- Олена Коновалова, заступник директора Департаменту з питань праці Державної служби України з питань праці;
- Олена Міцерук, начальник відділу права на освіту та культуру Департаменту моніторингу соціальних прав Секретаріату Уповноваженого Верховної Ради України з прав людини;
- Віталій Легков, начальник відділу права на охорону здоров’я Департаменту моніторингу соціальних прав Секретаріату Уповноваженого Верховної Ради України з прав людини.
Завершилась відео конференція переглядом відеоролика «Мовчазний сигнал про допомогу», який підготовлено Світовою Федерацією Українських Жіночих Організацій.