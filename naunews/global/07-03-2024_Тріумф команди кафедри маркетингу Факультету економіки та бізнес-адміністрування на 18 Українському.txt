Заголовок: Тріумф команди кафедри маркетингу Факультету економіки та бізнес-адміністрування на 18 Українському студентському фестивалі реклами
Дата: 07/03/2024
URL: https://nau.edu.ua/ua/news/2024/3/triumf-komandi-kafedri-marketingu-fakultetu-ekonomiki-ta-biznes-administruvannya-na-18-ukrainskomu-studentskomu-festivali-reklami.html
==================================================

Вітаємо команду кафедри маркетингу Факультету економіки та бізнес-адміністрування з виступом на
18 Українському студентському фестивалі реклами!
Команда виборола перемогу в номінації
«Зовнішня реклама»
(Outdoor) та отримали спеціальний приз від генерального партнера Фестивалю — компанії Robota.ua. Крім того, їхня робота була
відзначена дипломом за «Креативну емоційну концепцію» та здобула Гран-Прі фестивалю!
Перемога наших студентів — це свідчення їхнього неабиякого таланту, креативності, наполегливості та самовідданої праці. Представлена
робота вражає
оригінальною ідеєю, свіжим поглядом, професійним виконанням, глибоким розумінням цільової аудиторії та вдалим позиціонуванням продукту.
На творчому конкурсі команда гідно представила Національний авіаційний університет, продемонструвавши високий рівень майстерності та креативності з урахуванням актуальних суспільних тенденцій.
Фінальні заходи фестивалю відбулися
1 березня 2024 року
в Києві в стінах Навчально-наукового інституту журналістики Київського національного університету імені Тараса Шевченка під модерацією професора
Євгена Ромата
та зіркового журі. На конкурс було подано понад 300 робіт, а в
ід кафедри маркетингу брали участь дві команди
та два одноосібних автора із загальною кількістю 6 проєктів у 5 номінаціях!
Окрема подяка досвідченій кураторці
Ганні Радченко
за мудре наставництво, підтримку й віру в потенціал команди. Набутий під її керівництвом досвід участі у творчих конкурсах з 2018 року став невід’ємною складовою цьогорічної перемоги.
Пишаємося досягненнями талановитої команди у складі:
Вікторії Попович, Анастасії Торбенко, Христини Подоляко, Тетяни Фареник, Софії Корнієнко та Дар’ї Шишковської.
Бажаємо їм нових творчих звершень, сміливих експериментів та перемог!
Нехай втілюються ваші найсміливіші задуми!