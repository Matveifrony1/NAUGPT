Заголовок: ННІРО НАУ  і Київський палац дітей та юнацтва підписали меморандум про партнерство
Дата: 22/11/2022
URL: https://nau.edu.ua/ua/news/2022/11/nniro-nau-i-kiivskiy-palats-ditey-ta-yunatstva-pidpisali-memorandum-pro-partnerstvo.html
==================================================

15 листопада 2022 р. на базі Київського палацу дітей та юнацтва відбулося підписання Меморандуму про партнерство та співпрацю між Національним авіаційним університетом і Київським палацом дітей та юнацтва з метою консолідації зусиль задля напрацювання нових можливостей, спрямованих на допрофесійну підготовку дітей та молоді, профорієнтацію молодого покоління, підвищення освітнього рівня та професійно-технічної орієнтації щодо розвитку аерокосмічної освіти в Україні.
У зустрічі взяли участь – Лазарєва Галина, директор Навчально-наукового інституту розвитку освіти НАУ, заслужений працівник освіти України; Петровська Тетяна, директор Центру допрофесійної підготовки та обдарованої учнівської молоді ННІРО НАУ, к.пед.н.; Добровольська Оксана, директор Київського палацу дітей та юнацтва, Косяк Маргарита, заступник директора КПДЮ, Шапка Олександр, завідувач Авіаційно-космічного центру КПДЮ; Видолоб Анатолій, керівник гуртка «Ракетомоделювання» КПДЮ,
випускник НАУ; Кулігіна Ольга, керівник гуртка «Юні парашутисти» КПДЮ, майстер спорту, суддя змагань з парашутного спорту.
Учасники зустрічі детально обговорили плани впровадження спільних заходів та важливі питання щодо участі вихованців позашкільного навчального закладу в профорієнтаційних та освітніх проєктах і заходах ННІРО НАУ.
Жити! Творити! Перемагати!
Слава українському народу!