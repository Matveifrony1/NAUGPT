Заголовок: Студентка НАУ успішно пройшла стажування в міжнародній юридичній кампанії
Дата: 26/08/2021
URL: https://nau.edu.ua/ua/news/2021/8/studentka-nau-uspishno-proyshla-stazhuvannya-v-mizhnarodniy-yuridichniy-kampanii.html
==================================================

Студентка 3 курсу спеціальності «Міжнародне право» Факультету міжнародних відносин (ФМВ) НАУ Наталія Кошель пройшла стажування в авторитетній міжнародній юридичній фірмі Baker McKenzie, яка має представництва у 46 країнах світу. Український офіс фірми надає юридичні послуги міжнародним компаніям, фінансовим установам і великим українським підприємствам.
Щоб потрапити на стажування до Baker McKenzie, Наталія Кошель пройшла відбір, що складався з декількох етапів: тесту на знання законодавства і його практичного застосування, перекладу юридичного тексту, а також співбесіди з HR менеджером та юристами фірми.
Під час стажування студентка НАУ мала змогу ознайомитися з практикою вирішення спорів та питань інтелектуальної власності, дослідити зміни в законодавстві та судовій практиці, навчитися формуванню спеціальної документації тощо. Також, Наталія Кошель прослухала лекції провідних юристів Baker McKenzie за тематикою роботи кампанії.