Заголовок: Ректор НАУ Максим Луцький та президент Всеукраїнської громадської організації «Гільдія інженерів технічного нагляду за будівництвом об’єктів архітектури» Юрій Прав підписали Меморандум про співпрацю
Дата: 16/02/2022
URL: https://nau.edu.ua/ua/news/2022/2/rektor-nau-maksim-lutskiy-ta-prezident-vseukrainskoi-gromadskoi-organizatsii-gildiya-inzheneriv-tehnichnogo-naglyadu-za-budivnitstvom-ob’ektiv-arhitekturi-yuriy-prav-pidpisali-memorandum-pro-spivpratsyu.html
==================================================

Сьогодні між Національним авіаційним університетом та Всеукраїнською громадською організацією «Гільдія інженерів технічного нагляду за будівництвом об’єктів архітектури» відбулося підписання Меморандуму про співпрацю. Свої підписи під документом поставили ректор Максим Луцький та президент ГО Юрій Прав.
На зустрічі були присутні:
- Євген Романенко, проректор з наукової роботи НАУ;
- Віктор Карпов, декан Факультету архітектури, будівництва та дизайну (ФАБД) НАУ.
Головною метою даного меморандуму є співробітництво, взаємодія та координація діяльності Сторін для отримання позитивного результату при організації професійної підготовки, підвищення кваліфікації та професійної діяльності інженерів з технічного нагляду.
Основні напрямки співпраці:
- спільні заходи щодо участі у вироблені та реалізації державної політики у сферах освітньої та архітектурної діяльності;
- розробка та впровадження механізмів співпраці при здійсненні навчальної підготовки, підвищення кваліфікації та подальшої професійної діяльності інженерів з технічного нагляду;
- подальше вдосконалення професійної освіти та професійної діяльності інженерів з технічного нагляду тощо.