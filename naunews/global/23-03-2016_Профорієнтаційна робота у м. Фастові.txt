Заголовок: Профорієнтаційна робота у м. Фастові
Дата: 23/03/2016
URL: https://nau.edu.ua/ua/news/2016/3/proforientaczijna-robota-u-m-fastovi.html
==================================================

22 березня 2016 року Інститут доуніверситетської підготовки на запрошення Київського обласного центру зайнятості організував профорієнтаційний захід для участі у «Ярмарку професій», що його проводив   Фастівський міськрайонний центр зайнятості.
Захід відвідали близко 100 учнів із ЗНЗ м. Фастова та Фастівського району НАУ був представлений Інститутом  доуніверситетської підготовки, НН Гуманітарним інститутом, НН Юридичним інститутом,  ННІ Інформаційно-діагностичних систем, ННІ Комп’ютерних інформаційних технологій, ННІ Економіки та менеджменту, НН Аерокосмічним інститутом та Промислово-економічним коледжем НАУ.
Традиційно учнів 9-11 класів ознайомили з діяльністю вишу, його історією і сьогоденням, особливостями навчання, продемонстрували фільм про НАУ та роздали кожному з них комплект інформаційно-рекламних інформаційних матеріалів: про підготовчі курси, новий перелік спеціальностей та загальну інформацію про навчально-наукові інститути.
Абітурієнтів цікавили особливості навчання в університеті за кредитно-модульною системою, можливість отримати другу вищу освіту, англомовний проект, навчання на кафедрі військової підготовки та організація дозвілля студентів. На всі запитання представники університету надали вичерпні відповіді.
Адміністрація Фастівського МРЦЗ подякувала представникам університету за постійну участь у «Ярмарку професій» та якісну профорієнтаційну роботу зі старшокласниками міста та району, відзначивши НАУ  Подякою.