Заголовок: На Юридичному факультеті Національного авіаційного університету вручили дипломи випускникам освітнього ступеня Бакалавр
Дата: 14/07/2021
URL: https://nau.edu.ua/ua/news/2021/7/na-yuridichnomu-fakulteti-natsionalnogo-aviatsiynogo-universitetu-vruchili-diplomi-vipusknikam-osvitnogo-stupenya-bakalavr.html
==================================================

Днями, в Центрі культури та мистецтв Національного авіаційного університету, відбулось урочисте вручення дипломів випускникам освітнього ступеня Бакалавр Юридичного факультету (ЮФ) НАУ.
Було вручено 118 дипломів ОС «Бакалавр», серед яких 14 з відзнакою.
Цьогоріч вперше на ЮФ НАУ дипломи отримали студенти, які навчалися англійською мовою. Разом з дипломами державного зразка вони отримали сертифікати, які підтверджують проходження ними навчання англійською мовою.
З вітальним словом до випускників звернувся декан ЮФ, доктор юридичних наук, професор Ірина Сопілко, яка привітала їх з цим довгоочікуваним днем та побажала вагомих здобутків, професійних злетів і особистісного зростання.
Також, на випускників та гостей чекала святкова програма, організатором якої виступив Ігор Кулик.