Заголовок: Завершення пробного ЗНО
Дата: 26/03/2019
URL: https://nau.edu.ua/ua/news/2019/3/zavershennya-probnogo-zno.html
==================================================

172 учасники з 180 зареєстрованих на пробне ЗНО з математики та історії України пройшли тестування в НАУ. Пробне тестування відбулося без порушення процедури проведення, зауважень представників Київського регіонального центру та громадських спостерігачів.
Мета проведення пробного зовнішнього незалежного оцінювання – ознайомлення всіх охочих із процедурою проведення зовнішнього незалежного оцінювання, структурою та змістом тестового зошита, порядком доступу до пункту тестування та робочого місця. Пробне тестування є важливою складовою підготовки до зовнішнього незалежного оцінювання.
Результати пробного ЗНО не буде зараховано як оцінки за державну підсумкову атестацію та не буде використано для участі в конкурсному відборі під час вступу до закладів вищої освіти.
Дякуємо співробітникам, які були задіяні у проведенні даного заходу за бездоганне виконання своїх посадових обов’язків, адже  дотримання вимог і норм, передбачених процедурою проведення пробного зовнішнього оцінювання, є однією зі складових успіху.
Тож сподіваємося на позитивні результати всіх учасників та чекаємо в Приймальній комісії Національного авіаційного університету!