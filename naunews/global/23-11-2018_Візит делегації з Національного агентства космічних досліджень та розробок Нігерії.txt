Заголовок: Візит делегації з Національного агентства космічних досліджень та розробок Нігерії
Дата: 23/11/2018
URL: https://nau.edu.ua/ua/news/1/11/vizit-delegatsii-z-natsionalnogo-agentstva-kosmichnih-doslidzhen-ta-rozrobok-nigerii.html
==================================================

З робочим візитом до Національного авіаційного університету завітала делегація з Національного агентства космічних досліджень та розробок Нігерії (NASRDA).
Директор з інженерних та космічних систем, Голова технічного комітету NASRDA Олуфемі Агбула,директор з спеціальних доручень та космічного права Халід Ібрахім, директор лабораторія космічної інженерії Олесегун Шолій, координатор лабораторії безпілотних літальних апаратів Чичебе Акачукву, координатор лабораторії авіаційних двигунів Соломон Илия, помічник директора навігаційного управління та контролю Джон Момох та директор Інституту міжнародного співробітництва та освіти Вячеслав Тимохін, помічник ректора Сергій Чуб, заступник директора аерокосмічного інституту Олександр Сидоренко, заступник завідувача кафедри авіаційних двигунів ННАКІ Володимир Козлов та заступник начальника відділу міжнародних зв’язків Катерина Гриньова обговорили широке коло питань щодо подальшого співробітництва в рамках підписаного у липні цього року Меморандуму  про взаєморозуміння.
Зокрема сторони обговорили питання:перепідготовки та підвищення кваліфікації фахівців авіаційної галузі на курсах підвищення фахівців в галузі авіаційних двигунів та БПЛа; підготовки спеціалістів в галузі композиційних конструкцій та авіаційного матеріалозабезпечення; підготовки спеціалістів в галузі авіаційної та ракетно-космічної техніки; підготовки спеціалістів в галузі будівництва та цивільної інженерії.
Нігерійську делегацію ознайомили з навчальною базою Університету, вони відвідали Авіаційний навчальний ангар; науково-виробничий центр безпілотної авіації «Віраж» ілабораторію авіаційних двигунів ННАКІ.
Значну зацікавленість у гостей викликали дослідження та розробки безпілотних літальних апаратів, які проводяться в НАУ та підготовка фахівців в галузі авіаційних двигунів.
На основі обговорених під час робочої зустрічі питань щодо створення спільних навчальних та наукових авіаційних програм найближчим часом буде розроблено та підписано Угоду про співробітництво.