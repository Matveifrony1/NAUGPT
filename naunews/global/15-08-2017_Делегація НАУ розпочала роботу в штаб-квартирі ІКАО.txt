Заголовок: Делегація НАУ розпочала роботу в штаб-квартирі ІКАО
Дата: 15/08/2017
URL: https://nau.edu.ua/ua/news/2017/7/delegatsiya-nau-rozpochala-robotu-v-shtab-kvartiri-ikao.html
==================================================

Перший день роботи в ІКАО (ICAO - Міжнародна організація цивільної авіації) був дуже насиченим, напруженим і корисним.
Делегація від України у складі Посла України в Канаді Андрія Шевченка, Народного депутата ВР України Олега Медуниці, в.о.ректора Володимира Ісаєнка, проректора Володимира Шульги та заступника начальника відділу міжнародних зв'язків Олександра Іванова зустрілася з Президентом Ради ІСАО Олумуіва Бенард Аліу. На зустрічі також був присутнім керівник юридичного департаменту John V. Augustine.
Під час переговорів було погоджено основні напрямки співпраці між ІКАО та Національним авіаційним університетом на найближчий період та на перспективу.
Наступні зустрічі з керівниками підрозділів були спрямовані на відпрацювання конкретних пропозицій з окремих напрямків.
Зокрема представники НАУ зустрілися та опрацювали питання перспективної співпраці з керівниками департаменту технічної кооперації Ivan Galan i Javier Lopez-Gonzales (основні положення співпраці уже закріплені в підготовленому Меморандумі); керівниками Глобального авіаційного тренінгу (в т.ч. Trainair Plus) - досягли домовленості про проведення процедури акредитації такого Центру на базі НАУ; керівником департаменту відповідального за кадрове забезпечення Kamini D. Balram - домовилися про підготовку окремого Меморандуму про стажування в ІКАО магістрів, Doctor PhD найближчим часом.
Робота української делегації в штаб-квартирі ІКАО триває.