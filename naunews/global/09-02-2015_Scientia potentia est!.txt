Заголовок: Scientia potentia est!
Дата: 09/02/2015
URL: https://nau.edu.ua/ua/news/2015/2/scientia-potentia-est.html
==================================================

25 грудня 2014 року студентка 4 курсу Гуманітарного інституту Наталія Передерій (науковий керівник –  доцент кафедри філософії Ульяна Кошетар) з нагоди відзначення Всесвітнього дня філософії за регламентом ЮНЕСКО була нагороджена грамотою за участь у конкурсі студентського філософського есе.  Конкурс відбувся на базі кафедри культурології та філософії Національного університету «Острозька академія». Темою для обговорення була визначена філософія І. Канта та її сучасні рецепції. На конкурс було надіслано понад 20 есе. Учасниками стали студенти з різних університетів України – Київського національного університету ім. Т. Шевченка, Національного університету «Києво-Могилянська академія», Львівського національного університету ім. Івана Франка, Національного авіаційного університету та інші. Наша студентка у своєму есе вдало поєднала ідеї І. Канта та Марка Аврелія Антоніна, за що була відзначена грамотою. Вітаємо переможців і почесних учасників конкурсу, зичимо їм подальших творчих успіхів, натхненого навчання та нових наукових звершень!