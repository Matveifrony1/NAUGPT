Заголовок: Бути сучасними – бути мобільними!
Дата: 19/03/2015
URL: https://nau.edu.ua/ua/news/2015/3/buti-suchasnimi-–-buti-mobilnimi.html
==================================================

17 березня 2015 року старший викладач кафедри педагогіки та психології Гуманітарного інституту Н. Демченко взяла участь у Науково-практичному семінарі «Інструменти підтримки мобільності науковців в рамках пріоритетів ЄС на 2014-2020 роки». Його організаторами виступили Фундація Central European Academy Studies and Certification (CEASC), м. Бидгощ; Університет Економіки (WSG), м. Бидгощ; Європейський Центр ім. Роберта Шумана; Мережа пунктів Європейської Інформації Europe Direct; Європейський університет, м. Київ.
Учасники семінару були ознайомленні з можливостями розвитку наукової кар’єри в рамках пріоритетів ЄС на 2014-2020 роки, способами практичної реалізації в рамках організації навчального процесу принципу мобільності студентів та викладачів через використання спеціалізованих фондів ЄС, призначених для фінансування компоненту мобільності.
Була надана докладна інформація про структуру, умови участі, конкурсну документацію, Participant Portal та про оголошені конкурси таких програм підтримки розвитку наукової кар’єри, співпраці і мобільності в сфері освіти, як: Програма Horizon2020; Акція Marie Sklodowskiej-Curie; Erasmus+. Сподіваємось, участь у семінарі стане першим кроком до реальної міжнародної співпраці.