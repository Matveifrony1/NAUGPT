Заголовок: Майбутні правоохоронці готуються до практики у Державній міграційній службі України
Дата: 23/02/2024
URL: https://nau.edu.ua/ua/news/2024/2/maybutni-pravoohorontsi-gotuyutsya-do-praktiki-u-derzhavniy-migratsiyniy-sluzhbi-ukraini.html
==================================================

13 лютого 2024 року
старша викладачка кафедри кримінального права і процесу Юридичного факультету
Діана Майстро
та головна спеціалістка сектору громадянства Дніпровського відділу ЦМУ ДМС у м. Києві та Київській області
Тетяна Лугіна
провели для студентів 1 курсу спеціальності 262 «Правоохоронна діяльність»
бінарне практичне заняття
з навчальної дисципліни
«Судові та правоохоронні органи України».
Під час обговорення теми
«Система, структура, функції, завдання та повноваження Державної міграційної служби України»
спікерами зазначено, що Державна міграційна служба України є центральним органом виконавчої влади, діяльність якого спрямовується та координується Кабінетом Міністрів України через Міністра внутрішніх справ, який реалізує державну політику у сферах міграції (імміграції та еміграції), у тому числі протидії нелегальній (незаконній) міграції, громадянства, реєстрації фізичних осіб, біженців та інших визначених законодавством категорій мігрантів.
Тетяна Лугіна розповіла
про практичні аспекти роботи ЦМУ ДМС, зокрема щодо оформлення документів для студентів-іноземців, а також профілактики порушень міграційного законодавства.
Наприкінці представниця ДМС
відзначила високий рівень підготовки
студентів-правоохоронців та запросила їх на проходження практики. Адже відомство потребує кваліфікованих кадрів у сфері міграції та громадянства.
Такі зустрічі корисні для ознайомлення майбутніх правоохоронців зі специфікою роботи відповідних державних органів. А набуті знання стануть у пригоді під час подальшого проходження виробничої практики.