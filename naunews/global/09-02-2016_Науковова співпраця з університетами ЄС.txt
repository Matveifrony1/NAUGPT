Заголовок: Науковова співпраця з університетами ЄС
Дата: 09/02/2016
URL: https://nau.edu.ua/ua/news/2016/2/naukovova-spivpraczya-z-universitetami-es.html
==================================================

З 27 січня по 8 лютого 2016 р. продовжила роботу об’єднана докторантура у галузі технологічних наук за спеціальністю 03Т – транспортна інженерія Національного авіаційного університету (Україна) спільно з Вільнюським технічним університетом ім. Гедимінаса (Литва), Клайпедським технічним університетом (Литва), Університетом ім. Александраса Стульгінскиса (Литва), Ризьким технічним університетом (Латвія) та Варшавською політехнікою (Польща). Заступник директора Навчально-наукового інституту Аеропортів з наукової роботи А. Бєлятинський  взяв участь у роботі  об’єднаної докторантури як член комітету та офіційний опонент при захисті дисертації Кристини Киликявичене на здобуття наукового ступеня доктора технологічних наук на тему «Дослідження динамічної системи підвіска–кузов автобуса з низькою підлогою» (Research of the Dynamic System of the Low-Floor Bus Suspension and Body)» за спеціальністю 03Т- транспортна інженерія у Вільнюському технічному університеті ім. Гедимінаса (м. Вільнюс, Литва).  Обговорювалися перспективи розвитку об’єднаної докторантури за спеціальністю 03T - транспортна інженерія за участю України, Польщі, Латвії та Литви, сучасні інженерні проблеми транспорту, міцності та надійності елементів, конструкцій, технології та методи її розрахунків, перспективи розвитку транспортної галузі в цілому та реконструкції аеропортів зокрема.