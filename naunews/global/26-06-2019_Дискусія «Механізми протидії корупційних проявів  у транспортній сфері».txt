Заголовок: Дискусія «Механізми протидії корупційних проявів  у транспортній сфері»
Дата: 26/06/2019
URL: https://nau.edu.ua/ua/news/2019/6/diskusiya-mehanizmi-protidii-koruptsiynih-proyaviv-u-transportniy-sferi.html
==================================================

Юридичним факультетом  НАУ спільно з Національним агентством протидії та запобігання корупції (НАЗК), Комітетом з питань запобігання та протидії корупції Верховної Ради України, Інститутом законодавства Верховної Ради України проведено публічну експертну дискусію «Механізми протидії корупційних проявів у транспортній сфері».
Модератор заходу декан Юридичного факультету Ірина Сопілко наголосила, що сьогодні  корупція є однією з найбільших проблем в Україні, тому цілком закономірним стало створення на факультеті Науково-дослідного центру антикорупційної діяльності в транспортній та авіакосмічній сфері, в рамках діяльності якого і відбувається дискусія. Вона  зауважила, що тільки об’єднання зусиль науковців, законодавців, антикорупційних органів та  державно-владних  інституцій, допоможе  розробити шляхи  подолання колізій, які мають місце в антикорупційному, кримінальному, цивільному  та адміністративному законодавстві України.
Член НАЗК Наталія Корчак розповіла про  особливості діяльності агентства щодо усунення чинників, які дають змогу вчиняти корупційні правопорушення, контролю за дотриманням антикорупційних правил політичними партіями, чиновниками та політиками, виявлення конфлікту інтересів, аналізу судової практики в справах корупційних діянь, особливості заповнення декларацій осіб, уповноважених на виконання функцій держави та місцевого самоврядування.
Народний депутат України,  голова Підкомітету запобігання і протидії політичній корупції Комітету з питань запобігання і протидії корупції Верховної Ради УкраїниЮрій Буглак наголосив на важливості проведення публічної експертної дискусії та висловив готовність і надалі працювати у такому форматі задля удосконалення антикорупційного законодавства.
Дмитро Журавльов, перший заступник директора Інституту права та післядипломної освіти Міністерства юстиції України зупинився на важливості врахування думки науковців про внесенні змін в законодавство.
Експерт публічної дискусії, начальник відділу організації діяльності у сфері запобігання і протидії корупції Генеральної прокуратури України Валентина Сеник проаналізувала статистику корупційних і  пов’язаних  з корупцією злочинів, виокремивши їх специфіку для сфери транспорту. Доповідач зосередила увагу присутніх на проблемних моментах запобігання і протидії корупції, зокрема, пов’язаних із не визначенням окремих понять в антикорупційному законодавстві.
Експерт публічної дискусії, завідувач кафедри господарського, трудового права та цивільно-правових дисциплін Міжрегіональної Академії управління персоналом Олексій Юлдашев запропонував присутнім для обговорення власну управлінську модель,  яка повністю викорінює корупцію у виконавчій гілці влади.
Експерт публічної дискусії, головний науковий консультант Інституту законодавства Верховної Ради України Антон Монаєнко поділився з учасниками дискусії особливостями проведення обшуку у кримінальних провадженнях при здійсненні деяких корупційних злочинів службовою особою з врахуванням практики Європейського суду з прав людини.
В  результаті обміну думками під час публічної експертної  дискусії вироблено спільні рішення щодо удосконалення антикорупційного законодавства та подальшого реформування судової гілки влади.