Заголовок: Студенти КАІ проходять навчання в Erzincan University та стажування в компанії BAYKAR
Дата: 23/01/2025
URL: https://nau.edu.ua/ua/news/2025/1/studenti-kai-prohodyat-navchannya-v-erzincan-university-ta-stazhuvannya-v-kompanii-baykar.html
==================================================

В рамках програми академічної мобільності, завдяки підтримці Міністерства освіти і науки України та сприянню Посольства України в Туреччині, студенти Київського авіаційного інституту (КАІ) розпочали навчання в Erzincan University та стажування на турецькому технологічному гіганті — компанії BAYKAR, що є одним із лідерів у галузі розробки та виробництва безпілотних літальних апаратів.
Протягом стажування студенти КАІ здобудуть безцінний досвід у сфері проектування, виготовлення та тестування БПЛА в умовах однієї з найуспішніших компаній. Враховуючи високий рівень інновацій та технологій, який застосовується в компанії BAYKAR, ці знання будуть надзвичайно корисні для подальшої імплементації на українських підприємствах, що займаються авіаційними та оборонними технологіями.
Висловлюємо щиру подяку компанії BAYKAR та ТОВ «АВІА ВЕНЧУРС» за організацію програми та надану можливість для розвитку майбутніх українських фахівців у галузі авіаційних технологій. Цей проект є важливим кроком на шляху до зміцнення двосторонньої співпраці між Україною та Туреччиною у сфері освіти, науки та високих технологій.