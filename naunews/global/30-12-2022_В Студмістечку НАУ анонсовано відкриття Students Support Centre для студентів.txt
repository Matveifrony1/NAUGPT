Заголовок: В Студмістечку НАУ анонсовано відкриття Students Support Centre для студентів
Дата: 30/12/2022
URL: https://nau.edu.ua/ua/news/2022/12/v-studmistechku-nau-anonsovano-vidkrittya-students-support-centre-dlya-studentiv.html
==================================================

Студентська рада студмістечка НАУ виступила ініціаторами та при співпраці з адміністрацією університету наразі запускає 3 Пункти Підтримки Студентів на період довготривалих відключень електроенергії.
В пунктах підтримки студентів на вас чекатиме електроенергія від генератора, питна вода, обладнані робочі місця та розетки для навчання та роботи. Ви матимете можливість приготувати їжу на кухні, зігрітися та завжди бути на зв’язку з рідними.
Пункти будуть розташовані в:
• гуртожитку №7 (кімната дозвілля «Папай»);
• гуртожитку №8 (студентська світлиця);
• гуртожитку №4 (NAUHUB).
За детальною інформацією щодо графіка роботи пунктів та інших питань, можна звертатись в
чат
.
Усіх охочих долучитися до цієї ініціативи СРСМ запрошує до діалогу.
Окрему подяку висловлюємо випускникам НАУ на чолі з Вацеком Паулевичом, які не забуваючи свою Альма-матер продовжують допомагати рідному університету.
Разом - ми сильні!