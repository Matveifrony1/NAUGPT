Заголовок: Перемога на всеукраїнському конкурсі «Молодь задля сталої енергетики»
Дата: 23/04/2019
URL: https://nau.edu.ua/ua/news/2019/4/peremoga-na-vseukrainskomu-konkursi-molod-zadlya-staloi-energetiki.html
==================================================

Студенти Факультету екологічної безпеки, інженерії та технологій здобули перемогу у XVII Всеукраїнському конкурсі «Молодь – енергетиці України -  2018-2019: відкритий конкурс молодих вчених та енергетиків», що проходив на базі Національного технічного університету України «Київський політехнічний інститут імені Ігоря Сікорського».
Диплом І-ого ступеню отримала доцент кафедри екології ФЕБІТ Анна Яковлєва за наукову роботу «Дослідження експлуатаційних параметрів авіаційного двигуна з використанням альтернативних палив на основі відновлювальної рослинної сировини».
За результатами участі у конкурсі студенти Національного авіаційного університету нагороджені:
Дипломами І-го ступеню:
- студентка кафедри екології ФЕБІТ Анастасія Шипілова за наукову роботу «Виробництво паливного брикету із гідролізованих відходів деревопереробних підприємств» (науковий керівник – доцент кафедри екології Лариса Черняк);
- студент кафедри екології ФЕБІТ Антон Панченко за наукову роботу «Модернізація технологічної схеми очищення стічних вод підприємств цивільної авіації через адаптацію гідрофітної споруди» (науковий керівник –доцент кафедри екології Світлана Маджд);
- студентка кафедри екології ФЕБІТ  Тетяна Орленко за наукову роботу «Використання інноваційних методів для дослідження техногенного навантаження в зонах розробки урану для забезпечення потреб атомної енергетики України» (науковий керівник – доцент кафедри екології Тамара Дудар);
Дипломами ІІ-го ступеню:
- студентка кафедри екології ФЕБІТ Ілона Прокопчук за наукову роботу «Дослідження втрат автомобільних бензинів від випаровування» (науковий керівник – доцент кафедри екології Лариса Черняк);
- студентка кафедри екології ФЕБІТ Аліна Гудзь за наукову роботу «Комплекс заходів щодо запобігання мікробіологічній корозії нафтогазового обладнання» (науковий керівник – асистент кафедри екології ФЕБІТ  Ірина Шкільнюк);
- студентка кафедри екології ФЕБІТ  Олена Гетьманенко за наукову роботу «Оцінка використання фотоелектричних станцій в Україні» (науковий керівник – доцент кафедри екології ФЕБІТ Ігор Трофімов).
Вітаємо переможців та бажаємо подальших наукових успіхів!