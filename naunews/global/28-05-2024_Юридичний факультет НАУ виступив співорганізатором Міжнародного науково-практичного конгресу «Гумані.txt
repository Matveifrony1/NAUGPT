Заголовок: Юридичний факультет НАУ виступив співорганізатором Міжнародного науково-практичного конгресу «Гуманітарні стандарти правових систем у сучасному світі: виклики, рішення, тенденції»
Дата: 28/05/2024
URL: https://nau.edu.ua/ua/news/2024/5/yuridichniy-fakultet-nau-vistupiv-spivorganizatorom-mizhnarodnogo-naukovo-praktichnogo-kongresu-gumanitarni-standarti-pravovih-sistem-u-suchasnomu-sviti-vikliki-rishennya-tendentsii.html
==================================================

16 травня 2024 року у
Запорізькому національному університеті  проведено Міжнародний науково-практичний конгрес
«Гуманітарні стандарти правових систем у сучасному світі: виклики, рішення, тенденції», співорганізатором якого виступив
Юридичний факультет Національного авіаційного університету.
Зі словами привітання
до учасників Конгресу звернулась в.о. декана Юридичного факультету Національного авіаційного університету, докторка юридичних наук, професорка, Заслужена юристка України
Ірина Сопілко
, зазначивши: «Збройні конфлікти, тероризм, міграція, організована злочинність — все це ставить перед правовими системами нові завдання, які потребують невідкладного вирішення. Особливо гостро ці проблеми відчуває Україна, яка бореться за свою незалежність та територіальну цілісність. Тому наше завдання сьогодні — об’єднати зусилля для того, щоб право стало реальним фактором, який гарантує справедливість і верховенство закону».
Під час роботи Конгресу представники різних правничих наукових та освітянських шкіл, серед яких науково-педагогічні працівники Юридичного факультету
Ірина Сопілко, Юлія Волкова, Оксана Панова, Наталія Жмур, Ірина Літвінова, Юлія Белуга,  Вікторія Швачка,
отримали змогу презентувати результати своїх наукових досліджень, долучитися до фахової дискусії та визначити пріоритети для подальшої співпраці з партнерами наукового заходу.
За підсумками заходу
підготовлено резолюцію, сформульовано пропозиції, які направлені для подальшого опрацювання відділенням Національної академії правових наук України, а також профільним комітетам Верховної Ради України.
Деталі заходу за
посиланням
.