Заголовок: З Днем Гідності та Свободи
Дата: 21/11/2018
URL: https://nau.edu.ua/ua/news/1/11/z-dnem-gidnosti-ta-svobodi.html
==================================================

Сьогодні ми відзначаємо п’яту річницю народження оновленої української держави – День Гідності та Свободи. Саме в ці дні українці вийшли на  майдани, щоб захистити свій європейський вибір, демократичні цінності, громадянські права і свободи, відстояти національні інтереси держави. Різні за віком, національністю, професіями вони були єдині в одному – прагненні повернути Україну у сім’ю вільних європейських народів.
Цей шлях до свободи окроплений кров’ю Небесної сотні і кров’ю тих, хто вже п’ятий  рік боронить країну від агресора. Тому ми не маємо права схибити, поступитися інтересами чи піти на компроміс. Маємо іти до переможного кінця. І це не буде  перемога когось одного, це буде перемога України. Заради майбутнього дітей та онуків, заради пам’яті всіх, хто поклав життя на олтар гідності  і свободи.
Перемога не дається легко. Вона потребує чималих зусиль кожного громадянина, звитяжної праці і мужності, боротьби зі зневірою і зрадою. Тож нехай кожен наш успіх, кожне досягнення стануть внеском у побудову сильної, процвітаючої й стабільної демократичної держави, у формування згуртованої нації, що пишається своєю історією і сучасністю. Пам’ятайте пророчі слова Великого Кобзаря:
Борітеся – поборете!
Вам Бог помагає!
За вас правда, за вас слава
І воля святая!
Щиро ваш,
Володимир Ісаєнко