Заголовок: Коли серце нагріте добром
Дата: 17/11/2015
URL: https://nau.edu.ua/ua/news/2015/11/koli-sercze-nagrite-dobrom.html
==================================================

12 листопада 2015 року старший викладач кафедри української мови та культури Навчально-наукового Гуманітарного інституту Т. Чухліб провела для студентів літературно-музичний вечір «…Раз добром нагріте серце Вік не прохолоне!..» (Т. Шевченко «Сон»). Захід мав на меті допомогти студентам зрозуміти унікальність та цінність життя; виховати у молоді почуття добра, милосердя. Літературний вечір включав у себе також перегляд відеофільму, де Б. Ступка читає поезію Л. Костенко про сенс життя, та презентаційний ряд на відповідну тематику. Звучали вірші у виконанні В. Панькової, О. Зінченко, М. Цимбал, О. Нестеренко. На поезію «Допоки нас чекають наші мами» студенти 242 групи ІКІТ створили відео. Ю. Кириченко проспівала пісню «Чорнобривців насіяла мати», Ю. Шумна – «Пісню про матір», а К. Тимощук, О. Плешенко, Ю. Тисячук, Ю. Шумна під гітару виконали композицію «Старі фотографії». Авторські вірші читали А. Калінська «Дитинство» та О. Николин «Добро людину прикрашає». Наприкінці вечора відбулися три майстер-класи: «Вироби з листя» презентувала Т. Аршулик, «Світ української вишиванки» - Т. Бесараб, «Ляльки-мотанки» - А. Ралко.