Заголовок: Національна академія наук України оголосила конкурси
Дата: 11/07/2018
URL: https://nau.edu.ua/ua/news/1/7/natsionalna-akademiya-nauk-ukraini-ogolosila-konkursi.html
==================================================

Національна академія наук України оголосила конкурси:
Конкурс на здобуття Золотої медалі імені В.І.Вернадського  Національної академії наук України у 2018 році
З метою відзначення вчених за видатні досягнення в галузі природничих, технічних та соціогуманітарних наук, на честь першого президента Української академії наук – видатного вченого, академіка Володимира Івановича Вернадського, а також з нагоди 85-річчя створення Академії Національною академією наук України було засновано Золоту медаль імені В.І.Вернадського.
Щорічно до дня народження академіка В.І. Вернадського (12 березня) присуджуються дві золоті медалі – одна вітчизняному і одна зарубіжному вченому
Висунення кандидата для присудження медалі
до 12 листопада 2018 року.
Оголошення про конкурс
Конкурс на здобуття премій імені видатних учених України у 2018 році
З метою відзначення вчених, які опублікували найкращі наукові праці, здійснили винаходи і відкриття, що мають важливе значення для розвитку науки і економіки України, Національна академія наук України присуджує премії імені видатних учених України.
Граничний термін подання роботи на конкурс –
1 листопада 2018 року.
Оголошення про конкурс
Конкурс на здобуття премій для студентів вищих навчальних закладів і молодих учених, що присуджуються Національною академією наук України у 2018 році
За роботи в галузі природничих, технічних і соціогуманітарних наук Президія НАН України щороку (в лютому) присуджує чотирнадцять премій для молодих учених і чотирнадцять премій для студентів вищих навчальних закладів. Премії присуджуються окремим авторам або колективу авторів за кращі наукові роботи, а також за серії наукових робіт з єдиної тематики, за відкриття та винаходи. Колектив, висунутий на присудження премії, повинен включати лише основних авторів, чий внесок був найвагомішим, і складатися не більш як з трьох осіб. Особам, удостоєним премій, на загальних зборах відповідного відділення Національної академії наук України вручаються дипломи встановленого зразка.
На конкурс не приймаються роботи, які раніше були удостоєні премій НАН України, галузевих академій або спеціальних премій інших відомств, що присуджуються за конкурсами.
Не приймаються на конкурс також збірники наукових робіт різних авторів.
Граничний термін подання роботи на конкурс –
15 грудня 2018 року.
Оголошення про конкурс