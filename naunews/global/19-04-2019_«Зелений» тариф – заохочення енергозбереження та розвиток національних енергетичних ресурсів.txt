Заголовок: «Зелений» тариф – заохочення енергозбереження та розвиток національних енергетичних ресурсів
Дата: 19/04/2019
URL: https://nau.edu.ua/ua/news/2019/4/zeleniy-tarif-–-zaohochennya-energozberezhennya-ta-rozvitok-natsionalnih-energetichnih-resursiv.html
==================================================

Лекцію, присвячену темам «зеленої» енергетики та «зеленого» тарифу, провели для студентів Юридичного факультету Радник Голови Держенергоефективності, Віце Голова Бюро групи експертів з відновлюваної енергетики Європейської економічної комісії ООН Костянтин Гура та Віце Голова Бюро групи експертів з енергоефективності Європейської економічної комісії ООН, Керівник ВП ДП «Центр залучення «зелених» інвестицій» Богдан Радченко.
Костянтин Гура відзначив, що «зелений» тариф - механізм, призначений для заохочення населення для вироблення електроенергії з альтернативних джерел енергії. «Дуже важливо, щоб законодавство відповідало вимогам часу. Саме тому наприкінці 2018 року Верховна Рада ухвалила в першому читанні законопроект №8449-д щодо нової системи підтримки відновлюваної енергетики (ВДЕ)». Основне нововведення – перехід від «зеленого» тарифу до аукціонів на постачання енергії з ВДЕ. Аукціони визначатимуть переможця за єдиним критерієм – найнижчою ціною.