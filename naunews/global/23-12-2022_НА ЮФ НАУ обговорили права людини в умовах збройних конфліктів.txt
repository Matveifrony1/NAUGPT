Заголовок: НА ЮФ НАУ обговорили права людини в умовах збройних конфліктів
Дата: 23/12/2022
URL: https://nau.edu.ua/ua/news/2022/12/na-yuf-nau-obgovorili-prava-lyudini-v-umovah-zbroynih-konfliktiv.html
==================================================

Нещодавно Інформаційно-просвітницьким центром з прав людини Юридичного факультету НАУ проведено науково-просвітницький захід на тему «Права людини в умовах збройних конфліктів», який присвячено Міжнародному дню прав людини, що традиційно відзначається 10 грудня.
Мета заходу - обговорення сучасних практичних питань захисту прав людини в умовах повномасштабної збройної агресії російської федерації.
Із вступним словом до учасників звернувся в.о. декана Юридичного факультету, доктор юридичних наук Володимир Нікітін, зазначивши: «Права людини – це одне із фундаментальних понять сучасної юриспруденції…… Особливо є актуальним обговорення питань захисту прав людини в умовах війни».
У науково-просвітницькому заході взяли участь: старший координатор проєктів HELР Генерального директорату з прав людини та верховенства права Ради Європи Ольга Костенко; державний секретар Міністерства з питань реінтеграції тимчасово окупованих територій України Кирило Домбровський; заступник начальника відділу прав військовополонених та моніторингу місць утримання військовополонених Управління додержання прав осіб, позбавлених свободи внаслідок збройної агресії проти України та зниклих безвісти Департаменту моніторингу додержання прав у секторі оборони та прав ветеранів і військовослужбовців, полонених та членів їх родин Секретаріату Уповноваженого Верховної Ради України з прав людини Оксана Горбачова; начальник Управління у сфері державної реєстрації актів цивільного стану та проставлення апостиля Міністерства юстиції України Ірина Дубиківська; провідний юрист з прав людини Представництва Норвезької ради у справах біженців в Україні Юлія Воронкова; суддя Київського апеляційного суду Галина Мостова; суддя Жовтневого районного суду міста
Дніпра Максим Ходаківський; адвокат, керівник адвокатського об’єднання, аспірант НАУ Андрій Бахмач; к.мед.наук, доцент, доцент кафедри судової медицини та медичного права
Національного медичного університету ім. О.О. Богомольця Наталія Ергард; перший заступник директора з науково-дослідної роботи Державного інституту сімейної та молодіжної політики, к.ю.н., доцент кафедри правознавства та галузевих юридичних дисциплін Національного педагогічного університету імені М.П. Драгоманова, Заслужений працівник соціальної сфери України Павло Горінов; директор спеціалізованої школи І-ІІІ ступенів з поглибленим вивченням англійської мови № 92 імені Івана Франка м. Києва (учитель вищої категорії, старший учитель, переможець конкурсу «Учитель року» 2021 року в номінації «Директор школи» Рузана Соломаха; завідувачі кафедр, науково-педагогічні працівники та студенти.
Учасники розглянули питання: сутність та значення програми HELP Ради Європи та спеціального порталу для юридичної допомоги під час війни в Україні; роль Міністерства з питань реінтеграції тимчасово окупованих територій України в сучасних умовах воєнного стану; роль Омбудсмена у додержанні прав військовополонених; особливості державної реєстрації актів цивільного стану в період воєнного стану; правовий статус внутрішньопереміщених осіб та гарантії їх захисту; забезпечення права на правову допомогу в умовах воєнного стану; специфіка волонтерської діяльності в Україні в умовах безпекових і військових викликів; судовий захист прав фізичної особи у сфері охорони здоров’я в умовах воєнного стану; захист права військовослужбовців, які брали участь у бойових діях на відновлення здоров’я; проблемні питання фіксації ушкоджень отриманих внаслідок збройних конфліктів у судово-медичній практиці;
забезпечення прав учнів під час воєнного стану.
Підбиваючи підсумки заходу, завідувач кафедри теорії та історії держави і права Олена Макеєва висловила слова вдячності всім учасникам, які у такий непростий час знайшли можливість обмінятися думками щодо запропонованої до обговорення теми, дали вичерпні відповіді та рекомендації присутнім щодо захисту прав людини в умовах збройних конфліктів.