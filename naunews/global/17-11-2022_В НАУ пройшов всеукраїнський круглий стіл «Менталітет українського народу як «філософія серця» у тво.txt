Заголовок: В НАУ пройшов всеукраїнський круглий стіл «Менталітет українського народу як «філософія серця» у творчості Г.С. Сковороди»
Дата: 17/11/2022
URL: https://nau.edu.ua/ua/news/2022/11/v-nau-proyshov-vseukrainskiy-krugliy-stil-mentalitet-ukrainskogo-narodu-yak-filosofiya-sertsya-u-tvorchosti-gs-skovorodi.html
==================================================

У рамках відзначення 300-річчя від дня народження Григорія Сковороди в Національному авіаційному університеті на факультеті лінгвістики та соціальних комунікацій 15 листопада 2022 року відбувся науковий захід, організований кафедрою української мови та культури, – Всеукраїнський круглий стіл «Менталітет українського народу як «філософія серця» у творчості Г.С.Сковороди».
Круглий стіл був присвячений актуальним питанням творчості видатного українця, відомого поза межами нашої країни, автора, твори якого є актуальними і на часі завжди.
До роботи конференції доєдналися учасники з НАУ, а також гості – викладачі та студенти з Рівненського державного гуманітарного університету, Національного університету «Полтавська політехніка імені Юрія Кондратюка», Національного університету біоресурсів і природокористування України, Державного університету телекомунікацій, Відокремленого структурного підрозділу «Фаховий коледж інформаційних технологій та землевпорядкування НАУ», Рівненського економіко-технологічного коледжу НУВГП, Обласного наукового ліцею в м.Рівне Рівненської обласної ради.
Привітали учасників круглого столу й виголосили доповіді завідувач кафедри української мови та культури НАУ Світлана Литвинська, доцент кафедри українознавства, культури та документознавства Національного університету «Полтавська політехніка імені Юрія Кондратюка» Людмила Чередник, доцент кафедри української літератури Рівненського державного гуманітарного університету Раїса Тхорук.
Під час роботи конференції було представлено доповіді, у яких ґрунтовно досліджено питання центральних образів у філософії Г.Сковороди, зокрема концепти свободи, любові, щастя, впливу письменника на формування української кордоцентричної традиції, поетичного виміру біблійних образів у творах, "європейські адреси" мандрівника за знаннями Григорія Сковороди та ін. Доповіді супроводжувалися активним обговоренням і жвавою дискусією.
Щиро дякуємо учасникам круглого столу за плідну роботу!