Заголовок: Презентація архітектурної освіти в НАУ на Міжнародній виставці InterBuildExpo
Дата: 29/03/2024
URL: https://nau.edu.ua/ua/news/2024/3/prezentatsiya-arhitekturnoi-osviti-v-nau-na-mizhnarodniy-vistavtsi-interbuildexpo.html
==================================================

20-22 березня 2024 року
в Міжнародному виставковому центрі відбулася щорічна Міжнародна виставка
InterBuildExpo
— наймасштабніша будівельна подія України. Ця виставка, що проводиться з 1994 року, є найбільш очікуваним галузевим заходом, який щороку збирає понад
1000 брендів та 30 тисяч відвідувачів.
Експозиція InterBuildExpo охоплює
три павільйони
, присвячені різним напрямкам будівництва. На інтерактивних майданчиках проходять презентації, майстер-класи та демонстрації продукції і технологій. Унікальна ділова програма налічує більше
40 професійних заходів
закритого та відкритого форматів, сегментованих за основними галузевими напрямками.
Важливою подією ділової програми
22 березня
стала
панельна дискусія на тему «Освіта в архітектурі: виклики та потреби 2024 року»
від Медіа групи DMNTR | «Дім та Інтер’єр». Модератором дискусії виступив
Олександр Кащенко
— декан Архітектурного факультету КНУБА. Спікерами були
Октябрина Чемакіна
— деканеса Факультету наземних споруд і аеродромів НАУ та
Михайло Бутик
— декан Факультету будівництва та архітектури КиМУ, випускник НАУ.
Під час дискусії
обговорювалися питання
використання штучного інтелекту в архітектурному та дизайнерському проектуванні, необхідність практичної підготовки фахівців у співпраці із стейкхолдерами, а також сучасні виклики відновлення України в контексті освітньо-професійних програм підготовки спеціалістів архітектурно-будівельної галузі.
Октябрина Чемакіна розповіла
про досвід Факультету наземних споруд і аеродромів НАУ, наголосивши на важливості формування індивідуальних освітніх траєкторій студентів, розширення кола професійних компетенцій та складання тематики дипломного проектування відповідно до сучасних потреб.
Ця дискусія стала вагомою підтримкою для подальшого розвитку та активізації навчального процесу в Національному авіаційному університеті в галузі архітектури та будівництва.