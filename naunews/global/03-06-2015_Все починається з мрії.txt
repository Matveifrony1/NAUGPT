Заголовок: Все починається з мрії
Дата: 03/06/2015
URL: https://nau.edu.ua/ua/news/2015/6/vse-pochinaetsya-z-mrii.html
==================================================

Американська освітянка Марва Коллінз сказала: «Успіх не прийде до Вас. Ви самі повинні дійти до нього». Ці слова означають цілий всесвіт для тих, хто рухається до своєї мети, як це зробила студентка 5 курсу спеціальності «Переклад» Олена Вовк.
Олена стала фіналісткою та стипендіатом Стипендіальної програми «Завтра.UA» Фонду Віктора Пінчука у 2015 р. Але шлях до перемоги не був простим. Трирічна робота над темою, дві спроби участі у програмі – і от нарешті очікуваний результат. Участь у програмі дала дівчині можливість познайомиться із цікавими людьми, долучитися до організації соціального проекту та відчути, що ти можеш справді зробити щось для своєї Батьківщини. Олена стала однією із п'яти фіналістів програми від Авіаційного університету та однією із трьох фіналістів, чия робота була із наукового напряму «Філологія та журналістика».
Вітаємо переможницю та її наукового керівника доцента С. Г. Шурму і бажаємо всім вірити в свої сили на шляху до мети!