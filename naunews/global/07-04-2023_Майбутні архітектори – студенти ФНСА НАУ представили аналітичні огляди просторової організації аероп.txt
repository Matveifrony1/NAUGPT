Заголовок: Майбутні архітектори – студенти ФНСА НАУ представили аналітичні огляди просторової організації аеропортів
Дата: 07/04/2023
URL: https://nau.edu.ua/ua/news/2023/4/maybutni-arhitektori-–-studenti-fnsa-nau-predstavili-analitichni-oglyadi-prostorovoi-organizatsii-aeroportiv.html
==================================================

3 квітня 2023 року на факультеті наземних споруд та аеродромів НАУ пройшов семінар «Аеропорти очами майбутніх архітекторів» за участю здобувачів вищої освіти за спеціальністю 191 «Архітектура та містобудування».
Модератором заходу була доцент кафедри інфраструктури авіаційного транспорту, дійсний член Академії будівництва України, голова аеродромного комітету «Асоціації аеропортів України» цивільної авіації Галина Агєєва.
Студенти 3 курсу представили аналітичні огляди просторової організації території світових та вітчизняних аеропортів, приаеродромних територій; планувальних рішень пасажирських та вантажних терміналів, паркінгів, підготовлені за результатами вивчення відповідних тем навчальної дисципліни «Будівлі та споруди аеропортів».
Бурхливе обговорення викликали графічні матеріали та техніко-економічні показники аеропортових комплексів Міжнародного аеропорта (МА) «Бориспіль» (доповідачі: Владлєна Ворощук, Світлана Костюк), МА «Полтава» (доповідач: Дарія Зуб), МА «Харків» (доповідач: Дар’я Тараненко), МА «Відень-Швехат» (доповідач: Юлія Іщук), МА «Даллас — Форт-Верт» (доповідач: Богдана Кот), МА «Казнас-Сіті» (доповідач: Валентина Ємельянова), МА імені Кінгсфорд Сміта, Сідней (доповідач: Вікторія Бойко), МА «Осло/ Гардермуен» (доповідач: Дмитро Тригуб) та ін.
Для майбутніх архітекторів підготовка аналітичних оглядів – перший крок на шляху формування навичок систематизації інформації та оволодіння знаннями теоретичних основ та методів проєктування будівель та споруд аеропортів.