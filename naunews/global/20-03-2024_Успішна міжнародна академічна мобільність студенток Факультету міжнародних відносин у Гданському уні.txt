Заголовок: Успішна міжнародна академічна мобільність студенток Факультету міжнародних відносин у Гданському університеті
Дата: 20/03/2024
URL: https://nau.edu.ua/ua/news/2024/3/uspishna-mizhnarodna-akademichna-mobilnist-studentok-fakultetu-mizhnarodnih-vidnosin-u-gdanskomu-universiteti.html
==================================================

Студентки Факультету міжнародних відносин завершили навчання за програмою академічної мобільності
Erasmus+
у Гданському університеті (Польща). Це стало можливим завдяки тісній співпраці декана ФМВ
Юрія Волошина
та професорки кафедри міжнародного права та порівняльного правознавства ФМВ
Наталії Мушак
з адміністрацією та викладачами Гданського університету.
Завдяки участі у програмі Erasmus+
студентки отримали можливість ознайомитися
з передовим європейським досвідом у сфері міжнародного права та адміністрування, соціальних наук та міжнародного бізнесу, розширити культурний кругозір та поглибити знання в одному з найбільших закладів вищої освіти Польщі.
Єлизавета Ясінська, Олександра-Ярослава Боднар та Наталія Калашнікова
упродовж семестру вивчали дисципліни англійською  мовою, зокрема,  «Міжнародне економічне право», «Фінансове право: податкове право в Європі», «Фінансове право: європейське банківське та інвестиційне право», «Конституційне право: вплив на процес прийняття рішень: лобіювання, групи інтересів».
Студентки відвідували лекції відомих викладачів та  світових юристів-практиків, зокрема, професора
Іси Фредерікса
з Університету Йоганнесбурга який викладав міжнародне торговельне право та доктора
Янга Жу
з Факультету Права Університету Принца Мухаммада бін Фахда (Саудівська Аравія), який познайомив з правами людини в глобалізованому світі.
Доктор Ван Ян
з Юридичної школи Океанського університету Китаю викладав у наших студенток історію права, а доктор
Айша Аль-Аммарі
з Коледжу Права Університету Катару — конституційне право.
Здобувачки ФМВ представили Україну на міжнародній науковій арені, написавши статті про воєнні конфлікти, культурну спадщину України та боротьбу українського народу на нелегкому шляху до здобуття перемоги.
Також в рамках навчання
студентки відвідали Європейський центр солідарності у Гданську, де вони ознайомилися з історією боротьби за свободу та права польського народу.
Вітаємо студенток з успішним завершенням навчання та отриманням важливого досвіду, що сприятиме особистому зростанню та конкурентоспроможності на міжнародному  ринку праці.