Заголовок: Відбувся семінар з міждисциплінарних досліджень на кафедрі управління людським фактором Навчально-наукового інституту неперервної освіти
Дата: 21/05/2024
URL: https://nau.edu.ua/ua/news/2024/5/vidbuvsya-seminar-z-mizhdistsiplinarnih-doslidzhen-na-kafedri-upravlinnya-lyudskim-faktorom-navchalno-naukovogo-institutu-neperervnoi-osviti.html
==================================================

17 травня 2024 року
на кафедрі управління людським фактором Навчально-наукового інституту неперервної освіти НАУ відбувся науковий семінар
«Методологічні засади та методичні особливості організації міждисциплінарних досліджень у галузі людського фактору».
Символічно, що захід пройшов напередодні Дня науки, який в Україні щорічно відзначають у третю суботу травня.
Метою семінару було
формування спільного бачення науковцями кафедри перспективних напрямів міждисциплінарних досліджень та обговорення питань наукової співпраці відповідно до напрямків діяльності кафедри, що охоплюють управлінські, психологічні, медичні, інженерні та педагогічні аспекти людського фактору.
У вступному слові
завідувачка кафедри професорка
Людмила Сидорчук запропонувала
концептуальне бачення поєднання теоретичних і прикладних ділянок роботи з проблематики ризиків людського фактору.
Науковці кафедри детально
розглянули такі питання
: координація зусиль в опрацюванні перспективних моделей і концепцій роботи з людським фактором у галузях з підвищеними ризиками в умовах Industry 4.0, розширення напрямів емпіричних досліджень психологічних аспектів функціонування сучасних соціотехнічних систем, участь у розробці новітніх засобів інформаційної взаємодії між людиною і машиною.
Окрему увагу приділили
програмам дослідження індивідуальної та командної надійності працівників в різних умовах діяльності, проблематиці виробничої психогігієни та психопрофілактики, кризового менеджменту та навчання персоналу на підприємствах і в організаціях.
Зі своїми науковими напрацюваннями
та ідеями щодо об’єднання й координації зусиль на міждисциплінарних ділянках виступили професор кафедри
Олександр Петренко
, доцент
Сергій Вишніченко
та доцентка
Олена Сечейко
. Активну участь в обговоренні взяли співробітники кафедри, наукові партнери та гості семінару.