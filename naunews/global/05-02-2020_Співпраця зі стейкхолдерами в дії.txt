Заголовок: Співпраця зі стейкхолдерами в дії
Дата: 05/02/2020
URL: https://nau.edu.ua/ua/news/2020/2-lyutiy/spivpratsya-zi-steykholderami-v-dii.html
==================================================

Інститут новітніх технологій та лідерства відвідали представники  ДП «Київприлад»,  Державного інституту космічних досліджень та конструкторського бюро ПАТ «НВК «Курс». Зустріч відбулась у рамках розвитку взаємодії НАУ зі стейкхолдерами та створення інноваційних проєктів.
Під час зустрічі обговорено дорожню карту спільної взаємодії та розвитку проєктів у аерокосмічній галузі. Нагальна потреба сьогодення, що активно обговорюється у науково-технічній спільноті  і є найактуальнішою  на міжнародному та національному рівнях – моніторинг іоносфери. Учасники студентського конструкторського бюро НАУ також працюють над схожою проблематикою і вже мають певні напрацювання у цьому напрямку.
Генеральний директор ДП «Київприлад» Олександр Осадчий наголосив, що наразі, країни, які не мають космічних технологій, залишаються  за межами глобального розвитку людства.  Тому зараз,  у молодих вчених та інноваторів є реальна можливість взяти участь у розвитку ідеології освоєння космосу.
Фахівці, присутні на зустрічі, домовились про створення спільного  науково-технічного Центру для вирішення комплексних завдань розвитку аерокосмічної галузі.
Партнери НАУ готові надавати матеріально-технічну, менторську та експертну підтримку, а також створити спільну команду розробників із залученням молодих інноваторівстудентського конструкторського бюро університету.