Заголовок:Теорія, методи та методики діагностики аеродинамічного стану зовнішнього обводу літального апарата у польоті

Дата: ----------
URL: https://nau.edu.ua/ua/menu/science/naukova-robota/naukovi-rozrobki/teoriya-metodi-ta-metodiki-diagnostiki-aerodinamichnogo-stanu.html
==================================================
Теорія, методи та методики діагностики аеродинамічного стану зовнішнього обводу літального апарата у польоті
 

Проблемою оцінки льотно-технічних характеристик літальних апаратів (ЛА) займаються багато років практично у всіх авіаційних державах. Велика кількість публікацій в Україні та за кордоном присвячені оцінкам впливу якості поверхні ЛА на втрату палива, визначенню лобового опору голівок заклепок, впливу залишкової деформації крила на злітно-посадкові характеристики літака, оцінкам опору ЛА при наявності герметизації та ін. Але такі дослідження не розглядають питань діагностування зовнішніх обводів ЛА у польоті, вони практично констатують факти зміни льотно-технічних характеристик ЛА при тривалій експлуатації в умовах дії деградуючих факторів за принципом “Якщо-то”. Якщо з’явились хвильові деформації поверхні ЛА, то у подальшій льотній його експлуатації збільшуються витрати палива на кілометр польоту і тому подібне. Такі дослідження не розглядають питань діагностики стану зовнішнього обводу літака та виникаючого ушкодження його на аеродинамічні характеристики у польоті.

Бурхливий розвиток стратегії використання авіації у локальних війнах примусило держави-члени НАТО і особливо США негайно зайнятися дослідженням впливу різноманітних уражень зовнішніх обводів ЛА на їх льотно-технічні характеристики. Крім того, виникла проблема раннього діагностування моменту, місця і степені ураження з метою реконфігурації керування ЛА. Тому останніх 5 років у цих країнах почалися активні дослідження можливості вирішення цієї проблеми. Такі ж дослідження ведуться і в НАУ.

 

  

 

Незважаючи на неконкретність у висвітленні досягнутих успіхів у вирішенні цієї проблеми, на основі порівняльного аналізу напрямків і шляхів досліджень в НАУ та за кордоном, можна зробити висновок, що розвиток наукових досліджень по цій проблемі йде паралельно з деяким випередженням в НАУ. Крім того, при урахуванні напрацювань авторів можна отримати конкурентноспроможні результати, що можуть бути використані і в інших галузях народного господарства.


