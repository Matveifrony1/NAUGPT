Заголовок: Відбувся перший випуск магістрів на Факультеті комп’ютерних наук та технологій
Дата: 06/02/2024
URL: https://nau.edu.ua/ua/news/2024/2/vidbuvsya-pershiy-vipusk-magistriv-na-fakulteti-komp’yuternih-nauk-ta-tehnologiy.html
==================================================

01 лютого 2024
року на Факультеті комп’ютерних наук та технологій відбулася знаменна подія — перший випуск магістрів!
Дипломи магістра отримали
135 випускників
спеціальностей 122 «Комп’ютерні науки»  (за освітньо-професійними програмами «Інформаційні управляючі системи та технології» та «Інформаційні технології проектування») та 123 «Комп’ютерна інженерія» за освітньо-професійними програмами «Комп'ютерні системи та мережі» та «Системне програмування»).
10 студентів
завершили навчання з відзнакою.
З вітальним словом до випускників звернувся в.о. ректора
Володимир Шульга
, який відзначив не простий період в історії нашої держави, на який припало навчання наших магістрів: пандемія, повномасштабна війна, постійні тривоги.
Декан факультету
Сергій Гнатюк
вручив дипломи та відзнаки факультету, а також привітав випускників та побажав успішної кар'єри в галузі ІТ, подальших життєвих досягнень та ґараздів.
Запрошеним гостем на випуску був
Олександр Курінний
, випускник магістратури НАУ 2007 року, директор ІТ-компанії AxxonSoft Ukraine, голова ради роботодавців ФКНТ. Він з радістю згадав свої студентські роки та побажав успіху, натхнення і великого майбутнього випускникам!
Разом із викладачами, батьками та друзями випускники відзначили завершення цього важливого етапу свого життя, виражаючи вдячність за ґрунтовні знання та всебічну підтримку, отримані під час навчання.
Колектив факультету щиро вітає магістрів 2023 року із завершенням надзвичайно цікавого та неповторного періоду в житті та бажає не зупинятися на досягнутому, впевнено рухатись вперед до нових досягнень, втілюючи свої мрії в реальність!