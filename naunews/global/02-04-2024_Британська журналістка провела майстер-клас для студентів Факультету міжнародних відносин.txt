Заголовок: Британська журналістка провела майстер-клас для студентів Факультету міжнародних відносин
Дата: 02/04/2024
URL: https://nau.edu.ua/ua/news/2024/4/britanska-zhurnalistka-provela-mayster-klas-dlya-studentiv-fakultetu-mizhnarodnih-vidnosin.html
==================================================

Британська журналістка видань «The Telegraph» та  «The Guardian», тележурналістка каналу ITN, фуд-блогерка
Фелісіті Спектор
провела майстер-клас для студентів ФМВ.
Спікерка поділилася своїм досвідом та порадами
щодо дотримання журналістської етики та об’єктивності у роботі. Вона зазначила, що варто уникати суб’єктності у своїх матеріалах і не висловлювати власну думку з приводу будь-якої новини, адже це порушуватиме стандарти роботи у сфері журналістики.
Фелісіті Спектор порадила
працювати максимально об’єктивно і висвітлювати ситуацію обов'язково з двох сторін, приділивши їм однакову кількість уваги. Такі прийоми допоможуть працювати на рівні високого професіоналізму.
Вона розповіла про
важливі кейси в журналістиці
при висвітленні подій, вміння поєднувати роботу та хобі, поділилась власним досвідом роботи в британських ЗМІ, як працювати журналісту у соціальних мережах та розкрила секрети набору підписників в інстаграмі.
Британська гостя зізналась, що зараз вона г
отує книгу про українську кухню.
Унікальна збірка, яка буде містити не лише рецепти, а інтерв'ю та історичні факти, в тому числі про російсько-українську війну та його взаємозв’язок з українською кухнею.
Фелісіті Спектор також
відповіла на численні запитання студентів
, що, зокрема, стосувались її улюблених українських страв, діяльності медіа в сучасному світі та майбутнього соціальних мереж.