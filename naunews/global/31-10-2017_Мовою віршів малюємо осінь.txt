Заголовок: Мовою віршів малюємо осінь
Дата: 31/10/2017
URL: https://nau.edu.ua/ua/news/2017/10/movoyu-virshiv-malyuemo-osin.html
==================================================

26 жовтня 2017 року старший викладач кафедри української мови та культури Навчально-наукового гуманітарного інституту Тетяна Чухліб разом зі студентами поетично відзначили свято осені.
Відомо, що поети люблять осінь. Чому? Відповідей може бути безліч. Можливо через чарівливе казкове різнобарв’я, яке своїм магічним пензлем намалювала природа. Чи, може, тому, що сама осінь активізує природну здатність поета до співпереживання, бо в осені завжди відчутний певний драматизм прощання з недавно відбуялим теплим літом.
Люблять осінь з її неповторною красою і студенти НАУ. За засіданні Літературної вітальні студенти читали поезію про осінь відомих поетів, поетів-початківців та авторські твори. Хлопці та дівчата із задоволенням переглянули презентації на осінню тематику. Представили відео з осінніми краєвидами НАУ. Присутніх не залишили байдужим пейзажні осінні описи та краса художнього слова в тематичних віршах. А ті студенти, які вміють малювати, візьмуть пензлі й намалюють свій осінній пейзаж.
Отож, мовою поетичних творів учасники Літературної вітальні, прагнули досягнути того, щоб, відчувши благотворний вплив природи на людину, навчитися любити, оберігати й примножувати її.