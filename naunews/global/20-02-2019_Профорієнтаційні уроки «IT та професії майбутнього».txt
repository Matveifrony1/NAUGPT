Заголовок: Профорієнтаційні уроки «IT та професії майбутнього»
Дата: 20/02/2019
URL: https://nau.edu.ua/ua/news/2019/2/proforientatsiyni-uroki-it-ta-profesii-maybutnogo.html
==================================================

Цикл профорієнтаційних уроків «IT та професії майбутнього» для учнів середніх та старших класів навчальних закладів освіти Києва № 13 та № 197 провів IT CLUB NAU. Програму заходу підготував фахівець Інституту інноваційних освітніх технологій (ІІОТ) Сергій Алпатов.
Під час уроку учні мали нагоду дізнатися багато нового та цікавого про перспективи сучасних інформаційних технологій: які професії будуть актуальні у наступні 10 років; як правильно обрати бажану професію; чому майбутнє саме за інформаційними технологіями; як почати заробляти і встигати вчитись.
IT CLUB NAU – це освітній та профорієнтаційний проект для учнів різного віку, що реалізується в межах програми «Обдарована особистість», яка започаткована ІІОТ НАУ. Тренери IT CLUB NAU вміло створюють сучасний вільний простір, де школярі можуть творчо реалізувати власні здібності, розкрити свої таланти, розвинути критичне мислення; професійно самовизначитися.