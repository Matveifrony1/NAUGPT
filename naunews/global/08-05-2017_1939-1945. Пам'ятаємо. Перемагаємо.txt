Заголовок: 1939-1945. Пам'ятаємо. Перемагаємо
Дата: 08/05/2017
URL: https://nau.edu.ua/ua/news/2017/4/1939-1945-pamyataemo-peremagaemo.html
==================================================

Друга світова війна – свідчення прояву патріотизму, великих чеснот воїнів-українців, що боролися проти нацизму. За важких умов панування тоталітарної системи, ціною незчисленних утрат вони змогли захистити свій дім і свою Батьківщину. Жива пам’ять про такі події є застереженням для будь-якої країни, наочним аргументом на користь збереження незалежності.
Понад 7 мільйонів українців завойовували зі зброєю в руках перемогу над фашизмом, з них два з половиной мільйони були нагороджені радянськими та західними бойовими нагородами. Але ця перемога дісталася нам дорогою ціною. Під час бойових дій та в полоні загинуло 3-4 млн військових, підпільників і цивільних, 4-5 млн цивільних загинуло через окупаційний терор та голод в тилу. До 5 млн жителів були евакуйовані або примусово вивезені до Росії та Німеччини, частина з яких не повернулася. Загалом безповоротні втрати України (українців та інших народів) становили 8-10 млн осіб.
Для України Друга світова війна – національна трагедія, під час якої українці, позбавлені власної державності, змушені були воювати за чужі інтереси. За Україну воювали дві тоталітарні системи, які однаково не рахувалися з ціною людського життя.
Разом з тим Друга світова війна – свідчення прояву патріотизму, великих чеснот воїнів-українців, що боролися проти нацизму. За важких умов панування тоталітарної системи, ціною незчисленних утрат вони змогли захистити свій дім і свою Батьківщину. Жива пам’ять про такі події є застереженням для будь-якої країни, наочним аргументом на користь збереження незалежності, громадянського миру, єдності та злагоди у суспільстві. А також – запобіжним фактором від можливості повторення подібного сценарію.
Сьогодні, коли наша країна знов переживає важкі часи, вшановуючи пам'ять воїнів Другої світової, згадаємо героїв сьогодення, синів та доньок України, що нині зі зброєю в рукаї боронять нашу незалежність. Україна переможе!
У підготовці матеріалу використовувалися рекомендації Українського інституту національної пам’яті.