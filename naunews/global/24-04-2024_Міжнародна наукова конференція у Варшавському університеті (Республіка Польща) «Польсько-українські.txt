Заголовок: Міжнародна наукова конференція у Варшавському університеті (Республіка Польща) «Польсько-українські відносини в умовах російської агресії проти України: історичний та сучасний контексти»
Дата: 24/04/2024
URL: https://nau.edu.ua/ua/news/2024/4/mizhnarodna-naukova-konferentsiya-u-varshavskomu-universiteti-(respublika-polshcha)-polsko-ukrainski-vidnosini-v-umovah-rosiyskoi-agresii-proti-ukraini-istorichniy-ta-suchasniy-konteksti.html
==================================================

11-12 квітня 2024 року
у Варшавському університеті відбулася міжнародна наукова конференція
«Польсько-українські відносини в умовах російської агресії проти України: історичний та сучасний контексти»
.
Організатором заходу виступив
Факультет історії Варшавського університету, а
співорганізаторами
стали Факультет політології та журналістики Університету імені Адама Міцкевича у Познані, Навчально-науковий інститут міжнародних відносин, історії та філософії Черкаського національного університету імені Богдана Хмельницького, Інститут української археографії та джерелознавства імені М.С. Грушевського НАН України та Музей польських дітей-жертв тоталітаризму.
Від Національного авіаційного університету
в конференції взяли участь
(в онлайн-форматі) доцентки кафедри історії та документознавства Факультету лінгвістики та соціальних комунікацій
Людмила Божук
і
Леся Халецька
. Вони представили спільну доповідь
«Ініціативне документування подій російсько-української війни (2022–2024 рр.) державними архівами України. Взаємодія з польськими партнерами».
Робота конференції розпочалася
з виголошення пленарних доповідей та продовжилася на секційних засіданнях. Представлені дослідження охопили широке коло питань українсько-польських відносин у контексті російського вторгнення в Україну, зокрема солідарність, співпраця (у тому числі наукова), допомога українським біженцям, а також питання польсько-української архівної співпраці до і після російської агресії проти України, документування та дослідження воєнних злочинів.
Доповіді учасників конференції
відзначалися ґрунтовністю дослідження обраної проблематики
, а також емоційністю. Зокрема, були представлені такі доповіді:
«Державний архів у Пьотркові Трибунальському — польсько-українська архівна співпраця до та після російської агресії проти України — окремі аспекти» доктора
Томаша Матущака
, директора Державного архіву в Пьотркові-Трибунальському;
«Українсько-польські відносини в умовах російського вторгнення в Україну (2022–2024 рр.): приклади солідарності та співпраці (академічний аспект)» докторки
Ольги Морозової
, професорки Черкаського національного університету імені Богдана Хмельницького, Варшавського університету;
«Співпраця факультету політології та журналістики Адама Міцкевича з українськими університетами в умовах повномасштабної російської агресії — сила емпатії та робота пам’яті» доктора
Бартоша Гордецького
, професора Факультету політології та журналістики Університету імені Адама Міцкевича в Познані;
«Динаміка взаємної рецепції українців і поляків унаслідок повномасштабної російсько-української війни» доктора історичних наук, професора Львівського національного університету імені Івана Франка
Леонада Зашкільняка
і
Романа Мартинчука
(Львівський національний університет імені Івана Франка);
«Стан польсько-українських відносин у громадській думці у Польщі та Україні після російської атаки у 2022 році» докторки
Антоніни Козирської
, професорки Університету імені Миколая Коперника в Торуні;
«Досвід державного архіву Миколаївської області у збереженні архівних фондів в умовах воєнних конфліктів» головний спеціаліст Державного архіву Миколаївської області
Костянтина Картузова
та інші.
Робота секції завершилася підсумковою дискусією.