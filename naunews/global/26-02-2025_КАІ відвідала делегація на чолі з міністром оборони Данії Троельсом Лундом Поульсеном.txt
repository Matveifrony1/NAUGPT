Заголовок: КАІ відвідала делегація на чолі з міністром оборони Данії Троельсом Лундом Поульсеном
Дата: 26/02/2025
URL: https://nau.edu.ua/ua/news/2025/2/kai-vidvidala-delegatsiya-na-choli-z-ministrom-oboroni-danii-troelsom-lundom-poulsenom.html
==================================================

24 лютого з офіційним візитом в КАІ завітала делегація на чолі з міністром оборони Данії Троельсом Лундом Поульсеном. Також у складі делегації був Надзвичайний та Повноважний Посол Королівства Данії в Україні Оле Егберг Міккельсен та члени Фолькетингу Данії Карстен Бах, Крістіан Піхл Лоренцен і Анна Валентина Берселсен.
Від Авіаційного на зустрічі були в.о. президентки КАІ Ксенія Семенова, перший проректор Ігор Кравчишин та керівник Управління інноваційного розвитку КАІ Юрій Власюк.
В рамках зустрічі обговорили перспективи співпраці КАІ з університетами Данії. Зараз Київський авіаційний інститут має унікальну експертизу адаптації навчального процесу під потреби держави та бізнесу, зокрема в оборонній сфері, якою готовий ділитися з університетами інших країн, зокрема Данії. Також на зустрічі делегація з Данії ознайомилася з розробками, над якими працюють студенти Авіаційного.
Дякуємо Данії за щирий інтерес до розвитку освіти в Україні та, зокрема, за готовність підтримувати освітні та наукові ініціативи КАІ.