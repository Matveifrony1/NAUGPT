Заголовок: Студентське самоврядування у вищих навчальних закладах України як фактор демократизації вищої освіти
Дата: 20/02/2016
URL: https://nau.edu.ua/ua/news/2016/2/studentske-samovryaduvannya-u-vnz.html
==================================================

18 лютого 2016 року в Навчально-науковому Юридичному інституті відбувся II Міжвузівський круглий стіл на тему: «Студентське самоврядування у вищих навчальних закладах України як фактор демократизації вищої освіти».
У засіданні взяли участь студентські активісти Національного авіаційного університету, КУП НАН України, КНУ ім. Тараса Шевченка, Академії адвокатури України. До обговорення питань ролі та активізації студентського активу в діяльності вищого навчального закладу долучилися: проректор з соціальної роботи НАУ Тетяна Калита, директор НН ЮІ Ірина Сопілко, відповідальний за наукову роботу Ростислав Калюжний, відповідальна за роботу зі студентами Ніна Троцюк.
Такий захід вдруге об'єднав небайдужих представників студентського самоврядування, які обмінялися досвідом і навичками управління в органах студентського самоврядування та обговорити проблеми й перспективи розвитку студентського активу у ВНЗ, форми взаємодії адміністрації вищого навчального закладу зі студентською громадою, взаємодію профкому, органів студентського самоврядування та адміністрації у вищих навчальних закладах.
Активна участь студентів у таких заходах вкотре доводить, що молоде покоління здатне забезпечити Україні щасливе майбутнє.