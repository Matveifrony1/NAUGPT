Заголовок: Перемога екологів у Всеукраїнському конкурсі студентських наукових робіт «Екологія та екологічна безпека»
Дата: 22/03/2017
URL: https://nau.edu.ua/ua/news/2017/3/peremoga-ekologiv-u-vseukrainskomu-konkursi-studentskih-naukovih-robit-ekologiya-ta-ekologichna-bezpeka.html
==================================================

15-17 березня 2017 року на базі Полтавського національного технічного університету ім. Юрія Кондратюка проходив ІІ тур Всеукраїнського конкурсу студентських наукових робіт з природничих, технічних та гуманітарних наук за галуззю «Екологія та екологічна безпека».
Він спрямований на виявлення та підтримку студентської молоді, створення умов для її творчого зростання та активізації наукової роботи, як найважливішого чинника формування фахівців нового типу. На захисті було представлено 94 наукові роботи, які були удостоєні права прилюдного захисту своїх наукових здобутків перед фаховою комісією.
Фахова комісія, яка складалася з професорів, доцентів провідних вищих навчальних закладів України з підготовки екологів провела оцінку студентських наукових робіт і визначила кращих молодих науковців, яких було нагороджено дипломами І, ІІ та ІІІ ступенів. Студентка кафедри екології ННІЕБ НАУ Наталія Лук'яненко представила наукову роботу авторів К. Вітюк та Н. Лук'яненко «Застосування рослинних ефірних олій для оздоровлення мікрофлори повітря навчальних аудиторій» (керівник – доц. каф. екології, к.б.н., Т. Білик). Робота отримала високу оцінку журі і була нагороджена дипломом ІІ ступеня. Бажаємо творчих успіхів, не зупинятися на досягнутому та підкорювати нові наукові вершини!