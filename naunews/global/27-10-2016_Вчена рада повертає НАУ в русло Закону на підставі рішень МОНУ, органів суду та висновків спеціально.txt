Заголовок: Вчена рада повертає НАУ в русло Закону на підставі рішень МОНУ, органів суду та висновків спеціальної комісії
Дата: 27/10/2016
URL: https://nau.edu.ua/ua/news/2016/10/vchena-rada-povertae-nau-v-ruslo-zakonu-na-pidstavi-rishen-monu-organiv-sudu-ta-visnovkiv-spetsialnoi-komisii.html
==================================================

26 жовтня 2016 року відбулося чергове засідання Вченої ради (ВР) Національного авіаційного університету. Це засідання має особливу вагу і значення для подальшого розвитку університету.
Першим пунктом розглядалося питання «Про приведення організаційно-штатної структури Національного авіаційного університету до вимог Закону України «Про вищу освіту», Закону України «Про наукову і науково-технічну діяльність» та інших правових актів у сфері організаційної діяльності державних установ».   З другого питання порядку денного «Про нову редакцію Статуту Національного авіаційного університету».  Під третім пунктом «Різне» розглядався ряд поточних питань – про присвоєння вчених звань, про надання дозволу погодинної оплати праці викладачів та ряд інших.
З першого питання доповідали керівник робочої групи з приведення організаційно-штатної структури Національного авіаційного університету в.о. ректора В. Ісаєнко та заступник керівника робочої групи, директор Навчально-наукового інституту аеронавігації, голова ВР університету В. Чепіженко. Після виступу доповідачів відбулося жваве обговорення. У ньому взяли участь директор Навчально-наукового аерокосмічному інституту В. Шмаров, завідувач кафедри авіаційних двигунів цього інституту М. Кулик, директор Навчально-наукового інституту міжнародних відносин А. Фоменко, перший проректор з адміністрування А. Майснер та інші. Рішення було прийнято більшістю голосів.
Ухвалено скасувати рішення Вченої ради НАУ від 21 вересня 2016 року (протокол № 7) щодо створення кафедри авіаційних транспортних технологій у складі факультету менеджменту та логістики шляхом об’єднання кафедри організації авіаційних робіт та послуг факультету менеджменту та логістики і кафедри організації авіаційних перевезень факультету менеджменту та логістики через входження цих кафедр до новоутвореного Факультету транспортних технологій.
Прийнято рішення про низку структурних змін у Навчально-науковому аерокосмічному інституті, Навчально-науковому інституті економіки та менеджменту, а також  про підсилення ряду навчально-наукових інститутів, кафедри військової підготовки науковими підрозділами з науково-дослідної частини.Вирішено створити факультет транспортних технологій. Підтримано рішення створити Навчально-науковий інститут Неперервної освіти на базі Інституту доуніверситетської підготовки, Навчально-наукового інституту післядипломного навчання, Навчально-наукового інституту заочного та дистанційного навчання, а також створити Центр міжнародної освіти на базі факультету по роботі з іноземними студентами.
Вирішено прийняти до відома інформацію щодо поновлення за рішенням суддів проректорів: першого проректора М. Луцького;  проректора з науково-педагогічної роботи та корпоративного розвитку П. Борсука; проректора з науково-педагогічної роботи та міжнародних зв’язків
І.
Зарубінську
; проректора з науково-педагогічної та виховної роботи Я. Козачка; проректора з науково-педагогічної роботи А. Полухіна.
Погодити звільнення проректора з розвитку та міжнародних зв’язків О. Авдєєва за ст. 38 Кодексу законів про працю України (згідно з поданою ним заявою).
У зв’язку зі скороченням чисельності штату працівників та затвердження Міністерством освіти і науки України штатного розпису в новій редакції, в рамках здійснення оптимізації організаційної структури НАУ: погодити звільнення першого проректора М. Луцького; проректора з науково-педагогічної роботи та корпоративного розвитку П. Борсука; проректора з науково-педагогічної роботи та міжнародних зв’язків І. Зарубінську; проректора з науково-педагогічної та виховної роботи Я. Козачка; проректора з науково-педагогічної роботи А. Полухіна.
Погодити переведення на посади проректорів за новим штатним розписом таких працівників:
Т. Іванову з посади проректора з навчальної та методичної роботи на посаду проректора з навчальної та виховної роботи;
А. Майснера з посади першого проректора з адміністрування на посаду проректора з економіки та адміністративно-господарської роботи;
В. Чепіженка з посади директора Навчально-наукового інституту аеронавігації на посаду проректора з міжнародного співробітництва.
Погодити звільнення проректора з господарської роботи В. Войцехівського, проректора з соціальної роботи Т. Калити.
Ухвалені рішення відбуваються у відповідності до чинного законодавства та мають на меті оптимізувати управлінську  структуру НАУ та вивести університет  на новий якісний рівень надання освітніх послуг, здійснення наукової діяльності та ефективної реалізації статутних завдань.