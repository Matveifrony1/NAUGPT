Заголовок: Вручення дипломів дизайнерам та архітекторам в Інституті аеропортів
Дата: 13/03/2015
URL: https://nau.edu.ua/ua/news/2015/3/vruchennya-diplomiv-dizajneram-ta-arxitektoram-v-instituti-aeroportiv.html
==================================================

4 березня 2015 року в Актовій залі НАУ відбулися урочисті збори з нагоди вручення дипломів випускникам Інституту аеропортів.
Дипломи отримали 102 фахівця освітньо-кваліфікаційних рівнів «Магістр» та «Спеціаліст» зі спеціальностей «Дизайн» та «Дизайн архітектурного середовища», 17 з них  - з відзнакою.
З привітальним словом звернулися до випускників директор Інституту аеропортів Октябрина Чемакіна, заступник директора з навчально-виховної роботи Олена Бойко, завідувач кафедри комп’ютерних технологій дизайну та графіки Юрій Ковальов, завідувач кафедри архітектури Юрій Дорошенко, завідувач кафедри дизайну інтер’єру Олена Олійник.
Промовці відзначили високий рівень підготовки студентів, про що свідчить велика кількість нагород за призові місця в міжнародних науково-практичних конференціях та конкурсах архітектурних і дизайнерських проектів, спрямованість проектів на практичну реалізацію та можливість подальшого впровадження у реальне будівництво і використання окремих ідей.
Октябрина Володимирівна особливо відзначила рівень розробки проектів, поданих на огляд-конкурс на кращий дипломний проект і  привітала переможців.
Випускники подякували викладачам, які навчали їх більше п’яти років.
Щиро вітаємо випускників і бажаємо щастя та наснаги!