Заголовок: Відбувся вебінар  щодо можливостей платформи Google Classroom для дистанційного навчання
Дата: 27/03/2020
URL: https://nau.edu.ua/ua/news/2020/berezen/vidbuvsya-vebinar-shchodo-mozhlivostey-platformi-google-classroom-dlya-distantsiynogo-navchannya.html
==================================================

Сьогодні для науково-педагогічних працівників університету проведено навчальний вебінар за допомогою сервісу Google Meet щодо можливостей ефективного використання корпоративних акаунтів G Siute for Education на навчальній платформі Google Classroom.
Відеоконференцію розпочав ректор Володимир Ісаєнко, який, зокрема,  зазначив, що «необхідні карантинні заходи не змусили нас зупинити освітній процес, оскільки наш університет уже був на шляху впровадження дистанційної форми освіти. Зовнішні обставини, що склалися, тільки прискорили процес перетворення НАУ на цифровий університет».
Проректор з навчальної роботи Артур Гудманян нагадав, що, згідно прийнятого рішення, навчальний процес в НАУ відбувається за розкладом у режимі віддаленого доступу (дистанційно).
Адміністратор Google Classroom НАУ Влад Грига презентував  можливості платформи для якісного дистанційного навчання, зокрема, покрокову інструкцію для всіх етапів навчання, використання різних форм оцінювання, завантаження навчальних матеріалів, створення відеолекцій тощо.
Учасники вебінару отримали відповіді на основні питання щодо усунення технічних негараздів, можливості імпорту уже створених навчальних матеріалів з приватних акаунтів в корпоративні, спрощення процедури запрошення студентів на курси, особливості організації та методики якісного навчального процесу через он-лайн сервіси.
Начальник відділу моніторингу якості вищої освіти Оксана Білоус анонсувала створення відеоматеріалів, що стануть  у нагоді всім учасникам освітнього процесу НАУ при використанні сервісу Google Classroom та подальше регулярне проведення подібних вебінарів.
Дякуємо усім науково-педагогічним працівникам (загалом – 218 учасників), які взяли активну участь у вебінарі.  Разом ми забезпечимо належний рівень освіти у Національному авіаційному університеті за будь-яких обставин.