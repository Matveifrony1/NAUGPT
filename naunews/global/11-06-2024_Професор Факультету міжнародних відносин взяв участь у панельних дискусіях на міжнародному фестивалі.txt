Заголовок: Професор Факультету міжнародних відносин взяв участь у панельних дискусіях на міжнародному фестивалі «Книжковий Арсенал»
Дата: 11/06/2024
URL: https://nau.edu.ua/ua/news/2024/6/profesor-fakultetu-mizhnarodnih-vidnosin-vzyav-uchast-u-panelnih-diskusiyah-na-mizhnarodnomu-festivali-knizhkoviy-arsenal.html
==================================================

Професор кафедри міжнародних відносин та стратегічних студій ФМВ
Сергій Троян взяв участь у дискусіях
«Ми стали поколіннями війни...» та «Традиції і зовнішня політика США: досвід для України» на цьогорічному Книжковому Арсеналі.
Під час дискусії «Ми стали поколіннями війни...» Сергій Троян представив книгу «Грані війни. Мережевий щоденник історика»
. У своїй книзі він зазначив: «війна змінювалася і війна змінювала нас — загартовувала, консолідувала, наповнювала новим змістом раніше буденні речі, вчила цінувати кожну мить, долати стереотипи. Перемогти російського мілітарного Левіафана можна лише силою консолідованих дій: військових, інформаційних, санкційних, культурних, дипломатичних. І зробити це треба сьогодні, щоб завтра держава-терорист знову не загрожувала нашому майбутньому. Україна перебуває на передньому краї цієї боротьби і з гідністю виконує місію самого Провидіння, розплачуючись найціннішим — життям своїх Героїв».
Також професор кафедри
Сергій Троян долучився до дискусії «Традиції і зовнішня політика США: досвід для України»
. Разом з представницею відділу преси, освіти і культури Посольства США Меган Тетрік та істориком Миколою Дорошком Сергій Троян обговорив книги з історії США: «Історія американських традицій. Від «Мейфлауера» до Сінко де Майо» Джека Девіда Еллера та «Така ж держава, як усі інші. Стисла історія міжнародних відносин США» авторства американського історика Воррена А. Коена.
У рамках XII Міжнародного фестивалю «Книжковий Арсенал»
відбулося близько 160 літературних та дискусійних заходів, кураторських програм та виставкових проєктів. «Життя на межі» — фокус-тема і основна метафора фестивалю у цьому році.