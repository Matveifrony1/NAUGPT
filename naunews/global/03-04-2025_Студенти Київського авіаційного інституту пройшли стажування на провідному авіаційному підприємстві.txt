Заголовок: Студенти Київського авіаційного інституту пройшли стажування на провідному авіаційному підприємстві BAYKAR у Туреччині
Дата: 03/04/2025
URL: https://nau.edu.ua/ua/news/2025/4/studenti-kiivskogo-aviatsiynogo-institutu-proyshli-stazhuvannya-na-providnomu-aviatsiynomu-pidpriemstvi-baykar-u-turechchini.html
==================================================

20 студентів
Київського авіаційного інституту нещодавно повернулися з Туреччини, де успішно
завершили стажування на підприємстві BAYKAR
— одному з провідних світових виробників авіаційної техніки. Ця можливість дозволила майбутнім фахівцям отримати безцінний досвід у реальних умовах високотехнологічного виробництва.
Упродовж стажування
наші студенти були інтегровані в роботу
шести ключових департаментів BAYKAR, серед яких особливо цінним став досвід у підрозділах з виготовлення та тестування систем. Це дозволило майбутнім авіаційним інженерам поглибити свої знання та набути практичних навичок у розробці передових технологій.
«Усе було супер. Здивував надзвичайно високий технологічний рівень та відношення до персоналу, яке виливається у нереально високий соціальний рівень. Відчувалося як справді велика сім’я», —
поділився враженнями один зі стажерів
, відзначаючи не лише професійні аспекти, але й корпоративну культуру компанії.
Під час стажування студенти здобули:
Практичний досвід роботи з передовими технологіями;
Реальну взаємодію з інженерами світового рівня;
Глибоке розуміння процесів авіаційного виробництва;
Нові контакти та перспективи для кар’єри.
По поверненні в Україну студентів
урочисто привітали
високопосадовці та партнери проєкту, зокрема:
Олександр Камишін
—Радник президента зі стратегічних питань;
Ігор Копитін
— Народний депутат України;
Ганна Гвоздяр
— Заступниця Міністра з питань стратегічних галузей промисловості України;
представники
посольства Туреччини в Україні та компанії AVIA VENTURES.
Київський авіаційний інститут
пишається своїми студентами,
які скористалися цим шансом і зробили важливий крок до професійного майбутнього. Такі міжнародні стажування не лише розширюють горизонти для молодих фахівців, але й зміцнюють міжнародну співпрацю в галузі авіаційних технологій.
Керівництво університету
висловлює щиру подяку партнерам
— компаніям BAYKAR та AVIA VENTURES — за надану можливість та сподівається на подальше плідне співробітництво у підготовці висококваліфікованих кадрів для авіаційної галузі.