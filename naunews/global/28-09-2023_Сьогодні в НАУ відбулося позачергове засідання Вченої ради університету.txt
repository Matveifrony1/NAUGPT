Заголовок: Сьогодні в НАУ відбулося позачергове засідання Вченої ради університету
Дата: 28/09/2023
URL: https://nau.edu.ua/ua/news/2023/9/sogodni-v-nau-vidbulosya-pozachergove-zasidannya-vchenoi-radi-universitetu.html
==================================================

У залі Вченої ради НАУ 28 вересня пройшло позачергове засідання, на якому були присутні ректор НАУ Луцький М.Г., голова ВР – Кулик М. С. та секретар засідання – Легенький М. І., а також інші члени Вченої ради університету.
ПОРЯДОК ДЕННИЙ:
1. Щодо проєкту розпорядження Кабінету Міністрів України «Про реорганізацію Національного авіаційного університету».
2. Щодо розгляду клопотання Льотної академії Національного авіаційного університету про її виділення зі структури Національного авіаційного університету.
В результаті обговорення даних питань було прийнято наступні рішення:
1. Затвердити звернення про недоцільність реорганізації Національного авіаційного університету прийняте зборами працівників та студентів університету до Президента України, Верховної Ради України, Кабінету Міністрів України, Міністерства освіти і науки України та інших зацікавлених міністерств і відомств.
2. Ухвалити клопотання Льотної академії Національного авіаційного університету про її виділення зі структури Національного авіаційного університету взяти до відома.
3. Для забезпечення глибокого та всебічного вивчення питання щодо виділення Льотної академії Національного авіаційного університету зі структури Національного авіаційного університету, створити робочу групу.
4. Звернутися до Міністерства освіти і науки України та Льотної академії Національного авіаційного університету з клопотанням про надання кандидатур до складу робочої групи.
5. Робочій групі протягом місяця підготувати узгоджені пропозиції та представити проєкт рішення з зазначеного вище питання на розгляд Вченій раді університету.