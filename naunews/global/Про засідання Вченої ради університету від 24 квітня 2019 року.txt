Заголовок:Про засідання Вченої ради університету від 24 квітня 2019 року

Дата: ----------
URL: https://vchenarada.nau.edu.ua/news2/pro-zasidannya-vchenoyi-radi-universitetu-vid-24-kvitnya-2019-roku/
==================================================
Про засідання Вченої ради університету від 24 квітня 2019 року
24 квітня 2019 року у Національному авіаційному університеті відбулося засідання Вченої ради університету.

Ректор університету Володимир Миколайович ІСАЄНКО відзначив кращих співробітників університету та вручив нагороди.

Указом Президента України від 06 березня 2019 року № 58/2019 присвоєно Почесне звання «Заслужений юрист України» СОПІЛКО Ірині Миколаївні – декану Юридичного факультету.

Нагрудний знак «Ветеран Національного авіаційного університету» вручено АВРАМЕНКО Тетяні Петрівні – провідному фахівцю кафедри комп’ютерних систем та мереж Факультету кібербезпеки, комп’ютерної та програмної інженерії.

Нагрудний знак «За сумлінну працю» Національного авіаційного університету вручено:

ГАРКАВІ Катерині Григорівні – завідувачу кафедри біотехнології  Факультету екологічної безпеки, інженерії та технологій;

МИХАЛЬЧУК Інні Іванівні – асистенту кафедри радіоелектронних пристроїв та систем Факультету аеронавігації, електроніки та телекомунікацій;

ОРОХОВСЬКІЙ Людмилі Анатоліївні – доценту кафедри філософії Факультету лінгвістики та соціальних комунікацій;

СЯБРУКУ Ігорю Миколайовичу – старшому викладачу кафедри комп’ютеризованих систем управління Факультету кібербезпеки, комп’ютерної та програмної інженерії.

«Подяку ректора» Національного авіаційного університету вручено ТКАЧОВІЙ Ірині Леонідівні – завідувачу відділу комплексного обслуговування читачів Науково-технічної бібліотеки.

Вчена рада Національного авіаційного університету присвоїла вчене звання доцента по кафедрі автоматизації та енергоменеджменту ТОВКАЧУ Сергію Сергійовичу – доценту кафедри автоматизації та енергоменеджменту Аерокосмічного факультету, кандидату технічних наук; присвоєно вчене звання доцента по кафедрі фізичного виховання та спортивної підготовки ФОТИНЮКУ Володимиру Григоровичу – доценту кафедри фізичного виховання та спортивної підготовки, кандидату педагогічних наук; присвоєно вчене звання доцента по кафедрі екології ШАМАНСЬКОМУ Сергію Йосиповичу – доценту кафедри екології, кандидату технічних наук.

Ключовим питанням порядку денного постало питання про схвалення звіту Національного авіаційного університету за 2018 рік про виконання критеріїв надання та підтвердження статусу національного, з якого доповідала начальник відділу моніторингу якості вищої освіти Оксана БІЛОУС.

Було затверджено положення про структурні підрозділи Національного авіаційного університету, затверджено освітньо-професійні програми, навчальні та робочі навчальні плани, а також матеріали ліцензійних справ.

Окрім того, затверджено затверджено теми докторських дисертацій, рекомендовано до друку низку наукових журналів, монографій та збірників наукових праць.

 