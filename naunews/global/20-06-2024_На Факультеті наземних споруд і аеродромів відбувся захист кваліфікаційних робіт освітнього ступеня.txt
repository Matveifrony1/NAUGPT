Заголовок: На Факультеті наземних споруд і аеродромів відбувся захист кваліфікаційних робіт освітнього ступеня «Бакалавр» зі спеціальності 192 «Будівництво та цивільна інженерія»
Дата: 20/06/2024
URL: https://nau.edu.ua/ua/news/2024/6/na-fakulteti-nazemnih-sporud-i-aerodromiv-vidbuvsya-zahist-kvalifikatsiynih-robit-osvitnogo-stupenya-bakalavr-zi-spetsialnosti-192-budivnitstvo-ta-tsivilna-inzheneriya.html
==================================================

10, 11 та 12 червня 2024 року
на кафедрі комп’ютерних технологій будівництва та реконструкції аеропортів Факультету наземних споруд і аеродромів
відбувся захист кваліфікаційних робіт
першого (бакалаврського) рівня вищої освіти зі спеціальності 192 «Будівництво та цивільна інженерія» за освітньо-професійною програмою «Промислове і цивільне будівництво». Ці захисти підбили підсумок чотирьох років навчання студентів. Напружені робочі дні
пройшли в атмосфері професійної дискусії та обміну думками.
Екзаменаційна комісія відзначила надзвичайно високий технічний рівень дипломних проєктів,
їхню актуальність, різноманітність та практичну значущість для будівельної галузі, а також високий рівень професійної підготовки студентів.
Особливою гордістю кафедри є
випускники англомовного проєкту та іноземні здобувачі вищої освіти
, які, незважаючи на перешкоди воєнного часу, продовжують навчання та навіть презентували свої роботи наживо. Варто відзначити, що цього року студенти не лише продемонстрували новаторський та креативний підхід до виконання своїх робіт, але й
вразили комісію глибоким зануренням у тематику та дослідницьким характером проєктів.
Цей успіх підтверджує високу якість навчання на кафедрі комп'ютерних технологій будівництва та реконструкції аеропортів і готовність випускників до професійної діяльності в будівельній сфері в усьому світі!
Кафедра висловлює вдячність складу Екзаменаційної комісії:
Олександр Нижник,
голова ЕК, д.т.н., с.н.с., головний інженер ТОВ «BIMBUD»;
Антон Махінько
, д.т.н., проф., завідувач кафедри КТБ та РА;
Олександр Дубик,
к.т.н., доц., завідувач кафедри ІАТ;
Світлана Скребнєва,
к.т.н., доц., доцентка кафедри КТБ та РА;
Оксана Чернишова,
к.т.н., доц., доцентка кафедри ІАТ;
Олександр Горб,
к.т.н., доц., доцент кафедри КТБ та РА (англомовний проєкт);
Тамара Гира,
секретарка — провідна фахівчиня.
Ми щиро вітаємо
всіх здобувачів вищої освіти
з успішним захистом та бажаємо
кар’єрного зростання, успіхів на життєвому шляху і всього найкращого! До зустрічі в магістратурі!