Заголовок: Криміналістика – наука майбутнього (сучасні досягнення)
Дата: 14/05/2015
URL: https://nau.edu.ua/ua/news/2015/5/kriminalistika-–-nauka-majbutnogo-(suchasni-dosyagnennya).html
==================================================

27 квітня 2015 року в методичному кабінеті Юридичного інституту відбулась тематична виставка «Криміналістика – наука майбутнього (сучасні досягнення)» організована к.ю.н., доцентом кафедри кримінального права та процесу Юлією Ланцедовою та асистентом кафедри Алісою Кочнєвою.
На виставці були представлені підручники, навчально-методичні посібники, монографії та інші наукові праці з дисципліни «Криміналістика», якими користуються студенти.
Під час виставки акцентовано увагу студентів-правників на тому, що криміналістика є антиделіктною методичною юридичною наукою, яка має на підставі вивчення сучасних досягнень технічних, природничих та інших наук розробити гласні технічні засоби та загальні правила поводження з ними, тактичні прийоми проведення процесуальних і гласних поза процесуальних дій чи їх комбінацій, гласних методичних рекомендацій протидії злочинам на кожній із його стадій. Тому криміналістика як наука майбутнього знаходиться у діалектичному розвитку відповідно до того, як постійно змінюються злочинні діяння, зростає професіоналізм злочинців. Криміналісти мають бути на крок попереду всіх цих негативних тенденцій.
Студенти ознайомилися з доробком провідних науковців-криміналістів.