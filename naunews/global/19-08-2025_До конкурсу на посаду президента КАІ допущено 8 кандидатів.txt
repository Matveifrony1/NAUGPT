Заголовок: До конкурсу на посаду президента КАІ допущено 8 кандидатів
Дата: 19/08/2025
URL: https://nau.edu.ua/ua/news/2025/8/24083.html
==================================================

Наглядова рада Київського авіаційного інституту завершила прийом документів на конкурс для обрання президента університету. До участі допущено вісім кандидатів.
Шість кандидатів надали згоду на оприлюднення персональних даних:
Андрій Андрікевич
— голова комітету промисловості Київської ТПП, раніше викладач стратегічного управління у Visotsky Consulting.
Юрій Корольов
— ІТ-підприємець, співробітник AJAX, раніше доцент Університету митної справи та фінансів.
Олександр Корченко
— перший проректор ДУІКТ, раніше в.о. проректора з наукової роботи НАУ та завкафедри безпеки інформаційних технологій НАУ.
Володимир Ксєніч
— керівник ГО «Red Huber», раніше представник України в Європейському студентському союзі.
Ксенія Семенова
— в.о. президента КАІ, раніше проректорка з інновацій КАІ, директорка освітніх програм бізнес-інкубатора YEP.
Сергій Товкач
— доцент кафедри автоматизації та енергоменеджменту КАІ, раніше інженер-електронік «Богдан Моторс».
Двоє кандидатів скористалися правом на нерозголошення персональних даних на поточному етапі. Це відповідає встановленим процедурам та міжнародній практиці.
Конкурс проводиться відповідно
до постанови Кабінету Міністрів
«Про реалізацію експериментального проекту щодо розвитку автономії деяких закладів вищої освіти».
Співбесіди з кандидатами відбудуться до кінця серпня. Після цього Наглядова рада обговорить кожного кандидата і проведе таємне голосування. Президентом стане той, хто набере більшість голосів.
Рішення оформлюється протоколом, який підписують усі члени Наглядової ради. Результати конкурсу оприлюднять після завершення всіх етапів відбору.