Заголовок: Волонтерство – посилення країни чи розбещення влади?
Дата: 05/10/2015
URL: https://nau.edu.ua/ua/news/2015/10/volonterstvo-–-posilennya-kraini-chi-rozbeshhennya-vladi.html
==================================================

2 жовтня 2015 року старший викладач кафедри соціології та політології Навчально-наукового Гуманітарного інституту Н. Грищенко разом зі студентами-соціологами 511 та 512 груп в рамках Міжнародного фестивалю документальних фільмів про права людини Docudays UA, який проводиться спільно з Американським домом, відвідали презентацію онлайн-кінотеатру DOCU/ПРОСТІР.
Студенти взяли активну участь у кіно-дискусійній програмі «Пропаганда 2.0», де обговорювалися питання волонтерства в сучасній  Україні. Презентація документальних фільмів «Медик іде останньою» Світлани Шимко, «Хоттабич та його команда» та «Мир» Сергія Лисенка ще раз показали, що волонтери звичайні люди, з усіма перевагами та недоліками і при оцінці їхньої діяльності обов’язково потрібно зважати на звичайний людський чинник, помножений на тотальну зайнятість і стрес.