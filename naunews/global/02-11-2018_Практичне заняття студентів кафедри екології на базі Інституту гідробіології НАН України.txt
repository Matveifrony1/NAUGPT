Заголовок: Практичне заняття студентів кафедри екології на базі Інституту гідробіології НАН України
Дата: 02/11/2018
URL: https://nau.edu.ua/ua/news/1/11/praktichne-zanyattya-studentiv-kafedri-ekologii-na-bazi-institutu-gidrobiologii-nan-ukraini.html
==================================================

31 жовтня 2018 року на базі  відділу екологічної фізіології гідробіонтів та біотехнології Інституту гідробіології НАН України було проведено виїзне практичне заняття для студентів 4 курсу кафедри екології з дисципліни "Екологічна токсикологія".
Майбутні екологи ознайомилися з методами наукових досліджень у водній токсикології та отримали практичні навички проведення біотестування для визначення токсичності речовин-забрудників водного середовища.
Для студентів була проведена екскурсія по аквакомплексу, а також вони відвідали наукову бібліотеку Інституту гідробіології.
Завдяки співпраці з науково-дослідними установами НАНУ, відповідно укладених угод, кафедра екології має можливість готувати кваліфікованих спеціалістів у галузі охорони навколишнього середовища.