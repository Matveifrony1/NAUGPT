Заголовок: «Політ-2018» в Навчально-науковому інституті екологічної безпеки
Дата: 12/04/2018
URL: https://nau.edu.ua/ua/news/1/4/polit-2018-v-navchalno-naukovomu-instituti-ekologichnoi-bezpeki.html
==================================================

3-5 квітня 2018 р. в Навчально-науковому інституті екологічної безпеки відбулася ХVIIІ Міжнародна науково-практична конференція молодих учених і студентів «Політ. Сучасні проблеми науки» за напрямом «Екологічна безпека». Робота проходила в п’яти традиційних секціях: «Хімічна технологія, інженерія» (кафедра хімії і хімічної технології), «Екологічна безпека та хіммотологія» (кафедра екології), «Дистанційні аерокосмічні дослідження» (кафедра аерокосмічної геодезії), «Біотехнологія» (кафедра біотехнології), «Землеустрій та кадастр» (кафедра землеустрою та кадастру).
У роботі секцій узяли участь провідні викладачі кафедр, науковці, аспіранти, студенти як молодших курсів, так і старшокурсники. Більш як 50 представлених доповідей охоплювали різні аспекти відповідних галузей. Вони викликали значну зацікавленість присутніх своїм змістом і актуальністю, спонукали до жвавої наукової дискусії.
Інститут дякує учасникам за плідну та цікаву роботу і бажає всім натхненної праці та подальших успіхів на науковій ниві!