Заголовок: НАУ та ДК «Укроборонпром» підписали Меморандум про партнерство та співпробітництво
Дата: 16/02/2016
URL: https://nau.edu.ua/ua/news/2016/2/naczionalnij-aviaczijnij-universitet-ta-derzhavnij-konczern-ukroboronprom.html
==================================================

16 лютого 2016 о 14.00 у залі Вченої ради НАУ було підписано Меморандум про партнерство та співробітництво. Концерн представляли заступник генерального директора з авіабудування та виробництва Юрій Пащенко та головний інженер Ростислав Клименко, представником від ДП Антонов був директор програми безпілотників Микола Воробйов. Від НАУ у підписанні взяли участь в. о. ректора Володимир Харченко, проректор з соціальної роботи Тетяна Калита та проректор з корпоративного управління Володимир Шульга.
У вступному слові В. Харченко підкреслив, що ця подія може в перспективі мати велике значення не тільки для підписантів Меморандуму, але й для всієї країни.
Говорячи про важливість співробітництва ДК «Укроборонпром» та Національного авіаційного університету Юрій Пащенко зазначив:
У виконанні важливих державних замовлень братимуть участь не тільки ДП Антонов та харківське авіапідприємство, а ще майже десяток авіаремонтних підприємств, які, я переконаний, змінять своє призначення, і будуть виконувати не тільки ремонтно-відновлювальні роботи, а й братимуть участь у виробничих процесах по створенню нової авіаційної техніки. А для цього нам потрібні добре професійно навчені інженери та конструктори, менеджери виробництва. Сьогодні знайти фахового менеджера – задача не проста. Проходять десятки людей, а підписати контракт не завжди вдається. Тому студентська молодь повинна якомога швидше прийти і замінити людей з минулого. Окрім того, ніхто не зменшує значення вузівської науки, зокрема науково-дослідної частини.
На завершення церемонії учасникам підписання були представлені досягнення НАУ в розробці безпілотних літальних комплексів.