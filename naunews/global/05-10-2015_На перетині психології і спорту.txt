Заголовок: На перетині психології і спорту
Дата: 05/10/2015
URL: https://nau.edu.ua/ua/news/2015/10/na-peretini-psixologii-i-sportu.html
==================================================

25 вересня 2015 року студенти-психологи 408 групи Гуманітарного інституту НАУ разом зі своїм куратором, доцентом кафедри авіаційної психології Т.Мерщій побували на відкриті XXIV чемпіонату України з хокею. У стартовому матчі національного чемпіонату зустрічалися столичні команди «Рапід» та «Компаньйон». Протягом усього поєдинку на льоду точилася напружена боротьба, проте команда «Рапід» вирвала перемогу з рахунком 4:2.
Слід зазначити, що цікавість студентів до цього заходу була пов’язана не лише з інтересом до психології спорту. Героєм зустрічі став нападаючий «Рапіда» Артем Вербенко – студент 3 курсу спеціальності «Психологія», який на даному матчі ще й відзначився дублем, демонструючи неабияку реакцію та здатність оцінити поточну мінливу ситуацію.
Зичимо Артему нових гольових дублів та блискучих перемог. Нехай йому допомагає в цьому його фах авіаційного психолога, здобутий в НАУ!