Заголовок: Представник компанії  Yalantis провів онлайн семінар для студентів ФКНТ НАУ
Дата: 22/03/2023
URL: https://nau.edu.ua/ua/news/2023/3/predstavnik-kompanii-yalantis-proviv-onlayn-seminar-dlya-studentiv-fknt-nau.html
==================================================

Нещодавно на ФКНТ НАУ відбувся онлайн семінар на тему «ChatGPT та інші нейромережі: вікно можливостей або шлях до відрахування?» для здобувачів вищої освіти спеціальностей 113, 122, 123 та 126. Семінар проведено представником ради роботодавців факультету, співробітником компанії Yalantis В’ячеславом Павлюком.
У рамках заходу учасники розглянули перспективи розвитку нейромережі ChatGPT та інших подібних технологій, а також можливі ризики, пов'язані з їхнім застосуванням, ділилися своїми думками про те, як нейромережі можуть покращити роботу у різних галузях. Обговорили програмні застосунки з елементами штучного інтелекту, які використовуються на сьогоднішній день. На відміну від песимістичних очікувань, багато учасників семінару підкреслили, що нейромережі можуть бути корисними та надзвичайно ефективними для людства, якщо їх використовувати з розумом та дотриманням етики.
Присутні зійшлися на думці, що штучний інтелект має великий потенціал для розвитку та застосування в різних сферах та можуть бути гарним інструментом для допомоги у роботі, проте вони не можуть повністю замінити фахівців різного роду, а також мають використовуватись за певними правилами.
Завдяки подібним заходам можна людство стає більш обізнаним щодо ролі нейромережі у майбутньому.
Дякуємо нашим партнерам компанії Yalantis за цікавий захід!