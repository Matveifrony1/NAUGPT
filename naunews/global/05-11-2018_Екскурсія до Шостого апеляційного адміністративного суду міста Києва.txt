Заголовок: Екскурсія до Шостого апеляційного адміністративного суду міста Києва
Дата: 05/11/2018
URL: https://nau.edu.ua/ua/news/1/11/ekskursiya-do-shostogo-apelyatsiynogo-administrativnogo-sudu-mista-kieva.html
==================================================

31 жовтня 2018 року студенти 4-го курсу Навчально-наукового юридичного інституту разом з директором Юридичної консультації «Юридична клініка» Максимом Дибанем відвідали судове засідання Шостого апеляційного адміністративного суду міста Києва.
Суддя Тетяна Вівдиченко розповіла студентам про право на апеляційне оскарження, форму та зміст апеляційної скарги, межі перегляду апеляційним судом рішення суду першої інстанції, порядок доведення фактичних підстав апеляційної скарги, умови допуску до участі у судовому засіданні та форму виявлення поваги до судді і правосуддя.
Окрім зазначеного, пізнавальним для студентів стало здійснення аналізу нормативно-правової бази, яка регулює перегляд рішень суду першої інстанції в апеляційному порядку, виявлення основних проблем, що виникають у правозастосовній практиці, особливостей перегляду судових рішень в апеляційному порядку, висвітлення практичного досвіду здійснення судочинства апеляційними судами та шляхи його вдосконалення з огляду на сучасні умови реформування судової системи України.
Особливу зацікавленість у студентів викликав розгляд адміністративного провадження за скаргою Головного управління Державної служби України з надзвичайних ситуацій до Комунального закладу Білоцерківської міської ради «Білоцерківська міська лікарня №1» про застосування відповідних заходів реагування.