Заголовок: Співробітники ФКНТ НАУ взяли участь в  Міжнародному ІТ-форумі BIT&BIS-2023
Дата: 21/02/2023
URL: https://nau.edu.ua/ua/news/2023/2/spivrobitniki-fknt-nau-vzyali-uchast-v-mizhnarodnomu-it-forumi-bitandbis-2023.html
==================================================

15 лютого 2023 року викладачі кафедри комп’ютеризованих систем управління Факультету комп’ютерних наук та технологій НАУ професор Кучеров Д.П. та доцент Халімон Н.Ф. стали учасниками міжнародного ІТ-форуму BIT&BIS’23, організатор CIS Events Group Ukraine.
Міжнародний Форум «Навколо Хмари. Навколо Даних. Навколо IoT. Навколо Безпеки. Навколо Кабелю. Навколо IP. Smart Building» є однією з найбільш цікавих та інформаційно насичених ІКТ-подій ринку.
Під час проведення заходу, розглядаються теми, що визначають розвиток інфокомунікаційної галузі найближчих років. А також - всі питання, що пов’язані з хмарними обчисленнями та побудовою сучасних інформаційно-комунікаційних систем на підприємствах: переваги хмарних технологій для бізнесу (включаючи SMB); підвищення ефективності бізнесу за допомогою хмар; перспективи використання публічних хмар для бізнесу; бізнес-аналітика та візуалізація даних в хмарах; вигода та користь хмарних CRM-рішень; спільна робота за допомогою хмар; SaaS-рішення для бізнесу; система електронного документообігу в хмарах; сучасний маркетинг в хмарах; роль та місце хмар в ІТ-стратегії; побудова катастрофостійких ІТ-додатків та ін.
Подібні заходи є стратегічно важливими для ІТ-галузі України.