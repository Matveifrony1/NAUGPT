Заголовок: Профорієнтаційна робота – це традиція
Дата: 24/03/2017
URL: https://nau.edu.ua/ua/news/2017/3/proforientatsiyna-robota-–-tse-traditsiya.html
==================================================

23 березня 2017 року співробітники НАУ за традицією продовжили профорієнтаційну роботу для старшокласників ЗНЗ Київщини. Цього разу діяльність одного з кращих авіаційних ВНЗ держави презентували для учнів 9–11 класів у 4-х ЗНЗ смт. Рокитного та на «ярмарку професій», що проводив  Рокитнянський районний центр зайнятості. У ЗНЗ з учнями провели профорієнтаційні уроки «Обери своє майбутнє», а на базі ЦЗ учасникам продемонстрували презентацію про НАУ, фільм та організували виставку навчально-наукових підрозділів.
На заходах університет представляли: НН Інститут неперервної освіти, НН Гуманітарний інститут, НН Юридичний інститут, НН Інститут аеропортів, НН Інститут екологічної безпеки, НН Інститут інформаційно-діагностичних систем, НН Інститут економіки та менеджменту, НН Аерокосмічний інститут та Коледж землевпорядкування та інформаційних технологій НАУ.
Понад 240 старшокласників із ЗНЗ почули щирі слова вітання від імені ректорату НАУ, в яких їм побажали успіхів у навчанні, а одинадцятикласникам – поповнити студентські лави нашого вишу під час вступної кампанії–2017. Із газет «Авіатор» та інформаційно-рекламних буклетів ННІ абітурієнти дізналися: про особливості вступу та навчання в НАУ; підготовче відділення громадян України та можливість отримати додаткові бали при вступі; другу вищу освіту та навчання на кафедрі військової підготовки; міжнародну діяльність, англомовний проект та організацію студентського дозвілля.
Адміністрація ЗНЗ міста та Рокитнянського РЦЗ переказала щирі слова вдячності керівництву Національного авіаційного університету за традиційну профорієнтаційну роботу високого рівня, завжди спрямовану на те, щоб допомогти абітурієнтам обрати ВНЗ та здобути якісну вищу освіту.