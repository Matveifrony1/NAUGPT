Заголовок: Визнання здобутків НАУ на XI Міжнародній виставці «Інноватика в сучасній освіті»
Дата: 23/10/2019
URL: https://nau.edu.ua/ua/news/2019/10/viznannya-zdobutkiv-nau-na-xi-mizhnarodniy-vistavtsi-innovatika-v-suchasniy-osviti.html
==================================================

Національний авіаційний університет бере участь в XI Міжнародній виставці «Інноватика в сучасній освіті». Захід проходить за підтримки й участі МОН України та НАПН України.
На виставкових стендах представники НАУ презентують учням старших класів, батькам, освітянам та відвідувачам освітні програми і  проекти, можливості їх ефективної реалізації; багаторічний власний досвід освітньої, наукової, міжнародної діяльності в системі вищої освіти; інновації з підвищення якості вищої освіти; надання якісних освітніх послуг; досвід міжнародної співпраці в реалізації спільних освітніх проектів; технології якісної підготовки до ЗНО для вступу на ОС бакалавра та ОС магістра, профорієнтаційні проекти (заходи) для абітурієнтів; перспективи навчання англійською мовою; навчання на кафедрі військової підготовки, видавничу діяльність та науково-методичний супровід навчального процесу.
Приємним моментом першого дня роботи виставки стало нагородження НАУ за конкурсну роботу у виставковому конкурсі з тематичної номінації «Інноваційна діяльність закладів освіти – ресурс забезпечення якості освіти». Отримала почесну нагороду: золоту медаль та Диплом, автор конкурсної роботи, директор Інституту інноваційних освітніх технологій Наталія Муранова.
У виставковому павільйоні університет представляють співробітники Інституту інноваційних освітніх технологій, Юридичного факультету, Науково-технічної бібліотеки, Приймальної комісії, Коледжу інформаційних технологій та землевпорядкування, Коледжу інженерії та управління, Київського коледжу комп’ютерних технологій та економіки.
Активна участь освітян, науковців у заході сприяє створенню професійного інформаційного середовища для налагодження ділових контактів університету не лише з партнерами вітчизняної освіти, але й іноземних держав з питань щодо ефективного розвитку вищої освіти в Україні.
Вітаємо колектив Національного авіаційного університету з високою нагородою щодо визнання інноваційної діяльності в галузі освіти!