Заголовок: Приєднуйся до руху академічної доброчесності!
Дата: 05/12/2016
URL: https://nau.edu.ua/ua/news/2016/12/priednuysya-do-ruhu-akademichnoi-dobrochesnosti.html
==================================================

Дирекція Науково-технічної бібліотеки НАУ взяла участь у Всеукраїнській науково-практичній конференції «Українська бібліотечна асоціація (УБА): пошуки майбутнього».
У програмі заходу відбувся тренінг «Методика навчання академічній доброчесності у бібліотеці». На ньому приділили особливу увагу академічній доброчесності та проекту УБА «Культура академічної доброчесності: роль бібліотек».
Академічна доброчесність – це запобігання шахрайству, фальшуванню та плагіату у науковій діяльності, підтримка академічних стандартів, чесність та ретельність у дослідженнях і науковому видавництві, тощо.
Ви можете отримати в нашій бібліотеці консультацію щодо ефективного інформаційного пошуку і надійних джерел інформації, правил наукового цитування та використання міжнародних стилів бібліографічних посилань (к. 10, 13 головного бібліотечного корпусу НТБ НАУ).