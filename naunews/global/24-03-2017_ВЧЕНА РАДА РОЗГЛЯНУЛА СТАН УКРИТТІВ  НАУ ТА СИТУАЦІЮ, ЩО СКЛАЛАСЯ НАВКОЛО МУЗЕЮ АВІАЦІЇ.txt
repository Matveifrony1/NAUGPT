Заголовок: ВЧЕНА РАДА РОЗГЛЯНУЛА СТАН УКРИТТІВ  НАУ ТА СИТУАЦІЮ, ЩО СКЛАЛАСЯ НАВКОЛО МУЗЕЮ АВІАЦІЇ
Дата: 24/03/2017
URL: https://nau.edu.ua/ua/news/2017/3/vchena-rada-rozglyanula-stan-ukrittiv-nau-ta-situacziyu-shho-sklalasya-navkolo-muzeyu-aviaczii.html
==================================================

22 березня 2017 року  у НАУ відбулося засідання Вченої ради університету,  на якому було розглянуто низку важливих для ВНЗ питань. Головною темою стало обговорення  стану  захисних споруд цивільного захисту університету для укриття працівників та студентів у разі виникнення надзвичейних ситуацій воєнного характеру.  Інженер цивільного захисту Науково-дослідного інституту  інтегрованих телекомунікаційних технологій Віктор Шляхов  поінформував про 22 приміщення університету, які можуть бути використані під укриття.  Нині їхній стан не можна назвати задовільним – вони потребують ремонту і захаращені будівельним сміттям та старим обладнанням.
Головний інженер НАУ  Юрій Кочергін пояснив, що нині вже розроблено план, як протягом 2-3 місяців вивезти сміття та зробити ремонт.  Аби доробити план реконструкції  укриттів, треба попращювати з фахівціми Міністерства з надзвичайних ситуацій та розробити фінплан.  У бюджеті на 2017 рік на реконструкцію укриттів виділено 700 тисяч гривень, але цього недостатньо.
Попереднє керівництво НАУ, що протягом років руйнувало університет, перетворило укриття на звалище відходів, - сказав в.о.ректора Володимир Ісаєнко. – Тому потрібно підготувати плани, визначити обсяг робіт та необхідні для реконструкції кошти.  Протягом двох тижнів буде підготовлено відповідний наказ по університету.
Вчена рада ухвалила взяти до відома інформацію про підготовку захисних споруд цивільного захисту університету до відома і прозробити у квітні 2017 року Програму створення в університеті найпростіших та протирадіаційних укриттів з метою мінімізації людських втрат при застосуванні противником звичайної зброї чи зброї масосого враження.
Також  на вченій раді були розглянуті питання про визначення та затвердження квот виборних представників до складу Вченої ради університету від реорганізованих та новостворених структурних підрозділів (усього потрібно вибрати 13 осіб). Обговорювалась вартість підготовки іноземних студентів (нагадаємо, що нині у НАУ навчається 941 іноземець).  Рада заслухала доповідь про оптимізацію структури транспортної служби «Автоцентр Національного авіаційного університету, затвердила теми двох докторських дисертацій, рекомендовала до друку нові навчальні посібники та наукові праці, нагородила ряд працівників  університету почесними званнями.
Окремим питання була розглянута ситуація, що склалася навколо Музею авіації НАУ. Нагадаємо, що значний резонанс і обурення трудового колективу та студентів НАУ викликало Рішення Київської міської ради від 10 лютого 2017 року №945/1949 Про надання згоди на безоплатне прийняття до комунальної власності територіальної громади міста Києва цілісних майнових комплексів закладів культури, до переліку яких потрапив і Державний музей авіації  (вул. Медова, 1).  Вчена рада НАУ звернулася до Комітету Верховної Ради з питань науки і освіти, Кабінету Міністрів України, Міністерства освіти і науки України та Наглядової ради НАУ з наступними вимогами:
1.Забезпечити підготовку та прийняття законопроекту про внесення змін до законодавчих актів, які виведуть Державний музей авіації з переліку закладів, установ та організацій культури, а також із потенційних об’єктів на зміну підпорядкування.
2.Звернутися до контролюючих та правоохоронних органів щодо проведення перевірки законності прийняття зазначених вище нормативних актів.
3.Поновити бюджетну програму 2201270 «Функціонування музеїв» з фінансуванням Державного музею авіації Національного авіаційного університету через Міністерство освіти і науки в обсягах 2014 року.