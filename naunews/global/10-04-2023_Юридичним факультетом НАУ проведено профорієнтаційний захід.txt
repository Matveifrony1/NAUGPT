Заголовок: Юридичним факультетом НАУ проведено профорієнтаційний захід
Дата: 10/04/2023
URL: https://nau.edu.ua/ua/news/2023/4/yuridichnim-fakultetom-nau-provedeno-proforientatsiyniy-zahid.html
==================================================

5 квітня 2023 року доцентом кафедри конституційного і адміністративного права Юридичного факультету НАУ Людмилою Шапенко проведено профорієнтаційний захід серед учнів старших класів «НАУ гостинно відкриває свої двері».
Зустріч відбулася на виконання Плану роботи на 2022-2023 н.р. та в рамках угоди про співробітництво між Національним авіаційним університетом і Середньою загальноосвітньою школою № 46 м. Києва та з метою роз’яснення основних аспектів правильного вибору професії та набуття професійних знань, адже вибір професійної діяльності є важливим кроком у майбутнє, від якого залежить все подальше життя людини.
До уваги старшокласників було представлено презентацію Юридичного факультету НАУ, в якій висвітлено усі перспективи та переваги навчання в НАУ, інформація щодо структури Юридичного факультету НАУ та спеціальностей, за якими здійснюється підготовка фахівців першого (бакалаврського) та другого (магістерського) рівнів вищої освіти.
Майбутніх абітурієнтів зацікавило широке коло питань, пов’язаних із особливостями навчання у НАУ, можливістю навчання у групах англомовного проєкту, підготовкою на військовій кафедрі, проходження практики та працевлаштування.
На завершення бесіди всім присутнім надано інформаційні матеріали та роз’яснено алгоритм вступу на ЮФ НАУ, а також запрошено на День відкритих дверей 12 квітня 2023 року.