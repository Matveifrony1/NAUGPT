Заголовок: На ФТМЛ НАУ відбулись зустрічі зі старостами та наставниками академічних груп факультету
Дата: 14/11/2022
URL: https://nau.edu.ua/ua/news/2022/11/na-ftml-nau-vidbulis-zustrichi-zi-starostami-ta-nastavnikami-akademichnih-grup-fakultetu.html
==================================================

Нещодавно, в онлайн режимі відбулася зустріч декана Факультету транспорту, менеджменту і логістики (ФТМЛ) Національного авіаційного університету, д.е.н., професора Тетяни Мостенської зі старостами академічних груп факультету та наставниками академічних груп факультету.
Засідання провели заступники декана ФТМЛ Данілова Ельвіра Ігорівна, Багрій Марія Михайлівна та Передерій Надія Миколаївна, які обговорили з наставниками груп та старостами актуальні питання.
Зустріч буда присвячена організації навчального процесу у листопаді-грудні 2022 року, особливостям заліково-екзаменаційної сесії у першому семестрі 2022 року, нарахуванню додаткових балів при формуванні рейтингу на стипендію, ознайомленню студентів з документами ФТМЛ/НАУ, замовленню довідок про навчання на сайті ФТМЛ, організацію заходів для студентів факультету, участі студентів у наукових конференціях тощо.
Мостенська Тетяна Леонідівна поспілкувалася із старостами та кураторами і подякувала їм за активну співпрацю з адміністрацією факультету, допомогу в постійному моніторингу стану навчального процесу і потреб студентів факультету.