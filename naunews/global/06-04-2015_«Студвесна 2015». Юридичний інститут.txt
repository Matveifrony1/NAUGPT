Заголовок: «Студвесна 2015». Юридичний інститут
Дата: 06/04/2015
URL: https://nau.edu.ua/ua/news/2015/4/studvesna-2015-yuridichnij-institut.html
==================================================

3 квітня в Центрі культури та мистецтв Національного авіаційного університету відбувся перший командний концерт фестивалю «Студентська весна 2015». Цього року відкривав фестивальну програму Юридичний інститут.
Тематика першої частини – космос. Далекобійник, що вивозить сміття, Андрюха Мельник та робот Максим залишаються у космосі після гибелі людства та всієї Землі. Згодом виявляються, що в космічному просторі є ще одна жива людина – Катрін. Саме з нею прагне зустрітись головний герой – Андрюха Мельник, незважаючи на перешкоди. Фінал – зустріч закоханих. Варто зауважити, що тривалість першої частини понад 1,5 години(!). Здивували масивні декорації, які заповнили всю сцену та клунки сіна, накладені перед нею.
У другій частині команда ЮІ використала український стиль: народний говір, пісня під музичний супровід бандури, танець невістки та свекрухи, показала стосунки між чоловіком і жінкою у подружньому житті.
Приємним та незвичним завершенням концерту стало освідчення в коханні одній з учасниць команди ЮІ (незаплановане!).  Дівчина дала позитивну відповідь і зал тепло підтримав закоханих оплесками.
Наступна команда, що приймає естафету – Інститут міжнародних відносин, концерт якого розпочнеться 6 квітня о 17.00. Тож ласкаво просимо!