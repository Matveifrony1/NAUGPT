Заголовок: Освіта впродовж життя. Соціальні запити, сучасні виклики та пріоритети в реалізації
Дата: 27/03/2018
URL: https://nau.edu.ua/ua/news/1/3/osvita-vprodovzh-zhittya-sotsialni-zapiti-suchasni-vikliki-ta-prioriteti-v-realizatsii.html
==================================================

22 березня 2018 р. кафедра управління професійної освіти Навчально-наукового інституту неперервної освіти організувала і провела науково-практичну конференцію «Освіта впродовж життя. Соціальні запити, сучасні виклики та пріоритети в реалізації». З вітальним словом до учасників звернувся проректор з наукової роботи, професор В. Харченко.
На конференції виступили: к. іст. н., доцент, заст. директора ННІНО І. Дейнега  з доповіддю «Неперервна освіта в контексті сучасних соціальних запитів»; к. біол. н., заст. директора Інституту підвищення кваліфікації та перепідготовки Білоруського державного педагогічного ун-ту В. Радигіна з доповіддю «Система безперервної освіти в Республіці Білорусії»; декан факультету додаткової професійної освіти Інституту підвищення кваліфікації та перепідготовки БДПУ І. Каракулько; начальник навчально-методичного відділу Інституту підвищення кваліфікації та перепідготовки БДПУ І. Сорока з доповіддю на тему «Институт дополнительного образования как многопрофильная и многофункциональная структура».
Цікавими щодо експертних оцінок ситуації, що склалася в системі освіти дорослих і післядипломної освіти в Україні були виступи: «Нові запити в організації навчального процесу післядипломного процесу», доповідач – д. соц. н., професор, зав. кафедри управління професійною освітою ННІНО НАУ О. Дікова-Фаворська; «Концептуальні і стратегічні аспекти реформування системи вищої та післядипломної освіти для сталого розвитку», доповідач – д. пед. н., професор, проектний менеджер Національного педагогічного ун-ту ім. М. П. Драгоманова Н. Рідей; «Екологізація освіти – необхідна умова переходу суспільства до сталого розвитку», доповідач – д. пед. н., професор, зав. кафедри Національного університету біоресурсів та природокористування В. Боголюбов; «Еволюція як ресурс в управлінні якістю освіти», доповідач – зав. лабораторії інноваційних технологій в освіті дорослих Одеського обласного інституту вдосконалення вчителів С. Здрагат.
У обговоренні актуальних питань взяли участь керівники структурних підрозділів післядипломної освіти Національного ун-ту ім. Т. Г. Шевченка, Київського національного торговельно-економічного ун-ту, Національного Таврійського ун-ту ім. В. І. Вернадського, Міжрегіональної академії управління персоналом, Житомирського агроекологічного ун-ту, ВП НУБіП України «Ніжинський агроекологічний коледж». Незалежними експертами в обговоренні поставлених проблем виступили І. Трилевич (м. Валенсія, Іспанія) та слухачі ННІНО НАУ, які здобувають другу вищу освіту за спеціальністю «Психологія».
Модератори конференції – професор О. Дікова-Фаворська та доцент Д. Павлова.
Конференція ухвалила пропозиції з подальшого розвитку системи освіти дорослих і післядипломної освіти в Україні та створення Громадської ради з питань освіти дорослих. Право очолити її одноголосно було надано І. Дейнезі.