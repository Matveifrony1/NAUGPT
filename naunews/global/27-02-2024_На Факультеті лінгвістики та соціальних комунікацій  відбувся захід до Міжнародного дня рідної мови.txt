Заголовок: На Факультеті лінгвістики та соціальних комунікацій  відбувся захід до Міжнародного дня рідної мови «Українська мова — наша зброя і броня»
Дата: 27/02/2024
URL: https://nau.edu.ua/ua/news/2024/2/na-fakulteti-lingvistiki-ta-sotsialnih-komunikatsiy-vidbuvsya-zahid-do-mizhnarodnogo-dnya-ridnoi-movi-ukrainska-mova-—-nasha-zbroya-i-bronya.html
==================================================

21 лютого 2024 року
в Національному авіаційному університеті відбувся захід
«Українська мова — наша зброя і оберіг»,
присвячений Міжнародному дню рідної мови. Організатором виступила кафедра української мови та культури Факультету лінгвістики та соціальних комунікацій.
У заході
взяли участь понад 50 студентів
і викладачів НАУ, а також запрошені гості з Рівненського державного гуманітарного університету. Із вітальним словом до присутніх звернулися в.о. декана Факультету лінгвістики та соціальних комунікацій
Наталія Мельник
, відповідальна факультету  по роботі зі студентами
Леся Хоменко-Семенова
, завідувачка кафедри української мови та культури
Світлана Литвинська
.
У рамках наукової співпраці між кафедрами української мови та культури і кафедрою української мови імені професора К.Ф.Шульжука Рівненського державного гуманітарного університету  із привітанням виступила завідувачка кафедри
Наталія Совтис
, докторка філологічних наук, професорка. Вона виголосила доповідь про вплив української мови на польську.
На заході студенти й співробітники НАУ обговорили значення української мови в Україні в умовах протистояння повномасштабному російському вторгненню, поділилися власними поетичними думками про українську мову, продекламували тексти інших українських авторів про красу й унікальність нашої мови. Було представлено доповіді про роль мови в збереженні державності
(«Мова — це зброя», Анатолій Пономарьов
, СЗ-181), висвітлено функції і значення діалектизмів в українській мові
(«Історичний вплив на розмовну мову в Галичині», Ростислав Летків
, ПР-101).
Крім того, учасники активно долучилися до мовної вікторини, підготовленої студентом
Ігорем Хубуловим
(ПР-101).
Українська мова — це мова наших батьків, нас і наших дітей. Це мова нашого майбутнього. Це мова нашої Перемоги!