Заголовок: Екологічний старт у професійне майбутнє!
Дата: 18/12/2014
URL: https://nau.edu.ua/ua/news/2014/12/ekologichnij-start-u-profesijne-majbutne.html
==================================================

12 грудня на кафедрі екології Інституту екологічної безпеки для студентів була проведена «Ярмарка вакансій». Представники Азейбаржанської нафтової компанії «SOCAR Energy Ukraine» мали можливість поспілкуватися з молоддю як майбутніми співробітниками, а хлопці та дівчата - поставити запитання своїм потенційним роботодавцям.
Представництво компанії SOCAR розпочало діяльність в Україні в 2008 році. Одним з пріоритетних завдань розвитку компанії є створення якісного роздрібного бізнесу SOCAR у нашій країні. Компанія першою в  Україні почала офіційно імпортувати  високоякісне паливо з Фінляндії - преміальний бензин А-95. Він відповідає екологічним нормам ЄВРО-5 з підвищеним вмістом етанолу, що дозволяє зменшити викиди СО в атмосферу.
Цікаву презентацію провели провідні фахівці компанії Світлана Адам, начальник відділу підбору, навчання та розвитку персоналу, та Акшин Гулієв, бренд-менеджер.
Студенти зацікавилися системою підготовки персоналу компанії, яка дозволяє максимально реалізувати свій потенціал.
Проведення таких заходів сприяє успішному старту кар’єри кожного студента та обізнаності в сучасних вимогах ринку праці.