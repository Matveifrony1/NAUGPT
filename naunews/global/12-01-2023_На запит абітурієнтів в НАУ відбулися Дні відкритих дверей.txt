Заголовок: На запит абітурієнтів в НАУ відбулися Дні відкритих дверей
Дата: 12/01/2023
URL: https://nau.edu.ua/ua/news/2023/1/na-zapit-abiturientiv-v-nau-vidbulisya-dni-vidkritih-dverey.html
==================================================

Враховуючи кількість охочих та наявні запити, в Національному авіаційному університеті провели Дні відкритих дверей. Захід пройшов в онлайн-форматі для учнів закладів загальної середньої освіти і студентів коледжів за участі представників факультетів університету в режимі відеоконференції Zoom.
Організатори заходів – Навчально-науковий інститут розвитку освіти (директор Лазарєва Галина, заслужений працівник освіти України) спільно з Приймальною комісією та факультетами НАУ.
Спікери-науковці заходів – Гнатюк Віктор, к.т.н., доцент, заступник відповідального секретаря Приймальної комісії; Бородій Віктор, заступник декана Аерокосмічного факультету; Гумен Микола, к.т.н., доцент, заступник декана з навчально-методичної роботи Факультету аеронавігації, електроніки та телекомунікацій; Одарченко Роман, д.т.н., доцент, завідувач кафедри телекомунікаційних та радіоелектронних систем ФАЕТ; Євген Габрусенко, к.т.н., доцент кафедри електроніки, робототехніки і технологій моніторингу та інтернету речей, доцент, координатор профорієнтаційної роботи ФАЕТ; Грабовчак Валентина, к.т.н., заступник декана з навчально-виховної роботи Факультету архітектури, будівництва та дизайну; Великодський Юрій, к.ф.-м.н., доцент, завідувач кафедри аерокосмічної геодезії та землеустрою ФАБД, старший дослідник; Гроза Валентина, к.ф-м.н., доцент, заступник декана Факультету екологічної безпеки, інженерії та технологій; Радомська Маргарита, к.т.н., доцент кафедри екології ФЕБІТ, гарант освітньої програми «Екологія та охорона навколишнього середовища»; Марина Анна, к.е.н., доцент, доцент кафедри фінансів та оподаткування Факультету економіки та бізнес-адміністрування; Куліковський Антон, асистент кафедри комп’ютеризованих систем захисту інформації Факультету кібербезпеки, комп’ютерної та програмної інженерії НАУ; Пічкурова Зоя, к.е.н., доцент кафедри міжнародних економічних відносин і бізнесу Факультету міжнародних відносин НАУ; Шапенко Людмила, к.ю.н., доцент кафедри конституційного і адміністративного права Юридичного факультету НАУ.
Науково-педагогічні працівники змістовно і цікаво розповіли про напрямки діяльності та конкурентні переваги факультетів, освітні програми, дисципліни, проходження практики, результати наукових досягнень студентів, окреслили перспективи навчання в університеті та працевлаштування, про можливості отримати затребувані професії та запросили майбутніх абітурієнтів для вступу і подальшого навчання в НАУ.
Модератор Днів відкритих дверей – Петровська Тетяна, к.пед.н., директор Центру допрофесійної підготовки та обдарованої учнівської молоді ННІРО НАУ. Інформаційне забезпечення здійснювала Бруяка Ольга, к.т.н., доцент, завідувач кафедри базових і спеціальних дисциплін ННІРО НАУ.
До участі у заходах долучилися – учні закладів загальної середньої освіти і студенти коледжів з м. Києва та різних областей України.
Щиро дякуємо всім учасникам профорієнтаційних заходів для учнів і студентів.
Освіта майбутніх абітурієнтів важлива для України! Бажаємо всім міцних знань, творчості й наснаги на добро, високих досягнень, віри в себе і в рідну державу!
До зустрічі в Національному авіаційному університеті!
Слава українському народу та ЗСУ, які героїчно захищають нашу державу! Разом віримо в перемогу!
http://iro.nau.edu.ua/
https://www.youtube.com/watch?v=_awpU425wEM
https://www.youtube.com/watch?v=hiS-aWc4R_E