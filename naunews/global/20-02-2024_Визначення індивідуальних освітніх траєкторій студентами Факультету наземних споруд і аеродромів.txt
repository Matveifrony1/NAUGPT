Заголовок: Визначення індивідуальних освітніх траєкторій студентами Факультету наземних споруд і аеродромів
Дата: 20/02/2024
URL: https://nau.edu.ua/ua/news/2024/2/viznachennya-individualnih-osvitnih-traektoriy-studentami-fakultetu-nazemnih-sporud-i-aerodromiv.html
==================================================

В Україні активно розвивається законодавча база для створення індустріальних парків. Вони прийматимуть компанії, що переїжджають із зон бойових дій у безпечніші регіони. У працевлаштуванні будуть зацікавлені не лише місцеві громади, а й внутрішньо переміщені особи та ті, хто повертатиметься з-за кордону після евакуації.
У Київській області заплановано будівництво великого екоіндустріального парку
BuchaTechnoGarden
площею майже 3,5 тис. га.  для розбудови  авіаційного — аеропорт «Антонов», транспортно-логістичного, виробнично-складського, медичного, IT, науково-навчального та оздоровчо-рекреаційного кластерів.
На запрошення Бучанської агенції сталого розвитку
до формування інноваційних концепцій BuchaTechnoGarden залучено студентів та викладачів
Національного авіаційного університету. Під час зустрічі обговорено загальну візію проєкту з урахуванням рекомендацій головного архітектора  Бучанської громади
Вадима Наумова
.
Студенти-архітектори ФНСА на чолі з в. о. декана
Октябриною Чемакіною
та викладачами кафедри архітектури та просторового планування
провели тижневий партисипативний воркшоп над проєктом Демоекосистеми індустріального парку.
Основним завданням
стало розроблення інформаційно-логічних блок-схем  потреб  міської адміністрації, бізнесу та жителів Бучанської громади, аналіз переваг та недоліків наявних локацій для архітектурно-просторового проектування, архітектурна візуалізація типів будівель і споруд всіх кластерів BTG.
Результатом
стала інформаційно-логічна платформа для аналізу території, формування візії, визначення стратегії та концепції архітектурно-просторового розвитку проєкту.
Воркшоп дав студентам  визначилися з напрямами індивідуальних освітніх траєкторій, що дасть їм змогу збільшення професійного потенціалу і кар’єрного зростання.
Висловлюємо подяку
науковцям кафедри архітектури ФНСА,
Октябрині Чемакіній, Наталії Авдєєвій, Олександру Крижанівському, Олександру Хлюпіну
та
Владиславу Нещадиму
за їхню цінну роль у розвитку цього проєкту.