Заголовок: Практикоорієнтоване навчання для магістрів Юридичного факультету зі спеціальності 262 «Правоохоронна діяльність»
Дата: 01/03/2024
URL: https://nau.edu.ua/ua/news/2024/3/praktikoorientovane-navchannya-dlya-magistriv-yuridichnogo-fakultetu-zi-spetsialnosti-262-pravoohoronna-diyalnist.html
==================================================

21 лютого 2024 року
професорка кафедри кримінального права і процесу Юридичного факультету
Оксана Панова
та дізнавачка сектору дізнання відділу поліції № 2 Чугуївського РУП ГУНП в Харківській області лейтенантка поліції
Анна Панчишна
провели для студентів другого (магістерського) рівня вищої освіти спеціальності 262 «Правоохоронна діяльність»
бінарне практичне заняття з навчальної дисциплін «Актуальні проблеми поліцейської діяльності»
.
У ході обговорення теми
«Поліцейські заходи»
спікерами зауважено, що
метою поліцейського заходу є оперативне вирішення питань
, ситуації на місці, шляхом використання чітко визначених законодавством засобів, спрямованих на негайне настання фактичного результату щодо охорони прав і свобод людини, протидії злочинності, підтримання публічної безпеки та порядку.
Анна Панчишна розповіла
про особливості застосування поліцейських засобів на території активних бойових дій (до якої належить Харківська область), звернула увагу молоді на вагому роль профілактичного впливу превентивних поліцейських заходів, який полягає, по-перше, в тому, щоб не допустити протиправної поведінки з боку конкретних осіб, схильних до такої поведінки, а по-друге, в усуненні причин, які сприяють вчиненню правопорушень, і створенні умов, що виключають протиправну поведінку.
Наприкінці зустрічі пані Анна відмітила високий рівень підготовки здобувачів освіти, зазначивши, що знання, здобуті під час навчання за спеціальністю 262 «Правоохоронна діяльність» дозволять обіймати посади в органах та підрозділах Національної поліції України.