Заголовок: Навчально-науковий інститут неперервної освіти НАУ вітає своїх випускників!
Дата: 19/03/2018
URL: https://nau.edu.ua/ua/news/1/3/navchalno-naukoviy-institut-neperervnoi-osviti-nau-vitae-svoih-vipusknikiv.html
==================================================

17 березня 2018 року в Навчально-науковому інституті неперервної освіти НАУ відбулося вручення дипломів 160 випускникам освітньо-кваліфікаційного рівня «Спеціаліст».
Усі випускники розпочнуть свій професійний життєвий шлях і зможуть знайти своє гідне та достойне місце у сучасному суспільстві.
Шановні випускники! У стінах рідної «Аlma Mater» ви отримали безцінний капітал знань і досвід, що допоможе вам вибрати правильну життєву дорогу. Упродовж навчання поруч з вами були найкращі фахівці-викладачі, керівники та співробітники нашого університету. У практичній діяльності ви завжди можете розраховувати на їхню підтримку та допомогу. Ми завжди готові сприяти вашій науковій діяльності. У свою чергу, також сподіваємося на вашу активну участь у подальшому розвитку співпраці нашого університету з тими установами, де ви будете працювати або уже працюєте, розраховуємо на ваше сприяння щодо спільної навчальної та наукової діяльності.
Сподіваємося, що час, який був проведений вами в Національному авіаційному університеті, назавжди залишить у ваших серцях найяскравіші спогади, а ті знання, що ви здобули, сприятимуть пізнанню нових горизонтів, допоможуть у досягненні цілей.
Шановні випускники! Щиро бажаємо, щоб всі ваші мрії здійснилися. Ніколи не зупиняйтеся на досягнутому. Ви – майбутнє нашої країни, люди, від яких залежить, якою стане наша держава. Бажаємо вам оптимізму, натхнення, наполегливості, кар’єрних здобутків, особистих перемог, реалізації задумів і творчих планів. Божого вам благословення, щедрої долі, вірних друзів, наснаги та невичерпної енергії!
Нехай Вам щастить у нових звершеннях!
Адміністрація ННІНО