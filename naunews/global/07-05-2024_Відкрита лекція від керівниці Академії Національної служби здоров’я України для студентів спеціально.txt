Заголовок: Відкрита лекція від керівниці Академії Національної служби здоров’я України для студентів спеціальності 081 «Право»
Дата: 07/05/2024
URL: https://nau.edu.ua/ua/news/2024/5/vidkrita-lektsiya-vid-kerivnitsi-akademii-natsionalnoi-sluzhbi-zdorov’ya-ukraini-dlya-studentiv-spetsialnosti-081-pravo.html
==================================================

24 квітня 2024 року
на Юридичному факультеті для студентів 3-го курсу спеціальності 081 «Право»
організовано зустріч
із керівницею Академії Національної служби здоров’я України
Євгенією Мельник
.
На запрошення заступниці декана з навчально-організаційної роботи, провідної викладачки навчальної дисципліни «Правові основи охорони здоров’я»
Ніни Троцюк
, пані Євгенія провела
відкриту
лекцію
на тему
«Роль Національної служби здоров’я України у трансформації системи охорони здоров’я»
.
Здобувачі освіти мали можливість безпосередньо від учасниці медичної реформи
дізнатися про особливості правового регулювання фінансування системи охорони здоров’я
, принципи діяльності Національної служби здоров’я України як стратегічного закупівельника медичних послуг, основні інституції, які відповідають за забезпечення функціонування системи охорони здоров’я, програму медичних гарантій тощо.
Спікеркою зазначено,
що Розпорядженням КМУ від 30 листопада 2016 року №1013-р було схвалено Концепцію реформи фінансування системи охорони здоров’я та після року гарячих дискусій 19 жовтня 2017 року прийнято Закон України «Про державні фінансові гарантії медичного обслуговування населення». Даний законодавчий акт запровадив сучасну систему фінансування з єдиним платником і єдиним національним бюджетом на основі надходжень із загального оподаткування.
Позитивним є те, що під час зустрічі відбувся відкритий діалог
пані Євгенії
зі здобувачами освіти, який стосувався в основному питань переваг та недоліків проведеної медичної реформи в Україні.
Щиро
дякуємо керівниці Академії Національної служби здоров’я України Євгенії Мельник
за змістовну лекцію та сподіваємось на подальшу плідну співпрацю!