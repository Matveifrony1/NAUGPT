Заголовок: Вітаємо переможців конкурсу «Найкраща академічна група» Національного авіаційного університету
Дата: 04/06/2015
URL: https://nau.edu.ua/ua/news/2015/6/vitaemo-peremozhcziv-konkursu-najkrashha-akademichna-grupa-naczionalnogo-aviaczijnogo-universitetu.html
==================================================

З 13 квітня по 13 травня 2015 року в університеті проводився конкурс «Найкраща академічна група».
Мета – підвищити ефективність навчально-виховної роботи серед студентів, дотримання ними трудової дисципліни та норм поведінки під час навчання та за межами університету, стимулювати наукову діяльність та розвиток художньо-естетичних здібностей студентської молоді, зміцнити засади корпоративної культури університету, заохотити студентів до самоорганізації.
Конкурс проходив у два етапи: І етап – в інституті, ІІ – загальноуніверситетський. Основними критеріями оцінювання були: наукова діяльність студентів, участь у культурно-громадському, творчому та спортивному житті університету.
За результатами конкурсу та відповідно до наказу ректора від 27.05.2015 р. № 1139/ст. 2 місце у загальноуніверситетському конкурсі зайняла академічна група ПР-403 Юридичного інституту.
Вітаємо колектив академічної групи з перемогою та бажаємо їм подальших наукових злетів.