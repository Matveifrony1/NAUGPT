Заголовок: Святкова церемонія «Ювілейне весілля»
Дата: 14/02/2019
URL: https://nau.edu.ua/ua/news/2019/2/svyatkova-tseremoniya-yuvileyne-vesillya.html
==================================================

Студенти університету долучилися до святкової церемонії «Ювілейне весілля» для подружніх пар, які разом більше 50 років. В урочистостях до Дня закоханих, що відбувалися у Центральному відділі державної реєстрації шлюбів, взяли участь шість пар Солом’янського району Києва.
Під час церемонії ювілярів привітали прем’єр-міністр України Володимир Гройсман, міністр юстиції Павло Петренко, народний депутат Дмитро Андрієвський та голова Солом’янської районної в місті Києві державної адміністрації Ігор Довбань.
Глава Уряду вручив ювілярам святкові свідоцтва про шлюб, побажав міцного здоров’я і закликав всіх присутніх брати приклад з них і навчатися так само берегти, поважати і любити один одного.