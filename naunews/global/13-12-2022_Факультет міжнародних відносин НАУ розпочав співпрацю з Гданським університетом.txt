Заголовок: Факультет міжнародних відносин НАУ розпочав співпрацю з Гданським університетом
Дата: 13/12/2022
URL: https://nau.edu.ua/ua/news/2022/12/fakultet-mizhnarodnih-vidnosin-nau-rozpochav-spivpratsyu-z-gdanskim-universitetom.html
==================================================

Декан Факультету міжнародних відносин Юрій Волошин перебуваючи з робочим візитом у Гданському університеті (Польща) провів зустріч з деканом Факультету права та адміністрування Войцехом Залевським і заступником декана з міжнародної співпраці та розвитку Марціном Міхалом Вішоватим.
Сторони обговорили сфери майбутньої співпраці між університетами, а також співробітництво між Факультетом міжнародних відносин НАУ та Факультетом права та адміністрування щодо англомовних програм навчання та отримання подвійних дипломів.
Професор кафедри міжнародного права та порівняльного правознавства ФМВ Наталія Мушак прочитала відкриті лекції для іноземних та польських студентів Факультету права та адміністрування Гданського університету, присвячені питанням порівняльного імміграційного права.
За результатами робочого візиту буде підписано Меморандум про співпрацю між Національним авіаційним університетом та Гданським університетом, який передбачатиме обмін студентами, аспірантами та викладачами; спільну дослідницьку діяльність та організацію спільного навчання, літніх програм, мовних курсів, конференцій та академічних програм.