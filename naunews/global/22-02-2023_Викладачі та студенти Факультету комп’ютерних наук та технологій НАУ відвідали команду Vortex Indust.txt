Заголовок: Викладачі та студенти Факультету комп’ютерних наук та технологій НАУ відвідали команду Vortex Industry
Дата: 22/02/2023
URL: https://nau.edu.ua/ua/news/2023/2/vikladachi-ta-studenti-fakultetu-komp’yuternih-nauk-nau-vidvidali-komandu-vortex-industry.html
==================================================

В лютому 2023 року відбулась зустріч викладачів кафедри комп’ютеризованих систем управління, здобувачів навчальних груп 2-4 курсів спеціальностей 123 «Комп’ютерна інженерія» ОПП «Системне програмування» та 126 «Інформаційні системи та технології» ОПП «Інформаційні системи та технології» з представниками компанії Vortex Industry на базі виробництва.
Vortex Industry – молода прогресивна команда, яка знає, як дати життя ідеї, спланувати проєкт та реалізувати його завдяки широкому спектру сучасних інструментів виробництва та інженерії. Команда займається повним циклом розробки проєкту від ідеї до реального продукту, має потужну базу виробництва.
Директором компанії Денисом Лохманом проведено ознайомлення учасників з основними задачами команди Vortex Industry та процесом виробництва на прикладі проєкту безпілотної наземної платформи.
В процесі зустрічі підписано договір про співпрацю в межах практичної підготовки здобувачів між кафедрою КСУ НАУ та командою Vortex Industry. Також започатковано роботу студентів НАУ у поточному проєкті компанії.
Дякуємо команді Vortex Industry за надану можливість приєднатись до реальних проєктів з можливостями апаратного виробництва та сподіваємось на плідну співпрацю!