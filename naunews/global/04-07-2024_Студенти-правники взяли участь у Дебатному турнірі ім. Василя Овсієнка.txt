Заголовок: Студенти-правники взяли участь у Дебатному турнірі ім. Василя Овсієнка
Дата: 04/07/2024
URL: https://nau.edu.ua/ua/news/2024/7/studenti-pravniki-vzyali-uchast-u-debatnomu-turniri-im-vasilya-ovsienka.html
==================================================

22-23 червня 2024 року
студенти Юридичного факультету
взяли участь у Дебатному турнірі ім. Василя Овсієнка для студентів юридичних клінік «Права людини в умовах війни»
, співорганізаторами якого виступили Асоціація юридичних клінік України, Українська Гельсінська спілка з прав людини та Державний торговельно-економічний університет.
Дебати були присвячені гострим питанням
забезпечення прав людини в умовах війни, а також ключовим суперечностям і проблемам, що існують у цій сфері. Для майбутніх правників це була чудова нагода продемонструвати свої знання, вдосконалити навички аргументації та публічних виступів, а також долучитися до суспільної дискусії щодо питань прав людини в умовах війни.
Кафедрою теорії та історії держави і права спільно з Інформаційно-просвітницьким центром з прав людини
від Юридичного факультету було
сформовано команду «Правнича оборона»
: студент 2 курсу, консультант з питань права Юридичної консультації «Юридична клініка»
Олександр Куц
та студент 1 курсу, член наукового гуртка кафедри теорії та історії держави і права «Актуальні питання теорії і практики прав людини»
Нікіта Літвінов
.
Студенти Юридичного факультету вийшли до фіналу
та отримали медалі фіналістів, разом ще із 3 командами, а саме: «Онна-буґейся» Правнича клініка НаУКМА, «Movit Centum» Юридична клініка юридичного факультету ЧНУ ім. Ю. Федьковича, «Юридична двійка» Юридичної клініки Школа права УКУ.
Вітаємо наших фіналістів
і дякуємо за чудові показники. Бажаємо нових звершень та перемог!