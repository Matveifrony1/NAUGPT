Заголовок: Студенти ФМВ НАУ відвідали майстер-клас «Як створити міжнародний телепроєкт»
Дата: 17/02/2023
URL: https://nau.edu.ua/ua/news/2023/2/studenti-fmv-nau-vidvidali-mayster-klas-yak-stvoriti-mizhnarodniy-teleproekt.html
==================================================

Колишня шеф-редакторка журналу «Elle» та авторка програми «Васk to the roots» Анна Лодигіна провела для студентів Факультету міжнародних відносин НАУ майстер-клас «Як створити міжнародний телепроєкт».
Організатори заходу – кафедра журналістики та кафедра реклами і зв’язків з громадськістю ФМВ НАУ.
Під час майстер-класу Анна Лодигіна розповіла студентам про ідею та реалізацію власного проєкту «Васk to the roots». В авторському проєкті вона показує історії життя видатних українців що надихають, які мали вплив на європейську культуру. Зокрема, вже вийшли програми про королеву Франції Анну Ярославну, балетмейстера Паризької опери Сержа Лифаря, художника-авангардиста Казимира Малевича та багатьох інших.
Лекторка також зауважила щодо важливісті практики для журналістів і відмінностей нашої журналістики від закордонної. Вона поділилася власним досвідом роботи в медіа та дала поради майбутнім журналістам.