Заголовок: На Факультеті архітектури, будівництва та дизайну НАУ відбулась урочиста посвята у студенти
Дата: 19/09/2022
URL: https://nau.edu.ua/ua/news/2022/9/na-fakulteti-arhitekturi-budivnitstva-ta-dizaynu-nau-vidbulas-urochista-posvyata-u-studenti.html
==================================================

15 вересня Факультет архітектури, будівництва та дизайну (ФАБД) Національного авіаційного університету провів урочистості з нагоди посвяти у студенти та початку нового навчального року.
В умовах воєнного стану академічна спільнота факультету для проведення урочистої посвяти першокурсників у студенти зібралась в онлайн форматі на платформі ZOOM.
Із вітальним словом до присутніх звернувся декан ФАБД НАУ, доктор історичних наук Віктор Карпов. Він зауважив, що в новітній історії нашої держави молоді люди стають студентами в умовах воєнного стану вперше і лише завдяки самовідданості наших захисників.
Першокурсників привітала проректор з гуманітарної політики та інноваційної роботи, випускниця та викладач ФАБД Світлана Тімкіна, а також завідувачі кафедр.
Наприкінці зустрічі голова Студентської ради факультету Катерина Аніканова запросила студентів взяли участь у квесті-ознайомленні з аудиторіями та кафедрами за обраними спеціальностями.
Вітаємо всіх першокурсників у академічній спільноті Факультету архітектури, будівництва та дизайну Національного авіаційного університету.