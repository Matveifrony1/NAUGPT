Заголовок: ІІ Міжнародний науково-практичний Конгрес «Міське середовище – ХХІ ст.»
Дата: 24/03/2016
URL: https://nau.edu.ua/ua/news/2016/3/ii-mizhnarodnij-naukovo-praktichnij-kongres-miske-seredovishhe-–-xxi-st.html
==================================================

15-18 березня 2016 р. в Навчально-науковому інституті Аеропортів відбувся ІІ Міжнародний науково-практичний конгрес «Міське середовище – ХХІ ст. Архітектура. Будівництво.  Дизайн». У його роботі взяли участь понад 200 вчених та провідних фахівців у галузі архітектури, будівництва, дизайну України, країн СНД (Азербайджану, Молдови, Узбекистану), Європи (Італії, Литви, Німеччини, Польщі, Франції, Чехії).
Навчальні заклади України представлені архітектурно-художніми, будівельними, транспортними та технічними ВНЗ Києва, Дніпропетровська, Запоріжжя, Львова, Луцька, Одеси, Полтави, Харкова, Черкас.
Пленарне засідання відкрив в. о. ректора НАУ, д.т.н., професор Вододимир Харченко. Серед виступаючих Президент Асоціації «Аеропорти України» П. Липовенко; Голова комітету стратегічного розвитку та міжнародних відносин Асоціації «Аеропорти України» Є. Трескунов; керівник проектів Групи компаній «А+Sв Україні» В. Козлов; директор Навчально-наукового інституту Аеропортів О. Чемакіна; науковці та викладачі НАУ – д.т.н., доц. К. Марінцева, д.т.н., проф. Ю. Дорошенко, д.т.н., проф. О. Кардаш, д.т.н., проф. Ю. Ковальов, к.т.н., с.н.с. Г. Агєєва, к.т.н., доц. К. Краюшкіна, к.арх., доц. М. Тимошенко.
За традицією участь в Пленарному засіданні взяли й представники департаменту містобудування та архітектури Київської міської державної адміністрації: в. о. директора департаменту - головного архітектора Г. Бондар, архітектор-урбаніст С. Дьомін.
Впродовж чотирьох днів на кафедрах Навчально-наукового інституту Аеропортів відбулись засідання шістьох симпозіумів, на яких були розглянуті та обговорені:
містобудівні проблеми розвитку аеропортів у сучасних умовах
стратегії розвитку транспортної інфраструктури в населених пунктах;
шляхи вирішення проблем, пов’язаних з будівництвом, реконструкцією та модернізацією аеропортів та автошляхів;
особливості використання сучасних інноваційних технологій в організації міського середовища, проектуванні аеропортових будівель та споруд;
проблеми дизайну міського середовища, дизайну інтер’єрів;
проблеми підготовки майбутніх фахівців у галузі архітектури, будівництва та дизайну.
До початку конгресу видано збірку матеріалів, до якої включено тези 195 доповідей. Кращі доповіді відзначено дипломами І-ІІІ ступенів.