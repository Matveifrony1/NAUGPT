Заголовок: Участь у засіданні освітнього комітету асоціації «IT України»
Дата: 20/02/2016
URL: https://nau.edu.ua/ua/news/2016/2/uchast-u-zasidanni-osvitnogo-komitetu-asocziaczii-it-ukraini.html
==================================================

19 лютого 2016 р. директор Навчально-наукового інституту Комп'ютерних інформаційних технологій О. Юдін та відповідальна за навчально-організаційну роботу НН ІКІТ О. Дубчак взяли участь у засіданні освітнього комітету Асоціації «Інформаційні Технології України».
Представники ІТ-компаній та провідних ВНЗ, що здійснюють підготовку фахівців для роботи у сфері інформаційних технологій (НТУУ «КПІ», КНУ ім. Т.Шевченка, НАУ, НУ «Києво-Могилянська академія», ХПІ) обговорили низку важливих питань. Серед інших розглядалося питання конкурсного відбору членів НМК відповідно до наказу МОН України «Про оголошення конкурсного відбору членів науково-методичних комісій сектору вищої освіти Науково-методичної ради МОН України» (№ 53 від 28.01.2016 р.).
Також розглянуто розподіл державного замовлення за ІТ-спеціальностями на наступний навчальний рік та узгоджено план сумісних дій ВНЗ та Асоціації щодо профорієнтаційних заходів, орієнтованих на презентацію перспектив навчання за ІТ-напрямками та роботи в ІТ-галузі.