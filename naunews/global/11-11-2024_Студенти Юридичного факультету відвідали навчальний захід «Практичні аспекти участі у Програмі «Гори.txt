Заголовок: Студенти Юридичного факультету відвідали навчальний захід «Практичні аспекти участі у Програмі «Горизонт Європа»»
Дата: 11/11/2024
URL: https://nau.edu.ua/ua/news/2024/11/studenti-yuridichnogo-fakultetu-vidvidali-navchalniy-zahid-praktichni-aspekti-uchasti-u-programi-gorizont-evropa.html
==================================================

30 жовтня 2024 року
здобувачі вищої освіти Юридичного факультету за запрошенням докторки філософії у галузі права, головного спеціаліста відділу НФДУ «Офіс Горизонт Європа в Україні», експертки Програми USAID «РАДА: наступне покоління (дослідницький компонент RANG), старшого викладача кафедри конституційного та адміністративного права Юридичного факультету НАУ
Юлії Ремінської
відвідали навчальний захід
«Практичні аспекти участі у Програмі «Горизонт Європа»».
До проведення заходу організаторами
було залучено велику кількість відомих фахівців
з різних сфер, зокрема й міжнародні партнери даного проєкту. Спікери представили аналіз діяльності офісу «Горизонт Європи в Україні» за рік його існування, звітність по його роботі, а також проаналізували чергові дії та наслідки існування цієї інституції в Україні.
Важливим аспектом навчального заходу стала
презентація подальших можливостей та перспектив офісу «Горизонт Європи в Україні»
, адже його функціонування, подальший розвиток і тісна співпраця з європейською спільнотою надасть можливість українським науковцям бути на рівні з науковцями міжнародного класу, що, в свою чергу, ще більше посилить співпрацю між Україною та Європейським Союзом.
За результатами конференції студенти відзначили
важливість існування офісу «Горизонт Європи в Україні» для зміцнення наукового потенціалу України та її інтеграції в європейську дослідницьку спільноту.