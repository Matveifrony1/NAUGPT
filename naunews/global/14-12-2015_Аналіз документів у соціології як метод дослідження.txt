Заголовок: Аналіз документів у соціології як метод дослідження
Дата: 14/12/2015
URL: https://nau.edu.ua/ua/news/2015/12/analiz-dokumentiv-u-socziologii-yak-metod-doslidzhennya.html
==================================================

9 грудня 2015 для студентів-соціологів 3 курсу Навчально-наукового Гуманітарного інституту була проведена відкрита лекція кандидата соціологічних наук, відомого політичного експерта, директора департаменту аналітичного забезпечення консорціуму «Індустріальна група», аналітика і соціолога-практика Богдана Мотузенка. Її тема - «Аналіз документів в соціології як метод дослідження». Відомий фахівець підіймав питання невичерпного потенціалу методу контент-аналізу при дослідженні соціального контексту політичної ситуації, розповідав про основні підходи і техніки цього методу, приводив приклади використання, залучаючи багатий візуальний матеріал. Лекція пройшла жваво, була інформативною і насиченою прикладами. Студенти слухали захоплено, а по закінченні подякували науковцю, висловивши побажання послухати продовження для того, щоб оволодіти цікавим методом.