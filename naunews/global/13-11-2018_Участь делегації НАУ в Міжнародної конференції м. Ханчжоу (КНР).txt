Заголовок: Участь делегації НАУ в Міжнародної конференції м. Ханчжоу (КНР)
Дата: 13/11/2018
URL: https://nau.edu.ua/ua/news/1/11/uchast-delegatsii-nau-v-mizhnarodnoi-konferentsiim-hanchzhou-(knr).html
==================================================

10 листопада офіційна делегація Національного авіаційного університету взяла участь у роботі Міжнародної конференції з обміну талантами та проектній співпраці 2018 року в місті Ханчжоу (КНР).
Мета заходу – впровадження передових професійних технологій та управлінських навиків в інформаційній економіці, біомедицині, інтелектуальному виробництві та інших суміжних галузях.
У конференції взяли участь понад 800 відомих компаній та 400 провідних місцевих підприємств і ключових платформ, зокрема: «Alibaba», «AntFinancial», «Hikvision», лабораторія «Zhejiang»,
Zhejiang University
, переможці премії «Дружба», зарубіжні експерти та представники іноземних студентських організацій.
Відкрив конференцію Хуан Цзяньфа, член Постійного провінційного партійного комітету, керівник організаційного відділу провінції Чжецзян, голова Департаменту організації й Департаменту управління людськими ресурсами та соціальним забезпеченням Провінційного партійного комітету.
З промовами на форумі виступили: віце-президент Китайської асоціації наук і технологій, президент Університету Сіху та академік Китайської академії наук Ши Йігун; засновник провідного інкубатора у світі Founders Space, відомий підприємець Силіконової долини Стів Хоффман.