Заголовок: Представники освітньої сфери привітали ректора Національної академії керівних кадрів культури і мистецтв Чернеця Василя Гнатовича з ювілеєм
Дата: 30/06/2021
URL: https://nau.edu.ua/ua/news/2021/6/predstavniki-osvitnoi-sferi-privitali-rektora-natsionalnoi-akademii-kerivnih-kadriv-kulturi-i-mistetstv-chernetsya-vasilya-gnatovicha-z-yuvileem.html
==================================================

Міністр освіти і науки України Сергій Шкарлет, ректор НАУ Максим Луцький, ректор Київського університету будівництва та архітектури, голова Ради ректорів Петро Куликов та ректор Національної музичної академії України ім. П.І. Чайковського Максим Тимошенко особисто привітали ректора Національної академії керівних кадрів культури і мистецтв, члена Ради ректорів Київського вузівського центру Чернеця Василя Гнатовича з 75-річчям.
Василь Чернець – видатна особистість української просвітницької діяльності - відомий учений-культуролог, громадський діяч, організатор науково-просвітницьких та науково-мистецьких акцій, почесний академік Національної академії мистецтв, заслужений працівник освіти України, лауреат Державної премії в галузі науки і техніки.
Присутні побажали Василю Гнатовичу нових наукових і творчих звершень, наснаги у його нелегкій та важливій праці. Також в адресу ювіляра пролунали слова вдячності за значний внесок у культурний та освітній розвиток нашої держави.