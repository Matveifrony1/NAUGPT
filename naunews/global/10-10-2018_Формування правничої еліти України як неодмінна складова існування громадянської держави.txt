Заголовок: Формування правничої еліти України як неодмінна складова існування громадянської держави
Дата: 10/10/2018
URL: https://nau.edu.ua/ua/news/1/10/formuvannya-pravnichoi-eliti-ukraini-yak-neodminna-skladova-isnuvannya-gromadyanskoi-derzhavi.html
==================================================

5 жовтня 2018 року відбулася зустріч студентів Навчально-наукового юридичного з головою осередку Ліги студентів Асоціації правників України в м. Києві Наталією Чоп.
Мета – об’єднання студентів-правників України задля сприяння їхньому професійному росту, формування та комунікація професійних цінностей та стандартів роботи правничої спільноти, усвідомлення значення ролі правника у процесах розбудови правової держави й дотримання принципів верховенства закону у всіх сферах суспільного життя.
«Ліга студентів АПУ – це молодіжне крило Всеукраїнської громадської організації «Асоціації правників України», створене у 2005 році у м. Києві. Основними завданнями діяльності даної організації є: підвищення загального рівня правових знань студентів-правників, сприяння та допомога у проходженні стажування та працевлаштування, організація та проведення юридичних конкурсів, дебатів та змагань, культурних та інших заходів, що мають на меті об’єднання молоді, яка навчається за спеціальністю 081 «Право»», – зазначила Наталія Чоп під час виступу.
Активна участь студентів-правників у даній громадській організації сприятиме їх професійному розвитку та допоможе у майбутньому знайти гідне місце на ринку праці.