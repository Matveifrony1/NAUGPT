Заголовок: Участь у Всеукраїнській екологічній акції «Посади дерево миру»
Дата: 24/04/2018
URL: https://nau.edu.ua/ua/news/1/4/uchast-u-vseukrainskiy-ekologichniy-aktsii-posadi-derevo-miru.html
==================================================

24 квітня 2018 р. студенти та викладачі кафедри екології за ініціативи та на чолі із завідувачем професором С. Бойченком та за підтримки ректорату університету, зокрема особисто ректора НАУ професора В. Ісаєнка, активно долучилися до Всеукраїнської екологічної акції «Посади дерево миру», присвяченої Дню Довкілля та Дню Землі.
Мета акції – привернути увагу українців до екологічних проблем, сформувати дбайливе ставлення до  навколишнього природного середовища, роз’яснити важливість збереження природної спадщини, підвищити рівень екологічної свідомості, прагнення берегти природу рідної землі. Це унікальна можливість для кожного долучитися до озеленення території рідного університету.
Під час акції було висаджено 20 саджанців абрикос та проведене традиційне облаштування екологічної алеї.