Заголовок: Опитування слухачів підготовчого відділення
Дата: 25/01/2019
URL: https://nau.edu.ua/ua/news/2019/01/opituvannya-sluhachiv-pidgotovchogo-viddilennya.html
==================================================

Профорієнтаційне опитування слухачів підготовчого відділення громадян України провів Інститут інноваційних освітніх технологій НАУ під керівництвом Наталії Муранової. Мета опитування – допомогти абітурієнтам у професійному самовизначенні та перевірити їх готовність до загальнонаціонального ЗНО-2019.
Результати опитування свідчать про те, що рівень підготовки до складання ЗНО-2019 недостатній, зокрема з фізики, математики, біології, географії та хімії; вибір подальшої професії абітурієнти здійснюють переважно самостійно; найперше вони керуються у своєму виборі власними здібностями і прагнення, оплатою праці та перспектива кар’єрного зростання.
Отримані результати соціологічного виміру засвідчили, що доуніверситетська підготовка і профорієнтаційна робота сприяють усвідомленому вибору респондентами майбутньої професії. Тож учасники опитування зробили правильний вибір щодо підвищення рівня знань і вмінь зі шкільних предметів на підготовчому відділенні громадян України НАУ. Навчальна програма університету передбачає узагальнення, систематизацію знань і вмінь абітурієнтів, ґрунтовне повторення навчального матеріалу шкільних дисциплін, які є основою програми загальнодержавного ЗНО.