Заголовок: Навчання фахівців аеродромних служб
Дата: 28/04/2015
URL: https://nau.edu.ua/ua/news/2015/4/navchannya-faxivcziv-aerodromnix-sluzhb.html
==================================================

24 квітня завершилося навчання на двотижневих курсах підвищення кваліфікації «Аеродромне забезпечення польотів» для фахівців аеродромних служб аеропортів, які були організовані Інститутом післядипломного навчання. Слухачі курсів – представники аеропортів «Бориспіль», «Київ», «Дніпропетровськ», «Львів», Комунального підприємства ХОР «Херсонські авіалінії», ТОВ «Інститут «Укрдорпроект», КП «Білоцерківський вантажний авіаційний комплекс», а також ВАТ «Оршанський авіаремонтний завод» (Республіка Білорусь). Крім засвоєння основної програми курсів слухачі ознайомились з університетом та побували на екскурсії в аеропорту Бориспіль.
На завершення КПК слухачі одержали свідоцтва про підвищення кваліфікації і висловили слова вдячності за високий рівень організації курсів.