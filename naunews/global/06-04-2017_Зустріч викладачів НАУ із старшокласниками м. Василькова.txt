Заголовок: Зустріч викладачів НАУ із старшокласниками м. Василькова
Дата: 06/04/2017
URL: https://nau.edu.ua/ua/news/2017/4/zustrich-vikladachiv-nau-iz-starshoklasnikami-m-vasilkova.html
==================================================

5 квітня 2017 р. випускники ЗНЗ м. Василькова зустрілися з представниками НАУ на «ярмарку професій», що відбувся на базі міськрайонного центру зайнятості. НАУ представляли: ННІ Неперервної освіти, ННІ Аеропортів, НН Юридичний інститут, НН Гуманітарний інститут, Факультет транспортних технологій, ННІ Економіки та менеджменту, ННІ Екологічної безпеки, ННІ Інформаційно-діагностичних систем та Коледж інформаційних технологій та землевпорядкування НАУ.
Учні 9–11 класів та їхні батьки ознайомилися з переліком спеціальностей, Правилами прийому до НАУ у 2017 р., освітніми програмами, матеріально-технічною базою, викладацьким складом, вартістю навчання, формами навчання, можливістю отримати другу вищу освіту, з англомовним проектом, особливостями та перспективами навчання на підготовчому відділенні ННІ НО та кафедрі військової підготовки. Старшокласників цікавило також проходження практики, а також перспективи подальшого працевлаштування.
Присутні переглянули відеофільми про навчальні підрозділи НАУ, змістовні презентації профільних кафедр та отримали відповіді на всі запитання.
Захід відвідали близько 180 старшокласників міста.
Представники НАУ, на запрошення адміністрації закладів освіти, також відвідали 9– 11 класи ЗНЗ: № 3, № 6, № 7, № 8 м. Василькова та провели заплановані профорієнтаційні уроки «Твій вибір – твоє майбутнє».
Тож маємо надію, що кращі випускники м. Василькова, за результатами вступної кампанії–2017 стануть студентами НАУ.