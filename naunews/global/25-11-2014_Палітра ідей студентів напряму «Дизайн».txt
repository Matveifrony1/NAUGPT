Заголовок: Палітра ідей студентів напряму «Дизайн»
Дата: 25/11/2014
URL: https://nau.edu.ua/ua/news/2014/11/palitra-idej-studentiv-napryamu-dizajn.html
==================================================

17 листопада 2014 року до Міжнародного дня студентів кафедра комп’ютерних технологій дизайну і графіки Інституту аеропортів влаштувала студентську виставку виробів ручної роботи та декору «Палітра ідей». Організувала її викладач цієї кафедри Любава Обуховська.
На виставці експонувалися понад 60 виробів студентів 2 курсу напряму «Дизайн», зроблені вручну з дерева, глини, бісеру, мушлів, скла, металу, шкіри, текстилю, лози і соломи. Роботи були виконані у різних техніках, із застосуванням різних художніх прийомів та інструментів: по дереву – випилювання, випалювання, пиротипія, сколочення, склеювання, фарбування моренням, лакування, різьблення, мозаїка, розпис, декупаж; по металу – гнуття, скань (скручування); по глині – ліплення, обпалення, розпис; по шкірі і текстилю – шиття, в’язання, печ-ворк, макраме, вишивка, ляльки-мотанки; плетіння з бісеру, соломи, лози тощо.
Виставку оглянули викладачі та студенти інституту.