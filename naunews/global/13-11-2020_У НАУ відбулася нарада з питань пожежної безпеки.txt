Заголовок: У НАУ відбулася нарада з питань пожежної безпеки
Дата: 13/11/2020
URL: https://nau.edu.ua/ua/news/2020/listopad/u-nau-vidbulasya-narada-z-pitan-pozhezhnoi-bezpeki.html
==================================================

Вчора, 12 листопада, у Національному авіаційному університеті (НАУ) відбулася робоча нарада з питань дотримання пожежної безпеки в університеті.
Захід пройшов під головування в. о. ректора НАУ Рімвідаса Хращевського, за участю співробітників університету, представників Міністерства освіти і науки, Державної служби з надзвичайних ситуацій, Головного управління Національної поліції в м. Києві та Солом’янського управління поліції.
Про ситуацію з пожежною безпекою в НАУ доповідав Хращевський. Він звернув увагу на 19 вогневих випадків, що відбулися останніми роками в університеті, вказавши, що це є абсолютно неприйнятним та несе загрозливий характер для співробітників і студентів.
Хращевський також наголосив на фактах недбалісті збоку попереднього керівництва НАУ, яка призвела до незабезпеченості навчальних корпусів та гуртожитків системами пожежної сигналізації, системами оповіщення про пожежу, первинними засобами пожежогасіння.
Окремо Хращевський звернув увагу на пожежі, які трапилися 3 та 9 листопада у адміністративно-навчальному корпусі №1 та у гуртожитку №4 відповідно. Вони носять характер очевидного підпалу.
Перевіркою причин та наслідків пожежі в гуртожитку №4 Студентського містечка буде займатися спеціальна комісія, створена 9 листопада 2020 року.
Заслухавши виступ Хращевського, начальник Солом’янського управління поліції Олег Волошин запропонував забезпечити території університету додатковим патрулюванням, і встановити додаткові камери відеонагляду на території ВНЗ.
Начальник Солом’янського районного управління ДСНС України у м. Києві Руслан Дядюша наголосив на необхідності розроблення і узгодження дорожньої карти щодо приведення об’єктів НАУ в належний протипожежний стан.
Під час наради виступали також завідувач сектору мобілізаційної роботи, цивільного захисту та безпеки життєдіяльності МОНУ Андрій Цимбал та начальник відділу безпекової діяльності університету Євгеній Зубко.
Так, Цимбал доповів про невиконання попереднім керівництвом університету моніторингу з пожежної безпеки.
У свою чергу, Зубко висвітлив хронологію подій 3 та 9 листопада, вказавши, що вони мають усі ознаки зумисних підпалів. Зокрема, на території університету була виявлена шумо-газова граната, яка, вірогідно, й призвела до виникнення осередків пожеж.
Участь в нараді взяв також заступник Міністра освіти і науки України Ігор Гарбарук. Він висловив підтримку НАУ зі сторони МОН, і закликав до спільної роботи над вирішенням проблем пожежної та техногенної безпеки.
У підсумку, учасники наради ухвалили низку рішень:
- створити робочу групу для забезпечення належної протипожежної безпеки НАУ (Термін виконання: до 17.11.2020 р.)
- розробити поетапний план для першочергового реагування з метою усунення недоліків у сфері цивільного захисту, пожежної та техногенної безпеки (Термін виконання: до 24.11.2020 р.)
- підсилити патрулювання території університету та Студентського містечка силами Солом’янського управління поліції (Термін виконання: до 12.11.2020 р.)
- реалізувати договір №ПП/06/006/48 від 25.02.2020 р. між Національний авіаційним університетом і Головним управлінням ДСНС України в м. Києві (Термін виконання: до 30.11.2020 р.)
- додатково провести бесіду з відповідальними за техніку пожежної безпеки поза межами планових інструктажів, передбачених затвердженим графіком (Термін виконання: до 30.11.2020 р.)
- встановити додаткові камери відеоспостереженннядля підсилення заходів безпеки.