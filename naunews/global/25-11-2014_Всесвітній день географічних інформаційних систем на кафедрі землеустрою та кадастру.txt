Заголовок: Всесвітній день географічних інформаційних систем на кафедрі землеустрою та кадастру
Дата: 25/11/2014
URL: https://nau.edu.ua/ua/news/2014/11/vsesvitnij-den-geografichnix-informaczijnix-sistem-na-kafedri-zemleustroyu-ta-kadastru.html
==================================================

18 листопада 2014 року на кафедрі землеустрою та кадастру Інституту екологічної безпеки  пройшла зустріч з Президентом ГІС асоціації України Олександром Мельником. Зустріч була організована заступником директора інституту аеропортів Оленою Бойко для  студентів 3 курсу напряму підготовки «Геодезія, картографія та землеустрій».
Зустріч проходила в рамках святкування кафедрою Всесвітнього дня геоінформаційних систем (ГІС), який проводиться щороку в третю середу листопада і широко відмічається міжнародною спільнотою.
Робота в галузі геодезії, картографі, землеустрою, кадастру не можлива без використання геоінформаційних систем. Починаючи з 1 курсу студенти-землевпорядники оволодівають сучасним програмним забезпеченням, яке дає можливість опрацьовувати великі масиви даних.
Олександр Володимирович запросив студентів-землевпорядників до співпраці, до участі у волонтерському русі з опрацювання геопросторової інформації для потреб бійців у зоні АТО, яка зараз конче необхідна.
Студентів дуже зацікавила можливість попрацювати ГІС-волонтерами у картографічній сотні, і на наступному тижні вони мають долучитись до роботи.