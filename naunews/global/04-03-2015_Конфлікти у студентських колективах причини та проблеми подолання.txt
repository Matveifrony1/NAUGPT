Заголовок: Конфлікти у студентських колективах: причини та проблеми подолання
Дата: 04/03/2015
URL: https://nau.edu.ua/ua/news/2015/3/konflikti-u-studentskix-kolektivax-prichini-ta-problemi-podolannya.html
==================================================

25 лютого 2015 року в Юридичному інституті відбувся методичний семінар для наставників та командирів груп «Конфлікти у студентських колективах: причини та проблеми подолання». Мета - надати методичну допомогу наставникам груп і командирам у подоланні та попередженні конфліктів у студентських колективах.
У роботі семінару взяли участь директор Юридичного інституту І. Сопілко, начальник відділу гуманітарного розвитку та соціальних комунікацій НАУ О. Калініченко, відповідальна особа за роботу зі студентами Н. Троцюк, старший наставник О. Макеєва, наставники та командири груп.
Обговорювалися причини та умови виникнення конфліктів у студентському середовищі, способи їх вирішення та профілактики.
Такі заходи допомагають формувати у студентів почуття поваги та толерантності до оточуючих, дотримання морально-етичних норм та загальнолюдських цінностей під час навчального процесу та у повсякденному житті.