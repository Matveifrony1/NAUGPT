Заголовок: Знання своїх прав та обов’язків – гарантія безпечного життя людини
Дата: 13/12/2014
URL: https://nau.edu.ua/ua/news/2014/12/znannya-svoix-prav-ta-obov’yazkiv-–-garantiya-bezpechnogo-zhittya-lyudini.html
==================================================

8 грудня 2014 року доцентом кафедри цивільного права і процесу Юридичного інституту Ольгою Оніщенко  у середній загальноосвітній школі І-ІІІ ступенів № 238 Деснянського району м. Києва проведено лекцію для учнів старших класів на тему: «Знання своїх прав та обов’язків – гарантія безпечного життя людини».
У ході заняття лектором звернуто увагу слухачів на права та обов’язки кожної особи, право на захист своїх прав і законних інтересів. Згідно Цивільного кодексу України права дітей можуть захищати їх батьки, усиновителі, опікуни або піклувальники, орган опіки і піклування, правоохоронні органи та суд. Держава гарантує захист прав і свобод людини та громадянина. Поряд з цим, Ольгою Оніщенко було відмічено, що у випадку порушення прав інших громадян школярем, він несе безпосередньо цивільну, адміністративну та кримінальну відповідальність.
Наприкінці зустрічі старшокласники мали чудову нагоду ознайомитися з інформаційно-рекламними матеріалами Юридичного інституту, умовами зарахування та навчання в ньому.