Заголовок:Алгоритм вступу до магістратури КАІ у 2025 році

Дата: ----------
URL: https://pk.kai.edu.ua/alhorytm-vstupu-do-mahistratury-kai-u-2025-rotsi/
==================================================
Алгоритм вступу до магістратури КАІ у 2025 році

Крок 1. Реєстрація заяв на участь в ЄВІ та ЄФВВ, проведення основної і додаткової сесій ЄВІ та ЄФВВ здійснюється у терміни, встановлені Міністерством освіти і науки України, за графіком, затвердженим Українським центром оцінювання якості освіти.

Крок 2. Реєстрація заяв на участь у співбесіді замість ЄВІ, фаховому іспиті, фаховому іспиті замість ЄФВВ, фаховому заліку розпочинається 01 липня та закінчується о 18:00 дня, що передує останньому дню завершення проведення відповідних вступних випробувань.

Крок 3. Співбесіди замість ЄВІ, фахові іспити, фахові іспити замість ЄФВВ, фахові заліки проводяться з 28 липня до 07 серпня (включно).

Крок 4. Реєстрація заяв вступників розпочинається 08 серпня та закінчується о 18:00 25 серпня.

Крок 5. Співбесіди замість ЄВІ, фахові іспити, фахові іспити замість ЄФВВ, фахові заліки для осіб, які беруть участь у конкурсному відборі виключно на місця за кошти фізичних та/або юридичних осіб, проводиться з 08 серпня до 18:00 23 серпня включно.

Крок 6. Формування рейтингових списків вступників, надання рекомендацій до зарахування та оприлюднення списку рекомендованих з повідомленням про отримання чи неотримання ними права здобувати вищу освіту за державним або регіональним замовленням здійснюються не пізніше 28 серпня.

Крок 7. Вступники, які отримали рекомендації, мають підтвердити вибір місця навчання, виконати вимоги до зарахування за державним або регіональним замовленням та укласти договір про навчання до 18:00 30 серпня.

Крок 8. Зарахування вступників на навчання за державним або регіональним замовленням здійснюється 01 вересня; за кошти фізичних та/або юридичних осіб – не пізніше 05 вересня.

Крок 9. Переведення на вакантні місця державного, регіонального замовлення осіб, які зараховані на навчання за кошти фізичних та/або юридичних осіб, – не пізніше 03 вересня.

Крок 10. Надання рекомендацій до зарахування та оприлюднення списку рекомендованих для вступників, які вступають на місця за кошти фізичних та/або юридичних осіб на відкриті та фіксовані конкурсні пропозиції, здійснюється не раніше 01 вересня.

Після публікації наказу про зарахування, Ви – студент КАІ. Вітаємо!