Заголовок: Презентація покажчика
Дата: 24/09/2015
URL: https://nau.edu.ua/ua/news/2015/9/prezentacziya-pokazhchika.html
==================================================

23 вересня 2015 року в Науково-технічній бібліотеці відбулася презентація бібліографічного покажчика «Історія повітроплавання та цивільної авіації України». Укладачі: зав. сектору НТБ М. Семенова, директор НТБ, к. соц. ком. В. Вахнован та заст. директора НТБ О. Шкурко, наук. ред. проф. кафедри історії та документознавства В. Гребенніков.
Це перший бібліографічний покажчик з цієї тематики, який виданий в Україні.
Література, яка включена до покажчика, допоможе ґрунтовніше ознайомитися з усіма етапами розвитку повітроплавання та авіації в Україні, починаючи з зародження авіації і до нашого часу; видатними ентузіастами-винахідниками; конструкторами; пілотами; пілотами – випробувачами; організаторами авіаційної справи; вузівськими науковцями та фахівцями, які залишили помітний слід в історії вітчизняної авіаційної галузі.
В окремі розділи виділено публікації про піонерів-авіаторів; визначних діячів авіації; навчальні та наукові заклади, зокрема Національний авіаційний університет; авіаційну промисловість; конструкторські бюро; заводи, а також історію створення і експлуатації окремих літаків та вертольотів. Видання доповнене іменним покажчиком визначних діячів авіації.
Покажчик складено на допомогу студентам авіаційних спеціальностей при вивчені дисциплін «Історія України» та «Історія науки і техніки», в програмі яких передбачено вивчення історії цивільної авіації України, та всім іншим читачам, яких цікавить ця тематика.