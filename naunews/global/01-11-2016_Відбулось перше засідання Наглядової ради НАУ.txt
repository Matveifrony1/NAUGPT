Заголовок: Відбулось перше засідання Наглядової ради НАУ
Дата: 01/11/2016
URL: https://nau.edu.ua/ua/news/2016/11/vidbulos-pershe-zasidannya-naglyadovoi-radi-nau.html
==================================================

31 жовтня 2016 року відбулось перше засідання Наглядової ради Національного авіаційного університету.
Голова Наглядової ради, перший заступник Секретаря Ради національної безпеки і оборони України Олег Володимирович Гладковський, відкриваючи установче засідання заявив: «Мені дуже почесно й відповідально очолити такий поважний орган. Обіцяю використати весь свій досвід і навички для забезпечення перспективного розвитку Національного авіаційного університету та реалізації основних завдань, покладених на Наглядову раду.
Я глибоко переконаний, що ми створимо потужну команду однодумців, які об’єднавши зусилля, сприятимуть виходу університету з кризи та забезпечать його діяльність у правовому полі, згідно вимог чинного законодавства».
Відповідно до порядку денного, було розглянуто ряд важливих організаційних, управлінських і стратегічних питань.
Члени Наглядової ради одноголосно обрали Секретарем Карпунцова Валерія Віталійовича, народного депутата Верховної Ради України.
Важливим питанням порядку денного засідання було визначення першочергових кроків щодо функціонування і розвитку університету на 2017 – 2018 р.р.
Наглядова рада, з метою стабілізації ситуації в державному ВНЗ, наголосила на необхідності виконання рекомендацій Міністерства освіти і науки, наведених в листі України № 1/11-12763 від 03.10.2016 року .
Значну увагу члени Наглядової ради приділили обговоренню підходів до формування Концепції і загальної Стратегії розвитку НАУ на 2017-2027 р.р. та ухвалили основні етапи з підготовки цих документів.
Присутній на засіданні в. о. ректора НАУ В.М. Ісаєнко підкреслив, що новий склад Наглядової ради має потужний інтелектуальний та кадровий потенціал, і це, безумовно, позитивно вплине на подальшу діяльність та розвиток університету.
Нагадаємо, оновлений склад і новий голова Наглядової ради НАУ були затверджені Наказом Міністра освіти і науки Лілії Гриневич від 20 жовтня 2016 року. До неї увійшли авторитетні представники оборонно – промислового комплексу, авіаційної галузі, громадських організацій та народні депутати.
Згідно чинного законодавства, Наглядова рада, зокрема, сприяє розвиткові університету, залученню інвестицій для забезпечення діяльності, допомагає в налагодженні міжнародних зв’язків та взаємодії з органами влади.
Склад Наглядової ради НАУ