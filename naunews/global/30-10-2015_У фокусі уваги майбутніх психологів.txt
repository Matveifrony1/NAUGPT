Заголовок: У фокусі уваги майбутніх психологів
Дата: 30/10/2015
URL: https://nau.edu.ua/ua/news/2015/10/u-fokusi-uvagi-majbutnix-psixologiv.html
==================================================

27 жовтня 2015 року студенти-психологи 4 курсу Навчально-наукового Гуманітарного інституту разом із кураторами навчальних груп, викладачами авіаційної психології М. Іванюк та О. Власовою-Чмерук переглянули фільм «Звідки з’являється пил і куди зникають гроші». Показ відбувся  у рамкаx XII Міжнародного фестивалю документального кіно про права людини Docudays UA. Автори фільму, естонські режисери Тійт Оясоо та Ене-Лііс Семпер, у своєму фільмі пропонують зазирнути за лаштунки політичного театру та дізнатися, як політики маніпулюють своїми виборцями. Після перегляду фільму студенти і викладачі взяли участь у дискусії за участі Надії Чушак, координатора правозахисних івентів фестивалю DocudaysUA. Захід мав на меті сприяти розвитку політичної культури студентів, критичному осмисленню актуальних політичних подій в Україні.
Студенти отримали багато нових вражень і корисної інформації про те, як не стати сліпим споживачем політичного піару.