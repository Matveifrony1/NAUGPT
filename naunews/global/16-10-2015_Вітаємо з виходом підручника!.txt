Заголовок: Вітаємо з виходом підручника!
Дата: 16/10/2015
URL: https://nau.edu.ua/ua/news/2015/10/vitaemo-z-vixodom-pidruchnika.html
==================================================

15 жовтня 2015 року на кафедрі педагогіки та психології професійної освіти Навчально-наукового Гуманітарного інституту відбулася презентація підручника «Педагогічна психологія». Його авторами є дійсний член (академік) Національної академії педагогічних наук України, доктор педагогічних наук, професор, академік-секретар Відділення вищої освіти НАПН України М. Євтух, доктор педагогічних наук, професор, завідувач кафедри педагогіки та психології професійної освіти Е. Лузік, кандидат педагогічних наук, доцент кафедри механіки Навчально-наукового аерокосмічного інституту Н. Ладогубець та старший викладач кафедри педагогіки та психології професійної освіти Т. Ільїна.
М. Євтух зазначив, що підручник рекомендований Міністерством освіти і науки України та призначений для студентів, аспірантів та викладачів кафедр і факультетів психології, а також викладачам психології для непсихологічних спеціальностей та практикуючим психологам-освітянам.
Видання підготоване відповідно до програми модульного курсу «Педагогічна психологія» та включає в себе п’ять модулів: «Педагогічна психологія в професійній підготовці психологів», «Психолого-педагогічні основи освітньої діяльності», «Психологічні та педагогічні проблеми навчальної діяльності», «Психологія педагогічної діяльності», «Психологія навчально-педагогічного співробітництва та спілкування в освітньому процесі».
У підручнику розглянуті  основоположні проблеми освіти, взаємодія педагога та учня як суб’єктів навчальної та педагогічної діяльності, навчально-педагогічне співробітництво та спілкування.
Ознайомитися з підручником можна на кафедрі педагогіки та психології професійної освіти Навчально-наукового гуманітарного інституту НАУ у старшого лаборанта Євдокії Семенівни Некречевської  (ауд. 8-802а, тел. 406-77-68).