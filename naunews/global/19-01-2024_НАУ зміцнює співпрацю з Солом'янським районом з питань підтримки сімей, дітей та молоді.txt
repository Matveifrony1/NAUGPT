Заголовок: НАУ зміцнює співпрацю з Солом'янським районом з питань підтримки сімей, дітей та молоді
Дата: 19/01/2024
URL: https://nau.edu.ua/ua/news/2024/1/nau-zmitsnyue-spivpratsyu-z-solomyanskim-rayonom-z-pitan-pidtrimki-simey-ditey-ta-molodi.html
==================================================

Національний авіаційний університет має давні зв’язки та розвинену співпрацю з Солом'янською районною в місті Києві державною адміністрацією.
18 січня 2024 року Голова комісії з реорганізації НАУ, в.о. ректора Володимир Шульга підписав Меморандум про партнерство та співпрацю з директоркою Центру сім'ї Солом'янської районної в місті Києві державної адміністрації Валерією Савенок, спрямований на підтримку сімей, дітей та молоді шляхом підготовки висококваліфікованих кадрів, реалізації спільних проєктів, програм і заходів.
Підписанню документу передувала значна робота, проведена командою в.о. проректора з гуманітарної політики та інновацій Марини Петченко з керівництвом Центру сім'ї. Сторони також домовилися розробити і ухвалити План реалізації заходів щодо розвитку меморандуму.
Напрямами співробітництва визначено:
- обмін інформацією про плани діяльності, проекти і програми в галузі підготовки здобувачів вищої освіти;
- проходження виробничої та переддипломної практик;
- обговорення питань, які стосуються ліцензування та акредитації.
На завершення заходу Володимир Шульга подякував Валерії Савенок за проявлену ініціативу та довіру до нашого закладу і запевнив у готовності адміністрації НАУ розвивати співпрацю з Солом’янським районом в усіх перспективних сферах.