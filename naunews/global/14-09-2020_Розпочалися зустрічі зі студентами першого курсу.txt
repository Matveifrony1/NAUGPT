Заголовок: Розпочалися зустрічі зі студентами першого курсу
Дата: 14/09/2020
URL: https://nau.edu.ua/ua/news/2020/veresen/pershokursniki-znayomlyatsya-z-universitetom.html
==================================================

Сьогодні на факультетах університету розпочались зустрічі студентів першого курсу з адміністрацією.
Аерокосмічний факультет традиційно зібрав своїх першокурсників в Навчальному ангарі за участю ректора Володимира Ісаєнка, декана Юрія Зіатдінова, заступників декана, завідувачів кафедр та кураторів груп.
Володимир Ісаєнко привітав першокурсників та наголосив, що «середній бал студентів з кожним роком лише зростає. Нам довіряєте ви, ваші батьки і ваші роботодавці та міжнародні партнери. Вірю, що ви станете прекрасними професіоналами – гордістю ваших батьків і викладачів».
У Навчально-науковому інституті неперервної освіти студентів-першокурсників зустрічали смачним тортом та подарунками. Факультет кібербезпеки, комп’ютерної та програмної інженерії та Факультет аеронавігації, електроніки та телекомунікацій провели зустрічі на кафедрах. Факультет економіки та бізнес-адміністрування зібрав першокурсників за спеціальностями. А декан Факультету транспорту, менеджменту та логістики Оксана Ільєнко під час онлайн-зустрічі навіть влаштувала онлайн-екскурсію факультетом.
На кожній такій зустрічі студенти знайомились з керівництвом факультету, завідувачами кафедр та наставниками груп, отримали вичерпну інформацію  про навчально-матеріальну базу факультету, освітній процес, зокрема, дізнались розклад та форми занять, студентське самоврядування та організацію дозвілля.