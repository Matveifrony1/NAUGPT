Заголовок: День вишиванки
Дата: 24/05/2016
URL: https://nau.edu.ua/ua/news/2016/5/den-vishivanki.html
==================================================

19 травня 2016 року на кафедрі педагогіки та психології професійної освіти Навчально-наукового Гуманітарного інституту відзначали «День вишиванки» – свято, яке за 10 років пройшло шлях від флешмобу чернівецьких студентів до культурного події міжнародного рівня.
В Україні акція не є офіційною, але долучаються до неї мільйони небайдужих до своїх національних традицій українців. Тож і колектив кафедри, і студенти напряму підготовки «Практична психологія» взяли активну участь у святкуванні.
Окрім національного одягу, студенти представили плакати та виступили з презентаціями, які демонстрували історію вишиванки, традиційні вишивки різних регіонів України та значення символіки на вишиванках різних історичних періодів.
Шанувати національні традиції – гідно носити горде звання українця!