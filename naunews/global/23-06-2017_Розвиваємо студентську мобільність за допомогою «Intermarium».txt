Заголовок: Розвиваємо студентську мобільність за допомогою «Intermarium»
Дата: 23/06/2017
URL: https://nau.edu.ua/ua/news/2017/6/rozvivaemo-studentsku-mobilnist-za-dopomogoyu-intermarium.html
==================================================

Студентка 4 курсу Навчально-наукового гуманітарного інституту спеціальності 035 «Філологія»  Юлія Гарник у 2016-2017 навчальному році  взяла участь у програмі обміну студентами  «Intermarium». Протягом року вона навчалася за напрямком «Англійська філологія» у Вищій Гуманітарно-економічній школі (Wyższa Szkoła Humanistyczno-Ekonomiczna) у польському місті Бжег (поблизу Вроцлава).
Програма студентської мобільності «Intermarium» організована Фондом «Labore Nobilis», що уклав договори з польськими університетами та пропонує рік безкоштовного навчання для студентів Польщі, Литви, Латвії, Білорусі та України. Програма має назву «Intermarium» – «Міжмор’я» – історична назва області в Центральній і Східній Європі, що включає в себе Польщу, Литву, Латвію, Білорусь та Україну.
Програма пропонує не тільки весь спектр безкоштовних курсів і професійної підготовки, але перш за все можливість навчатися протягом двох семестрів абсолютно безкоштовно. Навчання проходить англійською мовою. Всі викладачі Фонду мають докторський ступінь і педагогічний стаж не менше 10 років в європейських університетах.
Навчання у Польщі дало змогу нашій студентці покращити знання англійської мови, ознайомитися з польською мовою та культурою, набути необхідні навички для подальшого їх розвитку в своїй альма-матер.