Заголовок: Перший випуск «Школи гарантів освітньої програми»
Дата: 03/03/2025
URL: https://nau.edu.ua/ua/news/2025/3/pershiy-vipusk-shkoli-garantiv-osvitnoi-programi.html
==================================================

З 9 січня по 10 лютого 2025 року
в Навчально-науковому інституті неперервної освіти ДУ КАІ вперше відбулися онлайн-курси підвищення кваліфікації за новою експериментальною програмою
«Школа гарантів освітньої програми».
Програма навчального курсу була створена як відповідь на нагальні потреби підготовки науково-педагогічного персоналу закладів вищої освіти України, задіяних у проєктуванні, проходженні етапів акредитаційного процесу та проведенні постакредитаційного моніторингу освітніх програм.
Мета програми
— надання слухачам сучасних знань та умінь, що сприяють підвищенню їхньої кваліфікації відповідно до чинних нормативних вимог з акредитації освітніх програм.
Слухачами курсів стали
викладачі КАІ, гаранти освітніх програм, керівники кафедр та структурних підрозділів. Умовою відбору на навчальний курс була відповідність таким критеріям: науковий ступінь, досвід наукової та педагогічної діяльності в галузі, професійна орієнтація на діяльність, пов'язану з проєктуванням освітньої програми.
В ході навчання
слухачі мали можливість
закріпити отримані знання в процесі лекцій-семінарів із застосуванням інтерактивних технологій (опитування, вільна дискусія, робота у групах, «жива бібліотека» тощо); на кожному занятті виконувати міні-завдання на матеріалах своїх освітніх програм з подальшим обговоренням результатів; перед кожним заняттям отримувати інформаційний пакет (нормативні документи, інші матеріали) в електронній формі.
Усі слухачі, які пройшли навчання за програмою курсів підвищення кваліфікації «Школа гарантів освітньої програми»,
склали підсумковий онлайн-тест та отримали Сертифікат з додатком встановленого зразка
.
Навчання проводила досвідчена фахівчиня з багаторічним міжнародним та українським досвідом у сфері досліджень із забезпечення якості вищої освіти
Олена Сминтина
— докторка історичних наук, професорка, завідувачка кафедрою Одеського національного університету імені І.І. Мечникова, керівниця Центру забезпечення якості вищої освіти, координаторка сертифікованих програм, тренерка експертів та керівників експертних груп з акредитації освітніх програм НАЗЯВО.
Відгуки випускників
підтверджують цінність програми. Учасники відзначили структурованість, доступність та вичерпність наданого матеріалу, а також інформаційну насиченість необхідними нормативними документами.
Відгуки слухачів:
Бовсунівська І.В.
: «Стажування за програмою «Школа гарантів освітніх програм» стало для мене надзвичайно цінним та корисним досвідом. Програма була добре структурована, наповнена актуальними знаннями і практичними завданнями, які допомогли краще зрозуміти процеси розробки та акредитації освітніх програм. Окремо хочу відзначити лектора — справжнього експерта у своїй сфері, який не лише ділився теоретичними знаннями, а й наводив реальні приклади з власного досвіду. Це зробило навчання максимально прикладним та інформативним. Рекомендую «Школу гарантів освітніх програм» усім, хто прагне підвищити свою кваліфікацію та зробити внесок у розвиток якісної освіти».
Сидорчук Л.А.
: «Проходив стажування за програмою «Гарант освітньої програми». Стажування здійснювалось на високому професійному рівні. Особливої уваги заслуговують питання щодо коментування внесених змін до чинного законодавства та відомчих нормативно-правових актів».
Приходькіна О.
: «Пані Олено, щиро дякую Вам за курс! Вчора завершилася акредитаційна експертиза моєї ОПП. Завдяки Вашим лекціям багато чого зрозуміла. Очікую тепер на результат».
Павлюх Л.І.
: «Хочу Вам подякувати за ці курси, мені сподобалось, Ви — молодці».
Програма продовжує працювати та приймати нових слухачів
з метою надання важливої і необхідної підготовки кваліфікованих спеціалістів з проєктування, проходження акредитаційного процесу та моніторингу освітніх програм.
Контактні дані відповідальної особи: Маліновська Наталія Миколаївна, e-mail:
maliniam@ukr.net
,
+38(050)-937-67-60