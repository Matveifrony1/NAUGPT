Заголовок: Зустріч з випускниками
Дата: 02/06/2015
URL: https://nau.edu.ua/ua/news/2015/6/zustrich-z-vipusknikami.html
==================================================

28 травня 2015 року напередодні свята останнього дзвоника студентки 3 курсу кафедри соціології Гуманітарного інституту Марія Руденко та Яна Заболотна разом з куратором І. Литовченко відвідали середню загальноосвітню школу № 174 в м. Києві. Вони провели профорієнтаційну зустріч з учителями та учнями випускних класів, під час якої ознайомили присутніх з особливостями та умовами вступу до НАУ.
Старшокласники дізналися про напрямки спеціалізації, переваги та перспективи навчання в Гуманітарному інституті, а також подальшого працевлаштування. Школярі та вчителі отримали інформаційні буклети кафедри соціології, а також відповіді на питання щодо освітніх, організаційно-педагогічних, матеріально-технічних умов навчання, побуту й дозвілля в Національному авіаційному університеті.