Заголовок: Початок співпраці з Індією
Дата: 19/08/2020
URL: https://nau.edu.ua/ua/news/2020/serpen/pochatok-spivpratsi-z-indieyu.html
==================================================

Проректор з наукової роботи Володимир Харченко провів онлайн-переговори  з радником, головним експертом уряду Індії з питань кібербезпеки Нішикантом Оджа.
Володимир Харченко презентував науково-освітню діяльність університету та програми міжнародного співробітництва. Зокрема, він розповів про науково-виробничий центр БПЛА «Віраж» і його продукцію, зазначивши, що університет постійно веде науково-дослідну роботу в галузі БАС та питаннях кібербезпеки, використання штучного інтелекту тощо.
Нішикант Оджа висловив зацікавленість уряду Республіки Індія у співробітництві з НАУ щодо підготовки фахівців авіаційної галузі; створення спільного науково-дослідного центру БПЛА;  організації спільних наукових проєктів.
Сторони обговорили напрямки та перспективи співробітництва в галузі освіти, науки та розробки авіакосмічних засобів (БПЛА, звукометрії, композитних матеріалів тощо). Досягнуто домовленостей щодо організації онлайн-зустрічі керівництва НАУ та представників університетів та урядових організацій Індії.