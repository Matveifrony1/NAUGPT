Заголовок: ВІЧ-НА-ВІЧ ІЗ ТАРАСОМ ШЕВЧЕНКОМ
Дата: 19/03/2015
URL: https://nau.edu.ua/ua/news/2015/3/vich-na-vich-iz-tarasom-shevchenkom.html
==================================================

Весна в Україні розпочинається з усенародних урочистостей, присвячених дню народження геніального українського поета і художника Тараса Григоровича Шевченка.
Світлу пам’ять світоча нації вшанували і в Науково-технічній бібліотеці НАУ. Бібліотекарі організували розгорнуту книжково-ілюстративну виставку «Віч-на-віч із Тарасом Шевченком», присвятивши її 201-й річниці від дня народження митця. Книжкова експозиція, що діяла протягом трьох тижнів, з 2 по 19 березня 2015 р., привернула увагу багатьох шанувальників поета, її відвідало більше 100 користувачів бібліотеки. Працівники НТБ  щодня знайомили відвідувачів виставки з найкращими виданнями творів Т.Г.Шевченка та літературою про нього. Звучали і поезії Кобзаря. Відбувалися обговорення та бесіди з університетською молоддю, фахово надавалися  довідки й консультації, присвячені шевченківській тематиці.
Сьогодні, коли в Україні триває боротьба з агресором, поетичні твори Тараса Шевченка звучать по-особливому сильно і пророче. Кобзар своїм «вогняним» словом допомагає нам боротися за світле майбутнє і надихає відстоювати мир на українській землі.
Співець свободи Т.Г.Шевченко заслужив всенародну пошану і любов, бо все своє життя він віддав за волю українського народу.
Т.Г.Шевченко був, є, і завжди буде з нами!