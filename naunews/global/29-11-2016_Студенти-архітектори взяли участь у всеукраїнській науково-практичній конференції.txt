Заголовок: Студенти-архітектори взяли участь у всеукраїнській науково-практичній конференції
Дата: 29/11/2016
URL: https://nau.edu.ua/ua/news/2016/11/studenti-arhitektori-vzyali-uchast-u-vseukrainskiy-naukovo-praktichniy-konferentsii.html
==================================================

17-18 листопада викладачі та студенти кафедри основ архітектури та дизайну і кафедри містобудування взяли активну участь у Всеукраїнській науково-практичній конференції «Сучасний ландшафт: проектування, формування, збереження», де виступили як співорганізатори разом із навчально-науковим інститутом Лісового та садово-паркового господарства Національного університету біоресурсів і природокористування. Учасники конференції відзначили високий рівень студентських робіт, виконаних у НАУ в межах дисципліни «Ландшафтна архітектура» під керівництвом доцента Г. Болотова та завідувача кафедри О. Трошкіної, чиї доповіді стосувалися як актуальних питань благоустрою і озеленення сучасного міста, так і впливу громади на прийняття рішень з озеленення житлових груп. Конференція вирішила продовжувати міжвузівську співпрацю задля створення та виконання спільних проектів з благоустрою київських громадських просторів.