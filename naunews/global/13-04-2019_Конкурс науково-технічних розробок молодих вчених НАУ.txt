Заголовок: Конкурс науково-технічних розробок молодих вчених НАУ
Дата: 13/04/2019
URL: https://nau.edu.ua/ua/news/2019/4/konkurs-naukovo-tehnichnih-rozrobok-molodih-vchenih-nau.html
==================================================

Відбувся традиційний конкурс науково-технічних розробок молодих вчених університету, організатор четвертий рік поспіль – Наукове товариство студентів, аспірантів, докторантів та молодих вчених НАУ.
З вітальним словом до учасників звернувся проектор з наукової роботи Володимир Харченко. Студенти демонстрували розробки з робототехніки, інтернету речей і програмного забезпечення.
Знаково, що у Всесвітній день авіації та космонавтики перші місця посіли студенти, що спроектували обладнання для ракет.
Перший переможець – Валентин Матвієнко, активний учасник Студентського конструкторського бюро NAURocket. Він представив нові електронні плати для ракети власної розробки. Обладнання аналізуватиме дані, зібрані під час польоту, а також забезпечуватиме канал зв’язку з ракетою.
Також перше місце вибороли Федір Катушонок та Данило Лахтирь з проектом ракетного цифрового борту.
Друге місце розділили Костянтин Новіков з проектом електронного нотатника та Іван Цимбалюк, який запропонував новий формат лекційних презентацій з інтерактивними завданнями.
Третє місце посіли Дмитро Полторацький з криптоалгоритмом, Олександр Стрижаков зі смартрозеткою та Максим Рима з Олегом Мельничуком, які створили вебдодаток для зручної подачі заявок на конкурси для молодих науковців.
Всі переможці та учасники отримали цінні подарунки від партнерів конкурсу – Huawei, GlobalLogic, Netis, Omega Solutions, ICS, Axxon Soft та ППОСА НАУ.
Спеціальний приз отримав науковий керівник відразу кількох команд учасників Денис Навроцький за успішну підготовку своїх студентів до конкурсу.