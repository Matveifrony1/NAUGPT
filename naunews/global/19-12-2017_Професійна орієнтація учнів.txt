Заголовок: Професійна орієнтація учнів
Дата: 19/12/2017
URL: https://nau.edu.ua/ua/news/2017/12/profesiyna-orientatsiya-uchniv.html
==================================================

18 грудня 2017 року в рамках відзначення Всеукраїнського тижня права старший викладач кафедри кримінального права і процесу Навчально-наукового юридичного інституту Аліса Логвиненко та доцент кафедри Юлія Ланцедова провели брейн-ринг для учнів 10-11 класів середньої загальноосвітньої школи  № 258 м. Києва на тему «Право – наука добра і справедливості».
Знання прав та обов
’
язків кожного громадянина є неодмінною складовою існування
та розвитку суспільства.Під час проведення даного заходу учні мали змогу перевірити, удосконалити свої знання з правознавства. Брейн-ринг складався з двох етапів, в першому було озвучено 15 запитань, у другому - 10. У результаті проведення брейн-рингу 1 місце виборола команда «Лоєри», 2 місце - команда «Фортуна», 3 місце - команда «Ліберті». На завершення заходу школярі були нагороджені дипломами за призові місця та цікавою літературою.
Додатково старшокласники отримали буклети та іншу інформаційну-довідкову продукцію Національного авіаційного університету та Навчально-наукового юридичного інституту, в яких докладно окреслено напрямки підготовки, спеціалізації, терміни навчання, діяльність структурних підрозділів університету та інституту.