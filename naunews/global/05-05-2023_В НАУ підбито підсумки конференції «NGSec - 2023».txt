Заголовок: В НАУ підбито підсумки конференції «NGSec - 2023»
Дата: 05/05/2023
URL: https://nau.edu.ua/ua/news/2023/5/v-nau-pidbito-pidsumki-konferentsii-ngsec-2023.html
==================================================

26-27 квітня 2023 року в режимі онлайн відбулося проведення міжнародної науково-практичної конференції NGSec 2023: International Conference on Next Generation Cybersecurity Systems and Applications.
Організаторами заходу були Національний авіаційний університет, Харківський національний університет радіоелектроніки та Харківський національний університет імені Каразіна. Партнерами заходу виступили – Державна служба спеціального зв'язку та захисту інформації України та Наукова Асоціація кібербезпеки України.
З вітальним словом до учасників звернулися проректор з наукової роботи Національного авіаційного університету Олексій Шкуратов та представники університетів-організаторів, а також закордонні партнери.
Наприкінці пленарної сесії, яку модерував Роман Одарченко, було представлено кейнот доповідь від професора Кавказького Університету (Тбілісі, Грузія) Максима Явіча за темою “Perspectives of post-quantum cryptography”.
Обидві сесії конференції було проведено 26 квітня: “Cryptography and cryptanalysis” – модератор Олександр Кузнецов та “Critical information infrastructure, networks and applications security” – модератор Сергій Гнатюк.
27 квітня відбулась урочиста церемонія закриття, під час якої були вручені сертифікати всім учасникам, а також відзначені нагородами найкращі доповіді.
На конференції англійською мовою було представлено велику кількість наукоємних доповідей вчених з України, Грузії, Румунії, Польщі, Італії та Казахстану.
Висловлюємо всім учасникам подяку за роботу і проявлений інтерес до другої конференції "NGSec 2023: International Conference on Next Generation Cybersecurity Systems and Applications"!
Всі статті будуть опубліковані у виданні «Springer» з подальшим індексуванням у Scopus.