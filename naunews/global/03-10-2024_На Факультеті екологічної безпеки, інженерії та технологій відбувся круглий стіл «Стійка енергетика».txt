Заголовок: На Факультеті екологічної безпеки, інженерії та технологій відбувся круглий стіл «Стійка енергетика»
Дата: 03/10/2024
URL: https://nau.edu.ua/ua/news/2024/10/na-fakulteti-ekologichnoi-bezpeki-inzhenerii-ta-tehnologiy-vidbuvsya-krugliy-stil-stiyka-energetika.html
==================================================

26 вересня 2024 року
Факультет екологічної безпеки, інженерії та технологій провів
круглий стіл «Стійка енергетика».
Захід відбувся в рамках проєкту програми ЄС
Еразмус+
напряму Жан Моне «Чисті енерготехнології та енергоефективність: досвід ЄС» під керівництвом доцентки кафедри біотехнології НАУ
Олени Кузнєцової.
Модераторкою круглого столу виступила доцентка кафедри біотехнології НАУ
Ірина Корнієнко.
Захід проходив у гібридному форматі.
Головною метою круглого столу було
обговорення сучасного стану, проблем та перспектив розвитку відновлюваної енергетики в країнах ЄС та Україні, а також аналіз можливостей впровадження кращих практик ЄС у сфері «зеленої» енергетики в Україні. Учасники мали змогу
обмінятися досвідом та презентувати результати власних досліджень
у галузі «зелених» технологій.
У заході взяли участь близько 70 фахівців
з різних установ. Серед учасників були представники вищих навчальних закладів, зокрема НАУ, Українського державного університету науки та технологій, Дніпровського державного технічного університету, Сумського державного університету. Також були присутні науковці з Інституту мікробіології і вірусології ім. Д.К. Заболотного НАН України та спеціалісти КП «Аульський водовід» Дніпропетровської обласної ради, які працюють над переробкою відпрацьованого мулу у біогаз та біоочисткою стічних вод. Міжнародного значення круглому столу надала участь представників Інституту екологічної інженерії та біотехнології Опольського університету (Польща) та Політехнічного університету Каталонії (Іспанія).
Під час роботи круглого столу
були заслухані та обговорені доповіді
, що стосувалися стану та перспектив розвитку виробництва моторного біопалива в ЄС та Україні, застосування сучасних ЕМ-технологій у контексті сталої енергетики, можливостей анаеробної конверсії рослин для отримання біопалива та детоксикації важких металів. Варто зазначити активну участь здобувачів вищої освіти та випускників кафедри біотехнології НАУ у підготовці більшості доповідей.
Проведений захід сприяв
підвищенню обізнаності громадськості щодо розвитку «зеленої» енергетики та кращих європейських практик.
Науковці отримали можливість обмінятися досвідом та ідеями з колегами, а також визначити нові напрями досліджень у сфері відновлюваної енергетики. Здобувачі вищої освіти змогли ознайомитися з актуальними тенденціями галузі та отримати цінні знання для професійного зростання.
Проведення подібних заходів сприяє розвитку міжнародної співпраці, обміну досвідом та впровадженню інноваційних підходів у сфері стійкої енергетики в Україні.