Заголовок: Студентська команда НАУ на всесвітніх судових дебатах
Дата: 07/02/2019
URL: https://nau.edu.ua/ua/news/2019/2/studentska-komanda-nau-na-vsesvitnih-sudovih-debatah.html
==================================================

Команда студентів III–V курсів кафедри міжнародного права Факультету міжнародних відносин НАУ увійшла до ТОП-6 команд України у всесвітніх судових дебатах з міжнародного публічного права імені Філіпа Джессапа та продовжуватиме змагання у Вашингоні.
«Philip C. Jessup International Law Moot Court Competition» – це судові дебати – змагання, в яких беруть участь студенти всіх юридичних спеціальностей із різних країн світу.
Джессап вважається одним з найстаріших і найпрестижніших муткортів світу. Вперше за 4 роки участі у змаганнях команда НАУ увійшла до ТОП-6 команд України. Склад команди: Богдан Комінко (МП 506), Татевік Маргарян та Ірина Мацун (МП-406), а також Микита Побегун та Владислав Ярмоленко (МП-305).
Татевік Маргарян увійшла до ТОП-10 найкращих спікерів під час дебатів, посівши 8 місце та продемонструвала блискучі навички «public speeking». Богдан Комінко проявив професійні навички у напрямку «legal writing».
Команда НАУ отримала запрошення на міжнародні раунди у Вашингтоні в якості Exhibition Team. Команда гратиме 4 раунди із суперниками з різних країн світу та представлятиме Україну під час чотирьох товариських раундів.