Заголовок: Навчально-науковий Юридичний інститут в структурі Національного авіаційного університету: етапи становлення та розвитку
Дата: 13/09/2017
URL: https://nau.edu.ua/ua/news/2017/9/navchalno-naukoviy-yuridichniy-institut-v-strukturi-natsionalnogo-aviatsiynogo-universitetu-etapi-stanovlennya-ta-rozvitku.html
==================================================

12 вересня 2017 року директором Навчально-наукового Юридичного інституту Іриною Сопілко для студентів першого курсу проведено лекцію на тему «Навчально-науковий Юридичний інститут в структурі Національного авіаційного університету: етапи становлення та розвитку».
У ході заходу студенти дізналися про історію створення та основні етапи становлення Національного авіаційного університету, структуру вищого навчального закладу та особливості підготовки фахівців у галузі авіації. Окрему увагу директор інституту приділила історії створення Навчально-наукового Юридичного інституту, розповіла про його структурні підрозділи: кафедри, юридичну консультацію «Юридична клініка», криміналістичну лабораторію, Залу судових засідань, методичний кабінет тощо.
Під час зустрічі студенти мали змогу не тільки дізнатися про структурні підрозділи Національного авіаційного університету та Інституту, а і поспілкуватися з їх представниками: лікарем-терапевтом вищої категорії Авіаційного медичного центру НАУ Оксаною Сельхо, працівником відділу внутрішнього контролю запобігання та виявлення корупції Сергієм Астаповим, працівником науково-технічної бібліотеки Ольгою Фатич, працівником служби охорони відділу безпеки і охорони Віталієм Ігнатенком, заступником завідувача кафедри фізичного виховання Катериною Старостіною, директором Центру культури та мистецтв Оленою Матвійчук-Юдіною, провідним економістом сектору планування соціальних витрат планово-фінансового відділу НАУ Віктором Ситниченком.
Наприкінці зустрічі Ірина Сопілко побажала студентам успіхів у здобутті правничої освіти та реалізації усіх задумів і планів, а також висловила сподівання, що першокурсники завжди пам’ятатимуть і керуватимуться у своїх діях словами присяги студента Університету: «Наполегливо і сумлінно вчитися, бути відданим Україні і гідно нести високе звання студента Національного авіаційного університету».