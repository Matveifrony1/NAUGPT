Заголовок: Шевченкові дні: «Українська поезія в контексті європейських мов»
Дата: 29/03/2018
URL: https://nau.edu.ua/ua/news/1/3/shevchenkovi-dni-ukrainska-poeziya-v-konteksti-evropeyskih-mov.html
==================================================

У березні в Україні традиційно проводяться масштабні заходи на вшанування пам’яті геніального митця, духовного батька української нації Тараса Шевченка. Має  свою традицію відзначати цю подію і Навчально-науковий Інститут міжнародних відносин.
В історії кожного народу, кожної літератури є твори, які є безсмертними. Саме такою давно визнано поезію Великого Кобзаря. Вшановуючи визначну творчість майстра  українського слова, кафедра іноземних мов спільно з Інформаційним центром Європейського Союзу підготували програму: «Українська поезія в контексті європейських мов».
Конкурс художнього перекладу творів Кобзаря, організатором якого виступила старший викладач кафедри іноземних мов Оксана Кулешова, викликав неабиякий інтерес серед студентської молоді,.
Завданням навчального конкурсу є поглиблення та систематизація набутих знань, а також перевірка  результатів навчання, умінь та навичок студентів. Виконання запропонованого індивідуального творчого завдання продемонструвало опанування студентами НН ІМВ НАУ європейськими мовами, а отже і їх культурами, підвищення загальноосвітнього рівня студентів та поглиблення їх мовної комунікації. Таких результатів вдалося досягти завдяки пріоритетам у роботі колективу кафедри, а саме вдосконаленню методик викладання іноземних мов та налагодженню педагогічного діалогу між студентом та викладачем.
Урочистості з нагоди нагородження переможців конкурсу відбулися 27 березня 2018 року в Національному музеї Т. Шевченка. Унікальна музейна колекція надала можливість студентству краще ознайомитися з творчою спадщиною поета та його життям. Керівництво музею відзначило високий рівень підготовки наших студентів та запропонувало підписати угоду про співпрацю.
Координатор Інформаційного центру Європейського Союзу ННІМВ НАУ Алла Горобей підбила підсумки конкурсу та подякувала студентам за активну участь. Учасники заходу отримали відповідні сертифікати від Представництва Європейського Союзу в України та заохочувальні призи.