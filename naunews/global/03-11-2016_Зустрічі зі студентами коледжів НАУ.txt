Заголовок: Зустрічі зі студентами коледжів НАУ
Дата: 03/11/2016
URL: https://nau.edu.ua/ua/news/2016/11/zustrichi-zi-studentami-koledzhiv-nau.html
==================================================

01 та 02 листопада 2016 р. на запрошення відокремлених структурних підрозділів Національного авіаційного університету – Коледжу інформаційних технологій та землевпорядкування, Коледжу комп’ютерних технологій та економіки та Промислово-економічного коледжу – відбулися зустрічі представників Інституту доуніверситетської підготовки зі студентами 4-х курсів з метою залучення їх до подальшого навчання в НАУ задля здобуття вищої освіти за фахом.
Присутніх було детально проінформовано про перспективи подальшого навчання в університеті; перелік нових спеціальностей (спеціалізацій); міжнародні, наукові, освітні проекти та програми; порядок зарахування студентів на 2-й курс, Умови вступу до ВНЗ України у 2017 р. тощо.
У ході конструктивної бесіди з директорами та студентами було заплановано цілу низку спільних важливих заходів, що сприятимуть продовженню навчання студентів коледжів саме в Національному авіаційному університеті.
По завершенні зустрічей представники Інституту доуніверситетської підготовки С. Черіпко та О. Єрємєєв запросили студентів коледжів пройти підготовку до загальнонаціонального ЗНО на підготовчих курсах ІДП; на екскурсії до лабораторій профільних кафедр університету; дні відкритих дверей; фахові індивідуальні консультації до дирекцій навчально-наукових інститутів (факультетів) та до консультаційного центру Приймальної комісії НАУ.
Чекаємо на Вас, випускники коледжів!