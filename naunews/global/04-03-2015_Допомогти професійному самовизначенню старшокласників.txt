Заголовок: Допомогти професійному самовизначенню старшокласників
Дата: 04/03/2015
URL: https://nau.edu.ua/ua/news/2015/3/dopomogti-profesijnomu-samoviznachennyu-starshoklasnikiv.html
==================================================

26 лютого 2015 року доцент кафедри англійської філології і перекладу Гуманітарного інституту Т. Крилова та магістр О. Штембуляк у рамках профорієнтаційної роботи відвідали київський Авіакосмічний ліцей НАУ, де зустрілися з учнями 11 класів. Була надана інформація щодо напрямків підготовки фахівців у Гуманітарному інституті, про його структуру, специфіку та можливості подальшої професійної діяльності випускників університету. Після презентації інституту викладач розповіла про умови вступу та навчання у Гуманітарному інституті НАУ. Студентка Ольга Штембуляк поділилася з учнями власним досвідом навчання в Гуманітарному інституті за напрямом підготовки «Філологія», розповіла про перспективи працевлаштування випускників після закінчення вищого навчального закладу. Потенційні абітурієнти отримали відповіді на різні запитання щодо вступу та навчання в ГМІ НАУ. Зустріч пройшла у теплій атмосфері.