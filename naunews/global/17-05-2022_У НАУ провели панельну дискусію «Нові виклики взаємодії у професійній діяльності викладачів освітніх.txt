Заголовок: У НАУ провели панельну дискусію «Нові виклики взаємодії у професійній діяльності викладачів освітніх закладів в умовах війни»
Дата: 17/05/2022
URL: https://nau.edu.ua/ua/news/2022/5/u-nau-proveli-panelnu-diskusiyu-novi-vikliki-vzaemodii-u-profesiyniy-diyalnosti-vikladachiv-osvitnih-zakladiv-v-umovah-viyni.html
==================================================

Нещодавно на кафедрі педагогіки та психології професійної освіти Факультету лінгвістики та соціальних комунікацій (ФЛСК) Національного авіаційного університету відбулась панельна дискусія «Нові виклики взаємодії у професійній діяльності викладачів освітніх закладів в умовах війни».
Партнерами заходу стали:
- Державний заклад вищої освіти «Університет менеджменту освіти» Національної академії педагогічних наук України;
- Академія професійного розвитку;
- Громадська організація «Центр суспільних інновацій і партнерства «Успіх».
У ході дискусії обговорювались проблеми взаємодії у професійній діяльності викладачів закладів вищої освіти, зумовлені військовим станом та виклики і небезпеки, які виникають у професійній взаємодії викладачів ЗВО.
Спікерами заходу виступили:
- Олена Бондарчук, д. психол. наук, проф., завідувач кафедри психології управління Центрального інституту післядипломної освіти ДЗВО «Університет менеджменту освіти» НАПН України, Заслужений працівник освіти України;
- Зоя Гаркавенко, к. психол. наук, доц., Президентка Академії професійного розвитку, членкиня Національної психологічної асоціації;
- Ельвіра Лузік, д. пед. наук, проф., зав. кафедри педагогіки та психології професійної освіти ФЛСК НАУ;
- Віталій Рахманов, доктор пед.н., проф., заступник начальника управління - начальник відділу проблем розвитку військової освіти науково-дослідного управління проблем розвитку військової освіти та науки Центру воєнно-стратегічних досліджень Національного університету оборони України імені Івана Черняховського.
Спікери надали цінні поради викладачам щодо забезпечення стабільності, результативності та успішності професійної діяльності, соціально-психологічної взаємодії викладачів зі студентством, закладом освіти, родиною, суспільством.
З детальною інформацією можна ознайомитись за
посиланням