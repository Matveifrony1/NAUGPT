Заголовок: Проведено конкурс на посаду директора Департаменту з міжнародної діяльності
Дата: 07/09/2020
URL: https://nau.edu.ua/ua/news/2020/veresen/provedeno-konkurs-na-posadu-direktora-departamentu-z-mizhnarodnoi-diyalnosti.html
==================================================

У Національному авіаційному університеті підведено підсумки конкурсу на заміщення посади директора Департаменту з міжнародної діяльності.
До конкурсної комісії НАУ надійшли документи від семи претендентів, з них – четверо зовнішніх, на заміщення посади директора Департаменту. Одного з претендентів не допущено до другого туру конкурсного відбору у зв’язку з ненаданням повного обов’язкового пакету документів. Ще один відмовився від участі у співбесіді із членами конкурсної комісії.
У другому турі конкурсного відбору взяли участь:
Олександр Сергійович Бабцев закінчив Обєднаний інститут при Національній академії оборони України за фахом «військове управління у міжнародних відносинах», магістр військового управління. Вільно володіє німецькою та англійською мовами. У різні періоди обіймав посади військового аташе при Посольстві України у Федеративній Республіці Німеччина та аташе з питань оборони, військовий, військово-повітряний аташе при Посольстві України в Республіці Австрія, у Швейцарській Конфедерації за сумісництвом. У 2016-2018 роках – представник Міністерства оборони України в Міністерстві закордонних справ України.
Людмила Анатоліївна Драгунова – випускниця Вінницького національного аграрного університету, магістр технолог-дослідник. У 2012 році закінчила Національну академію державного управління при Президентові України, магістр державного управління. Вільно володіє англійською мовою. З 2017 року – головний спеціаліст департаменту розвитку експорту Міністерства економічного розвитку і торгівлі України.
Олександр Володимирович Іванов закінчив Київський інститут цивільної авіації за фахом «радіоінженер». Вільно володіє англійською мовою. У 2006-2010 роках – керівник торгівельно-економічної місії у складі Посольства України в Республіці Корея. З 2017 року займає посаду начальника відділу міжнародних зв’язків Національного авіаційного університету. Має 5-й ранг державного службовця.
Юрій Васильович Коноваленко закінчив Київський національний економічний університет ім. В. Гетьмана за фахом «правознавство, правове регулювання економіки. Кандидат педагогічних наук. Вільно володіє англійською мовою. Керівник відділу по роботі з іноземцями Київського національного університету технологій та дизайну.
Алевтина Олександрівна Фурсаєва здобула дві вищі освіти у Національному університеті ім. Т. Шевченка за фахом «радіоекологія» та «фізика». Вільно володіє англійською мовою. У 2017-2019 роках – генеральний диренктор ТОВ «МАУТЕХНІК». З травня 2019 року – експерт з авіаційних питань, партнер приватної консалтингової компанії «Aviation Business Consulting & Management».
П’ять претендентів презентували свою професійні здібності, відповіли на запитання конкурсної комісії та окреслили власне бачення перспектив розвитку міжнародної діяльності університету. За результатами рейтингового оцінювання переможцем визначено Олександра Бабцева, який отримав 18,38 балів з 20 можливих. Алевтина Фурсаєва – 17 балів. Юрій Коноваленко – 15,38. Олександр Іванов – 9,88. Людмила Драгунова – 9,6 балів.