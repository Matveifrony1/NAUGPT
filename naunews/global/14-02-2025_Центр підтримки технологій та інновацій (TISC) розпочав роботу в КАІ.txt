Заголовок: Центр підтримки технологій та інновацій (TISC) розпочав роботу в КАІ
Дата: 14/02/2025
URL: https://nau.edu.ua/ua/news/2025/2/czentr-pidtrimki-tehnologiy-ta-innovatsiy-(tisc)-rozpochav-robotu-v-kai.html
==================================================

У Київському авіаційному інституті відкрився
Центр підтримки технологій та інновацій (Technology and Innovation Support Center, TISC)
— новий простір для розвитку інновацій та підтримки технологічного підприємництва. Це стратегічний крок у створенні потужної інноваційної екосистеми для дослідників, винахідників та стартапів.
TISC
— це платформа, де наукові ідеї трансформуються в захищені інновації, а технологічні розробки перетворюються на комерційні активи. Центр забезпечує комплексну підтримку у захисті прав інтелектуальної власності, патентуванні винаходів, розробці стратегій комерціалізації та консультує щодо виведення інновацій на ринок. Наша команда експертів готова супроводжувати інноваційні проєкти на всіх етапах розвитку.
Центр очолює Валерія Філінович
– кандидатка юридичних наук, доцентка з багаторічним досвідом у сфері інтелектуальної власності та інновацій. Під її керівництвом TISC формує професійну команду експертів для надання якісної підтримки інноваторам.
TISC відкритий для всіх:
науковців та дослідників, студентів з інноваційними ідеями, стартап-команд, підприємців у сфері технологій, винахідників та розробників. Ми готові підтримати як досвідчених фахівців, так і початківців з перспективними ідеями.
Центр вже розпочав надання консультацій.
Відвідати TISC можна в першому корпусі КАІ, кабінет 1-347.
Ми запрошуємо всіх, хто мріє створити щось унікальне та інноваційне – двері нашого центру відкриті для вас.
TISC КАІ — ваш надійний партнер у створенні технологій майбутнього. Разом ми зможемо перетворити ваші ідеї на успішні інноваційні проєкти.