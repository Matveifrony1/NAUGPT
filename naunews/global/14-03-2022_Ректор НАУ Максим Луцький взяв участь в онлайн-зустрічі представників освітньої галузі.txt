Заголовок: Ректор НАУ Максим Луцький взяв участь в онлайн-зустрічі представників освітньої галузі
Дата: 14/03/2022
URL: https://nau.edu.ua/ua/news/2022/3/rektor-nau-maksim-lutskiy-vzyav-uchast-v-onlayn-zustrichi-predstavnikiv-osvitnoi-galuzi.html
==================================================

Максим Луцький разом з керівництвом Національного авіаційного університету продовжує працювати у режимі, що передбачений воєнним станом.
Наразі відбулась онлайн-зустріч представників освітньої галузі у якій взяли участь:
- Сергій Бабак, Голова Комітету Верховної Ради України з питань освіти, науки та інновацій;
- Юлія Гришина, Голова підкомітету з питань вищої освіти Комітету ВРУ з питань освіти, науки та інновацій;
- Петро Куліков, Голова ГО «Спілка ректорів закладів вищої освіти України»;
- Максим Луцький, ректор НАУ та інші представники освітньої галузі.
Серед іншого обговорили та дійшли згоди щодо наступних питань:
- всім науково-педагогічним працівникам, які продовжують свою роботу, буде нараховуватись заробітна плата;
- студенти, яким нараховувалась стипендія, будуть і надалі її отримувати.
Крім того, ректорами провідних закладів вищої освіти України було підтримано законопроект про скасування цього року ЗНО та ДПА. Акредитацію буде проведено безкоштовно.
Також, звертаємо увагу спільноти НАУ, що в університеті продовжено канікули з 14.03.2022 по 01.04.2022 року. Надалі буде відновлено навчальний процес у дистанційній формі.
Провадження освітніх процесів навіть у важкі часи для України є важливим кроком до перемоги.