Заголовок: В НАУ пройшов  вебінар «Співбесіда англійською»
Дата: 13/02/2023
URL: https://nau.edu.ua/ua/news/2023/2/v-nau-proyshov-vebinar-spivbesida-angliyskoyu.html
==================================================

Нещодавно студентка 3-го курсу Спеціальності «Філологія» Катерина Приймакова, за підтримки старшого викладача кафедри англійської філології і перекладу, організували та провели вебінар із носієм англійської мови Джеймсом Вішем, який працює викладачем в США.
Тема вебінару є досить актуальною й надзвичайно корисною для студентів, оскільки зараз в Україні працює дуже багато іноземних компаній та підприємств, спілкування, листування в яких відбувається здебільшого англійською мовою.
Під час вебінару Джеймс поділився зі студентами важливими порадами для пошуку роботи, навів приклади ефективних діалогів, які краще застосовувати під час проходження співбесіди англійською, щоб звучати більш природно та вразити потенційного роботодавця, загальні правила поведінки, вміння ефективно використовувати конкретні ситуації, що виникають на цьому етапі.
Варто зазначити, що Катерина зараз працює в Empire English school, школі англійської мови, з якою кафедра англійської філології та перекладу співпрацює багато років.
Підтримка зв'язків з роботодавцями є невіддільною частиною підготовки здобувачів вищої освіти.
Дякуємо Катерині Приймаковій за організацію такого корисного вебінару та бажаємо їй успіхів у навчанні та професійній діяльності!