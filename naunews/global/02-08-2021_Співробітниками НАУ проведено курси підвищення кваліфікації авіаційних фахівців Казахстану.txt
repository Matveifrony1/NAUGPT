Заголовок: Співробітниками НАУ проведено курси підвищення кваліфікації авіаційних фахівців Казахстану
Дата: 02/08/2021
URL: https://nau.edu.ua/ua/news/2021/8/spivrobitnikami-nau-provedeno-kursi-pidvishchennya-kvalifikatsii-aviatsiynih-fahivtsiv-kazahstanu.html
==================================================

Фахівці Навчально-наукового інституту неперервної освіти НАУ провели курси підвищення кваліфікації за програмою «Сучасні технології авіаційного паливозабезпечення» для двох груп авіаційних фахівців Республіки Казахстан.
Курси відбулися в період з 12 по 23 липня в м. Алмати та м. Шимкент. Слухачі курсів – представники АТ «Міжнародний аеропорт «Алмати» та АТ «Аеропорт Шимкент».
Керівник проекту – професор кафедри хімії і хімічної технології Факультету екологічної безпеки, інженерії та технологій Матвєєва Олена Львівна.
Програма курсів затверджена Державною авіаційною службою України. В рамках основної програми, слухачі курсів разом з викладачем провели виїзне заняття на базі паливозаправної служби аеропортів, де мали змогу реалізувати отримані теоретичні та практичні знання.
Після завершення навчання слухачі курсів відзначили важливість проведення таких занять, високий науково-педагогічний рівень їх проведення, змістовність та пізнавальність тематичного курсу, наявність актуальних та цікавих відеоматеріалів.
Слухачі курсів отримали відповідні сертифікати про підвищення кваліфікації.
Нагадаємо, нещодавно ректор НАУ Максим Луцький, в ході робочого візиту, відвідав республіку Казахстан. Результатом поїздки стало досягнення ряду домовленостей щодо міжнародного співробітництва НАУ.