Заголовок: Делегація НАУ на Форумі китайсько-українського освітньо-культурного обміну
Дата: 13/01/2020
URL: https://nau.edu.ua/ua/news/2020/sichen/delegatsiya-nau-na-forumi-kitaysko-ukrainskogo-osvitno-kulturnogo-obminu.html
==================================================

Делегація Національного авіаційного університету взяла участь у Форумі китайсько-українського освітньо-культурного обміну. Серед більше ніж 300 учасників форуму – керівники освітньої сфери, представники уряду провінції Чжецзян та делегації 12 ЗВО України, зокрема, Національного технічного університету «Київський політехнічний інститут» імені Ігоря Сікорського, Київського національного університету імені Тараса Шевченка, Національного університету «Львівська політехніка» та ін.
Під час виступу на форумі заступник голови Асоціації міжнародної освіти провінції Чжецзян Чен Хао зазначив, що  в Китаї започатковано державну програму «Один пояс – один шлях». В рамках цієї програми визначено основні напрямки розвитку: інноваційні технології навчання, підвищення рівня професійності викладачів, обмін з ЗВО інших країн та відкриття аналітичних центрів задля обміну академічними досягненнями.
Керівники і представники закладів вищої освіти України виступили з доповідями перед китайським партнерами.  Науково-освітні можливості НАУ презентував проректор з інноваційного навчання та інформатизації Юрій Тесля.
Під час форуму партнеру НАУ, генеральному директору компанії «Xipei Education» Мао Їфею, вручено ліцензію Асоціації міжнародної освіти провінції Чжецзян. Він відзначив важливість співпраці з українськими ЗВО та навів приклади успішних спільних проектів.