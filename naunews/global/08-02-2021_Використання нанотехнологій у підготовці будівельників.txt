Заголовок: Використання нанотехнологій у підготовці будівельників
Дата: 08/02/2021
URL: https://nau.edu.ua/ua/news/2021/2/vikoristannya-nanotehnologiy-u-pidgotovtsi-budivelnikiv.html
==================================================

Факультет архітектури, будівництва та дизайну здійснює пошук нових форм освітньої діяльності із застосуванням передових технологій. 5 лютого 2021 року відбулася робоча зустріч  в. о. декана факультету Віктора Карпова із  керівником ТОВ “Захід-Схід Консалтінг” Юрієм Андросюком. Під час зустрічі були обговорені питання щодо застосування матеріалів на основі сіркополімерів для покращення транспортно-експлутаційного стану, довговічності та надійності конструкцій автомобільних доріг і аеродромів та співпраці у запровадженні дуальної системи освіти.
Було окреслено коло першочергових кроків співробітництва з компанією “Захід-Схід Консалтінг”, зокрема: проведення спільних наукових досліджень матеріалів на основі сіркополімерів із залученням студентів та аспірантів факультету з подальшим втіленням отриманих результатів при розробленні бакалаврських, магістерських освітніх програм та дисертаційних досліджень; створення спільного консорціуму із залученням європейських дослідницьких центрів - партнерів  для  підготовки грантових програм, пов’язаних з Європейським Зеленим Курсом; розробка нормативної документації, яка дозволить широкомасштабне втілення матеріалів на основі сіркополімерів в транспортне, промислове та цивільне будівництво.
В робочій зустрічі взяли участь заступник декана факультету архітектури, будівництва та дизайну Олександр Дубик, доцент Катерина Краюшкіна, доцент Олександр Родченко.