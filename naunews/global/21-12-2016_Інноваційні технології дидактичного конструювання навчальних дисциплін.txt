Заголовок: Інноваційні технології дидактичного конструювання навчальних дисциплін
Дата: 21/12/2016
URL: https://nau.edu.ua/ua/news/2016/12/innovatsiyni-tehnologii-didaktichnogo-konstruyuvannya-navchalnih-distsiplin.html
==================================================

14 грудня 2016 року у Навчально-науковому інституті аеропортів відбувся міжкафедральний науково-методичний семінар–практикум «Дидактичне конструювання інформаційно-технологічних навчальних дисциплін вищої професійної освіти».
Семінар-практикум пройшов у тренінговому режимі за таким планом:
1. Теоретичні основи дидактичного конструювання інформаційно-технологічних навчальних дисциплін вищої професійної освіти.
2. Технологічний механізм дидактичного конструювання інформаційно-технологічних навчальних дисциплін вищої професійної освіти.
3. Практикум з дидактичного конструювання певної навчальної дисципліни технологічного спрямування вищої професійної освіти (на вибір слухача).
Тренер: докторант кафедри архітектури, канд. пед. наук, доцент Тетяна Тихонова.
Цим семінаром-практикумом актуалізується проблема дидактики вищої професійної освіти, що стосується конструювання змісту навчальних дисциплін, зокрема інформаційно-технологічних, та відповідного процесу навчання, а також підготовки професорсько-викладацького складу до здійснення такої діяльності. Важливість такого заходу очевидна, оскільки від якості змісту освіти та його реалізації у процесі навчання залежить якість і ефективність підготовки майбутнього фахівця.
Учасники семінару-практикуму ознайомилися з інноваційною технологією дидактичного конструювання з опорою на компетентнісно-технологічний підхід під час навчально-пізнавальної діяльності студента та застосували одержані знання і запропонований тренером механізм до конструювання своїх навчальних дисциплін.