Заголовок: У НАУ відбувся захід до Дня вшанування подвигу учасників Революції гідності та увічнення пам’яті Героїв Небесної Сотні
Дата: 18/02/2022
URL: https://nau.edu.ua/ua/news/2022/2/u-nau-vidbuvsya-zahid-do-dnya-vshanuvannya-podvigu-uchasnikiv-revolyutsii-gidnosti-ta-uvichnennya-pam’yati-geroiv-nebesnoi-sotni.html
==================================================

Напередодні днів вшанування пам’яті Героїв Небесної сотні наставниками академічних груп Факультету економіки та бізнес-адміністрування (ФЕБА) Національного авіаційного університету проведено годину корпоративної культури, присвячену Дню вшанування подвигу учасників Революції гідності та увічнення пам’яті Героїв Небесної Сотні.
Викладачами кафедри бізнес-аналітики та цифрової економіки факультету було проведено захід на тему: «60 років із дня народження Василя Аксенина (1962-2014), учасника Революції Гідності, Героя Небесної Сотні, Героя України».
З презентацією виступила доцент кафедри Віра Кудлай, яка розповіла здобувачам вищої освіти про Василя Аксенина, події Революції Гідності.
Старший викладач кафедри Валентина Абламська продемонструвала відео про події Євромайдану, особистості Героїв Небесної сотні.
Присутні поділились своїми роздумами на тему заходу.