Заголовок: Зустріч представників кафедри телекомунікаційних та радіоелектронних систем з випускниками Київського фахового коледжу комп'ютерних технологій та економіки КАІ
Дата: 04/03/2025
URL: https://nau.edu.ua/ua/news/2025/3/zustrich-predstavnikiv-kafedri-telekomunikatsiynih-ta-radioelektronnih-sistem-z-vipusknikami-kiivskogo-fahovogo-koledzhu-kompyuternih-tehnologiy-ta-ekonomiki-kai.html
==================================================

Відбулася зустріч завідувача кафедри телекомунікаційних та радіоелектронних систем
Віктора Гнатюка
та асистента кафедри
Артема Давлет’янца
з випускниками Київського фахового коледжу комп’ютерних технологій та економіки КАІ.
У заході взяли участь як студенти, які були присутні офлайн, так і ті, хто долучився онлайн. Під час зустрічі
Віктор Гнатюк розповів майбутнім вступникам про
особливості вступної кампанії цього року, освітні програми кафедри, а також можливості, які відкриває навчання в університеті.
Артем Давлет'янц представив студентам сучасні системи радіоелектронної боротьби
(РЕБ) та детально розповів про перспективи працевлаштування випускників у сфері телекомунікацій та радіоелектроніки.
Захід викликав
жвавий інтерес у студентів,
які активно ставили запитання щодо навчального процесу, можливостей стажування та кар’єрного зростання після завершення навчання.
Дякуємо коледжу за теплий прийом та сподіваємося побачити його випускників серед наших студентів у майбутньому!