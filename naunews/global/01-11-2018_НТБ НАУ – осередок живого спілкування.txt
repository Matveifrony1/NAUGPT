Заголовок: НТБ НАУ – осередок живого спілкування
Дата: 01/11/2018
URL: https://nau.edu.ua/ua/news/1/11/ntb-nau-–-oseredok-zhivogo-spilkuvannya.html
==================================================

29 жовтня 2018 року для студентів І курсу факультету «Транспортні технології (на повітряному транспорті)» у рамках NAU Library Open School співробітники бібліотеки провели заняття «Пошук інформації в НТБ НАУ» та екскурсію по бібліотеці.
Учасників заходу ознайомили з історією й структурою бібліотеки, виставковою діяльністю, бібліографічною роботою, електронними ресурсами НТБ. Молодь відвідала читальні зали та абонементи, відпочила у просторі неформальної освіти CLEBER SPASE, поспілкувалася з бібліотекарями.
Оксана Лазаренко, завідувач сектору НТБ прочитала студентам лекцію «НАУ: історія, традиції,  сьогодення» та ознайомила слухачів із виставками: «На шляху прогресу» й «Історія НАУ в книгах».
Молоді цікаво було відкрити для себе книжковий світ книгозбірні. Заряд позитиву та оптимізму наповнив їхні серця… Тож нехай у родині НАУ розкриваються їхні таланти, збуваються мрії, реалізується бажання стати успішними авіаторами.
До зустрічі у бібліотеці НАУ!