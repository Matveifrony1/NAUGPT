Заголовок: Профорієнтаційна робота у м. Кагарлику
Дата: 13/03/2015
URL: https://nau.edu.ua/ua/news/2015/3/proforientaczijna-robota-u-m-kagarliku.html
==================================================

11 березня 2015 року Інститут доуніверситетської підготовки представив Національний авіаційний університет на «Ярмарку професій». Його для учнів 9-11 класів організував Кагарлицький районний центр зайнятості. Профорієнтаційний захід відвідали близько 200 старшокласників міста та району.
Під час виставки учні ЗНЗ ознайомилися з інформаційно-рекламними буклетами навчальних інститутів університету, порядком прийому слухачів на підготовчі курси ІДП, Правилами прийому до НАУ в 2015 р., переліком конкурсних предметів у сертифікаті ЗНО 2015 р. Абітурієнти були запрошені на День відкритих дверей НАУ та навчальних інститутів. Вони отримали вичерпні відповіді на поставлені запитання про особливості підготовки фахівців, умови навчання та проведення дозвілля студентів, а також про переваги навчання на англомовному проекті.
Директор Кагарлицького РЦЗ С. Нагірна подякувала представникам НАУ за участь у заході і передала найщиріші вітання керівництву університету.