Заголовок: День Латинської Америки в НАУ
Дата: 03/06/2019
URL: https://nau.edu.ua/ua/news/2019/6/den-latinskoi-ameriki-u-nau.html
==================================================

Урочисте святкування Дня Латинської Америки 30 травня відбулось за підтримки Громадської організації «Латиноамериканська Асоціація».
Гостей привітав ректор Володимир Ісаєнко, який, зокрема, зазначив про розширення наукових та освітніх зв’язків із країнами Латинської Америки.
Участь в заході взяли високоповажні гості: Почесний Консул Болівії в Україні Хосе Владимир, Особливий Аташе з економічних і торгових питань Республіки Перу в Україні Хуан Олівас Корнехо, президент Громадської організації «Латиноамериканська Асоціація» Бісмарк Ескобар Хавієр, президент Кубинської Асоціації в Україні Рейналдо Повел.
Під час виступу Хуан Олівас Корнехо, випускник Київського інституту інженерів цивільної авіації, запропонував відновити відносини між міністерствами освіти двох країн: України та Перу і підписати угоду про співпрацю.
За значний особистий внесок у розвиток міжнародного співробітництва Хуан Олівас Корнехо нагороджений медаллю «Національний авіаційний університет».
В рамках святкування відбувся виступ танцювальних шкіл, виконання відомих латиноамериканських  музичних творів, ярмарок сувенірів.