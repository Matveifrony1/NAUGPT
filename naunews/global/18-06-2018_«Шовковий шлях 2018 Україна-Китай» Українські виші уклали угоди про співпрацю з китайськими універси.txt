Заголовок: «Шовковий шлях 2018: Україна-Китай»: Українські виші уклали угоди про співпрацю з китайськими університетами
Дата: 18/06/2018
URL: https://nau.edu.ua/ua/news/1/6/shovkoviy-shlyah-2018-ukraina-kitay-ukrainski-vishi-uklali-ugodi-pro-spivpratsyu-z-kitayskimi-universitetami.html
==================================================

15 червня 2018 року, в рамках Міжнародного культурно-освітнього форуму «Шовковий шлях 2018: Україна-Китай», у залі Вченої Ради НАУ відбулася робоча зустріч представників Українсько-китайського центру розвитку культури і освіти.
У заході взяли участь представники Криворізького національного університету, Херсонського національного технічного університету, Галицького медичного коледжу, Тернопільського педагогічного університету, Національного лісотехнічного університету, Полтавського національного технічного університету ім..Ю.Кондратюка, Тернопільського національного технічного університету ім.І.Пулюя, Центральноукраїнського державного педагогічного університету ім.В.Винниченка, Харківського національного університету ім.В.Каразіна, Університету «Україна», Національного авіаційного університету.
Китайську сторону у заході представляла керівник Українсько-китайського центру розвитку культури і освіти Вей Лімін, зі сторони НАУ участь у зустрічі взяли начальник ВМЗ В.Тимохін, заступник начальника ВМЗ Д.Бугайко.
У результаті переговорів було укладено низку угод між навчальними закладами, органами влади України та Китаю, зацікавленими у взаємовигідній співпраці. Зокрема, НАУ уклав угоди з Чунцинською міською комісією з освіти та Школою аерокосмічного конструювання з університету Xi`an Jiaotong.
«НАУ має давні партнерські зв’язки з китайськими освітянами,  сьогодні ми зробили черговий великий крок вперед в цьому напрямку,- зазначив під час урочистої церемонії підписання угод проректор з міжнародної діяльності і освіти Олександр Запорожець. - Упевнений, що невдовзі наша студентська молодь відчує на практиці користь від розвитку нашого партнерства. Дякую всім за підготовку та участь у такому масштабному міжнародному заході!»
У свою чергу, керівник Українсько-китайського центру розвитку культури і освіти пані Вей Лімін, повідомила, що міжнародний  форум «Шовковий шлях» має всі перспективи стати більш масштабним заходом.
«У такій формі, як форум «Шовковий шлях 2018: Україна-Китай», співпраця між Україною і Китаєм, відбувається вперше, - сказала вона. - Упевнена, що в майбутньому ця форма співпраці буде більш обширною. Сподіваюся, що у наступному році до нашого освітнього форуму приєднається ще більше учасників. Дякую!».