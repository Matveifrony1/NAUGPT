Заголовок: Відбулось засідання Науково-технічної ради
Дата: 13/09/2019
URL: https://nau.edu.ua/ua/news/2019/9/vidbulos-zasidannya-naukovo-tehnichnoi-radi.html
==================================================

На черговому засіданні Науково-технічної ради НАУ (НТР) розглянуто проекти наукових робіт, що подаються для участі у конкурсному відборі проектів наукових робіт та науково-технічних розробок молодих вчених відповідно до Наказу МОН України № 932 від 04 липня 2019р.
За результатами внутрішнього рецензування та розгляду на НТР рекомендовано 4-ри проекти до подальшої участі у конкурсі Міністерства освіти і науки України:
- Система забезпечення конфіденційності критичної інформаційної інфраструктури держави на базі квантових детерміністичних протоколів. Науковий керівник: Гнатюк Сергій Олександрович (д-р техн. наук, доц., заступник декана факультету кібербезпеки, комп’ютерної та програмної інженерії).
- Методи побудови захищених мереж мобільного урядового радіозв’язку на базі мереж 5G в Україні. Науковий керівник: Одарченко Роман Сергійович (канд. техн. наук, доц.).
-  Розробка методології освітньої підготовки студентів до прийняття стратегічних життєвих рішень. Науковий керівник: Подкопаєва Юлія Валеріївна (канд. психол. наук, доцент кафедри авіаційної психології).
- Розробка комплексного проекту проведення пенітенціарної реформи. Науковий керівник: Семчук Наталя Олександрівна (канд. юрид. наук, старший викладач).
Також розглянуто питання щодо реєстрації наукової школи
Авіаційні нанотриботехнології
(засновник наукової школи – член-кореспондент НАН України, д.т.н., професор Голего Микола Лукич; науковий керівник школи – д.т.н., с.н.с., завідувач лабораторії нанотриботехнологій НДЧ НАУ Стельмах Олександр Устимович).
Рекомендовано до затвердження на Вченій раді НАУ тему докторської дисертації співробітниці Науково-дослідної частини НАУ Охріменко Тетяни Олександрівни за спеціальністю 122 «Комп’ютерні науки» у такій редакції «Інформаційна технологія підтримки процесів управління ключовими даними в інформаційно-комунікаційних системах критичного застосування».
Також заслухано звіти про наукові результати стипендіатів Кабінету Міністрів України Віктора Гнатюка, Анни Корченко, Андрія Гізуна та прийнято рішення щодо клопотання про продовження виплати стипендій Кабінету Міністрів даним стипендіатам.