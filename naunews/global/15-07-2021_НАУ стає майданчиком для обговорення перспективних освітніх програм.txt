Заголовок: НАУ стає майданчиком для обговорення перспективних освітніх програм
Дата: 15/07/2021
URL: https://nau.edu.ua/ua/news/2021/7/nau-stae-maydanchikom-dlya-obgovorennya-perspektivnih-osvitnih-program.html
==================================================

14 липня, на базі Національного авіаційного університету, відбулася робоча зустріч ректора НАУ Максима Луцького з ректором Харківського національного університету радіоелектроніки (ХНУРЕ) Валерієм Семенцем, проректором з інноваційно-корпоративної роботи та адміністрування ХНУРЕ Василем Россіхіним, першим проректором Державного університету інфраструктури та технологій Анатолієм Горбанем, за участі представника Почесного консульства Туреччини у місті Харків Володимиром Білим.
В ході зустрічі було обговорено подальші шляхи для гармонізації перспективних освітніх програм академічної мобільності студентів та викладачів для якісної співпраці з закладами вищої освіти Республіки Туреччина.
Крім того, сторони розглянули можливість співпраці між закладами вищої освіти задля взаємодії, спрямованої на забезпечення ефективного співробітництва в проєктах та програмах у сфері освіти, науки, а також можливостей для студентів та науково-педагогічного складу.