Заголовок: Примірник Угоди про співпрацю НАУ та  Японської авіаційної академії дістався України
Дата: 22/11/2022
URL: https://nau.edu.ua/ua/news/2022/11/primirnik-ugodi-pro-spivpratsyu-nau-ta-yaponskoi-aviatsiynoi-akademii-distavsya-ukraini.html
==================================================

У жовтні в Японії відбулася зустріч між Надзвичайним і Повноважним Послом України в Японії Сергієм Корсунським та Канцлером JAA Японської авіаційної академії Shigeo Umezawa під час якої була підписана угода про співпрацю між Національним авіаційним університетом та Японською авіаційною академією.
Завдяки допомозі Надзвичайного та повноважного посла стало можливим дистанційне підписання міжнародної угоди між двома вищими авіаційними закладами освіти Японії та України.
Основними напрямками співробітництва в рамках угоди є:
- розробка та реалізація програм академічної мобільності (навчання, викладання);
- підвищення кваліфікації фахівців та викладачів;
- організація довгострокових проєктів, у рамках яких спільно будуть працювати групи фахівців і студентів;
- обмін досвідом, навчально-методичними матеріалами, документацією та інформацією з напрямків діяльності тощо.
Співпраця між цими університетами зможе допомогти у розвитку авіаційної галузі обох країн.
Дякуємо за логістичну допомогу міжнародним партнерам і за змогу зустріти оригінал документа в стінах університету.
Висловлюємо глибоку вдячність Сергію Корсунському за сприяння розвитку міжнародного співробітництва НАУ та допомозі у підписанні Угоди.