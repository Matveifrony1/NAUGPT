Заголовок: Правові орієнтири молодого покоління
Дата: 03/03/2015
URL: https://nau.edu.ua/ua/news/2015/3/pravovi-orientiri-molodogo-pokolinnya.html
==================================================

20 лютого 2015 року доцент кафедри кримінального права і процесу Юридичного інституту Юлія Ланцетова, завідувач кафедри Софія Лихова, доцент кафедри Інна Рощина та асистент кафедри Світлана Циганій провели правовий лекторій на тему: «Правові орієнтири молодого покоління». Його слухачами були учні 11-го класу спеціалізованої загальноосвітньої школи з поглибленим вивченням англійської мови № 305 м. Києва.
У процесі становлення правової держави особлива увага повинна приділятися правовому вихованню молоді. Адже майбутнє країни залежить від її громадянської позиції та політичної активності.
Увага учнів була зосередженоа на важливості набуття правових знань під час навчання, адже кожна людина повинна вміти себе захищати юрисдикційними та неюрисдикційними способами захисту.
Бажання докласти зусиль до поліпшення профорієнтаційної роботи серед молоді, що передбачено державною програмою розвитку юридичної освіти в Україні, сприяли створенню в Юридичному інституті  лекторської групи зі студентів-магістрів, які розпочали у лютому читання лекцій з правових проблем, в тому числі з навчальної дисципліни «Конфліктологія» у загальноосвітніх навчальних закладах м. Києва.