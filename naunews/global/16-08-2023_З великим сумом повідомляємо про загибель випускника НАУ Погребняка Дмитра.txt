Заголовок: З великим сумом повідомляємо про загибель випускника НАУ Погребняка Дмитра
Дата: 16/08/2023
URL: https://nau.edu.ua/ua/news/2023/8/z-velikim-sumom-povidomlyaemo-pro-zagibel-vipusknika-nau-pogrebnyaka-dmitra.html
==================================================

Факультет економіки та бізнес-адміністрування Національного авіаційного університету з глибоким сумом сповіщає, що захищаючи Батьківщину героїчно загинув Погребняк Дмитро Васильович – випускник НАУ 2008 року.
При виконанні бойового завдання Дмитро отримав важкі поранення, від яких помер 11 серпня 2023 року.
Погребняк Дмитро закінчив Національний авіаційний університет у 2008 році, отримавши диплом магістра за економічною спеціальністю. Його професійна дорога почалась з Національного авіаційного університету, у структурному підрозділі «Автоцентр НАУ».
У нашій пам’яті Дмитро назавжди залишиться мудрим та надійним другом, принциповим та врівноваженим, справжнім професіоналом.
Одногрупники, викладачі, колеги поважали його за велику мудрість, душевну щедрість, чуйне ставлення до людей та готовність допомогти, відважність і героїзм. Дмитро для багатьох був прикладом, взірцем людяності та добрим другом.
Спільнота НАУ висловлює глибоке співчуття рідним і близьким з приводу невимовної втрати.
Герої не вмирають! Вічна пам’ять...Вічна Слава!