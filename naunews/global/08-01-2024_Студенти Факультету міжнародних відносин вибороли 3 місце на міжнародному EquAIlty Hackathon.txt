Заголовок: Студенти Факультету міжнародних відносин вибороли 3 місце на міжнародному EquAIlty Hackathon
Дата: 08/01/2024
URL: https://nau.edu.ua/ua/news/2024/1/studenti-fakultetu-mizhnarodnih-vidnosin-viboroli-3-mistse-na-mizhnarodnomu-equailty-hackathon.html
==================================================

Студенти Факультету міжнародних відносин взяли участь у міжнародному EquAIlty Hackathon - заході, що об'єднав представників влади, компанії та активістів, щоб спільно працювати над розробкою технологій на основі штучного інтелекту для захисту прав людини. Дану ініціативу організовано
Talents on AI Foundation
за підтримки Міністерства закордонних справ України, Представництва ООН в Україні та Української національної комісії з питань освіти, науки і культури при UNESCO.
Головна ідея полягала в розробці прототипів програм та no-code рішень за допомогою нейромереж та штучного інтелекту, які підсилять роботу у сфері захисту прав людини та рівності.
Студенти ФМВ розробили проєкт «ADVOKATO» — це юридичний консультант на базі штучного інтелекту, який допомагає юристам та клієнтам знаходити оптимальні рішення для їх юридичних питань. Це сучасний та зручний інструмент, який допомагає юристам та клієнтам знаходити оптимальні рішення для їх юридичних питань.
Експерти високо оцінили проєкт, відзначивши його інноваційність та потенціал для розв’язання важливих проблем. Студенти змогли вразити суддів та зайняти 3 місце.
Перемога на міжнародному EquAIlty Hackathon є значним досягненням. Цей успіх є свідченням високого рівня підготовки та конкурентоспроможності  студентів Факультету міжнародних відносин.