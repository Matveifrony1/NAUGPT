Заголовок: В НАУ відбулася V вітрильна регата «Студентські вітрила надій»
Дата: 23/06/2021
URL: https://nau.edu.ua/ua/news/2021/6/v-nau-vidbulasya-v-vitrilna-regata-studentski-vitrila-nadiy.html
==================================================

На базі Яхт-клубу «Південний», що базується в акваторії Канівського водосховища біля м. Українка, 20 червня, за сприяння проректора з гуманітарної політики та інновацій НАУ Світлани Тімкіної, проведено п’яту традиційну вітрильну регату «Студентські вітрила надій».
Перегони офіційно внесені у календар змагань з вітрильного спорту для крейсерсько-перегонових суден Київської міської вітрильної федерації.
Організаторами регати виступили:
- Яхт-клуб НАУ «Південний»;
- Первинна профспілкова організація студентів та аспірантів (ППОСА) НАУ;
- Кафедра фізичного виховання та спортивної підготовки НАУ;
- Відділ управління майном НАУ;
- Студентський туристичний проект «Nautour”.
У перегонах взяли участь екіпажі наступних суден: “Polonez”, “Focus”, “Oca”, “Polaris”, “EOS”, “Чилим”, “Антчутка”, “Меренга”, “Meltemi” судно перегонового комітету «Надежда». Екіпажі сформовані із співробітників та студентів НАУ.
До складу комітету перегонів увійшли:
Голова комітету: Олександр Попов, завідувач кафедри льотної придатності повітряних суден Аерокосмічного факультету (АКФ) НАУ;
Члени комітету: Артем Слюняєв, заступник директора Навчально-наукового інституту неперевної освіти НАУ, Сергій Степура, радник голови ППОСА НАУ.
На відкритті змагань виступили Голова Київської міської вітрильної федерації Григорій Голембієвський, Голова перегінного комітету регати Олександр Попов, виконуючий обов'язки голови ППОСА НАУ – Денис Часновський.
Лідерство в перших перегонах змінювалось від знаку до знаку. Першими, хто перетнув фінішну лінію, був екіпаж яхти «Polaris».
Після фінішу останньої яхти, екіпажі стартували на другі перегони. Через 35 хвилин, лідер екіпажу яхти “Focus” першим завершив другі перегони регати.
За результатами двох перегонів визначились абсолютні призери та переможці регати:
1 місце - екіпаж яхти “Focus” (капітан: Лісова Анастасія, члени екіпажу: студенти Марія Кордяк, Факультет транспорту, менеджменту та логістики (ФТМЛ) група 113, Георгій Логінов, АКФ група 211, Ростислав Маціборський, АКФ група 202.
2 місце - екіпаж яхти “Polaris” (капітан: Євген Місников, члени екіпажу: студенти Діана Птиця, Юридичний факультет (ЮФ) група 103, Олена Ковригіна, ЮФ група 105.
3 місце - екіпаж яхти “ЕОS” (капітан: Григорій Голімбієвський , члени екіпажу: студенти Олександра Сінаєва, ФТМЛ група 112, Каріна Бондарук, ФТМЛ група 110.
Всім призерам було вручено медалі переможців. Екіпажу яхти “Focus” отримав кубок вітрильної регати - «Студентські вітрила надій».
НАУ єдиний з вишів України, який надає можливості займатися вітрильним спортом, та має свій яхт клуб.