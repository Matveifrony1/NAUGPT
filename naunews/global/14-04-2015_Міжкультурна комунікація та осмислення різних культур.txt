Заголовок: Міжкультурна комунікація та осмислення різних культур
Дата: 14/04/2015
URL: https://nau.edu.ua/ua/news/2015/4/mizhkulturna-komunikacziya-ta-osmislennya-riznix-kultur.html
==================================================

7 квітня 2015 року на кафедрі іноземних мов і прикладної лінгвістики Гуманітарного інституту відбувся студентський семінар «Міжкультурна комунікація та осмислення різних культур», організатором якого виступила доцент кафедри Наталя Захарчук. У рамках семінару відбулися дві мультимедійні презентації: «Як знайти спільну мову з представниками інших культур» та «Найдивніші факти про країни світу», що були підготовлені та представлені студентами четвертого курсу ІЕБ. Як презентація, так і обговорення велися англійською мовою, і приємно визнати, що більшість учасників гідно впоралися з цим нелегким завданням. Студенти говорили про культурний шок та шляхи його уникнення, способи подолання мовного бар’єру, міжрелігійні взаємини та особливості між статевих взаємин у різних культурах. Багато уваги приділили мові жестів і тому, яку роль вона відіграє у міжкультурній комунікації. Майже всі студенти взяли участь у гумористичній дискусії на тему «Мої улюблені страви кухонь світу та страви, які б я ніколи не скуштував».