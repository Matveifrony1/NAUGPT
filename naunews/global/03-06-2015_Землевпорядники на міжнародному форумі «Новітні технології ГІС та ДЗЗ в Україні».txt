Заголовок: Землевпорядники на міжнародному форумі «Новітні технології ГІС та ДЗЗ в Україні»
Дата: 03/06/2015
URL: https://nau.edu.ua/ua/news/2015/6/zemlevporyadniki-na-mizhnarodnomu-forumi-novitni-texnologii-gis-ta-dzz-v-ukraini.html
==================================================

27 травня 2015 року викладачі кафедри землеустрою та кадастру Інституту екологічної безпеки взяли участь у міжнародному форумі «Новітні технології ГІС та ДЗЗ в Україні». Форум організувала та провела компанія ТВІС - перший супермаркет супутникових знімків та офіційний дистриб'ютор HEXAGON Geospatial на території України.
В роботі форуму взяли участь заступник директора Інституту аеропортів Олена Бойко, доценти кафедри землеустрою та кадастру Віктор Путренко, Наталія Пашинська, Олексій Міхно та випускники Інституту екологічної безпеки спеціальності «Землеустрій та кадастр», які успішно працюють в  державних та комерційних підприємствах Києва та України.
В роботі  Форуму приймали участь провідні організації світу, що займаються створенням та обробкою даних дистанційного зондування та геоінформаційними технологіями – з Швейцарії, Португалії, Франції, Німеччини, Республіки Корея  та України. На форумі були представники 190 організацій України, які використовують у роботі супутникові знімки та матеріали аерофотозйомки, представники державних служб у містобудівній, земельній, космічній галузі, а також представники ВУЗів, землевпорядних, нафтогазових, картографічних та екологічних організацій.
На форумі відбулась презентація нової лінійки програмних продуктів від Intergraph – ERDAS IMAGINE 2015, LPS 2015, APOLLO 2015 та інших, виставка зразків супутникових даних та похідних продуктів, виставка геодезичного обладнання, презентації провідних світових постачальників даних дистанційного зондування (AIRBUS, e-GEOS, EUSI, Rapideye), презентації вітчизняних постачальників ДЗЗ.
Ознайомитись з роботою Форуму та отримати матеріали виступів в електронному виді можна на сайті компанії ТВІС
http://www.tvis.com.ua/