Заголовок: Відбувся тренінг «Активні громадяни»
Дата: 31/10/2016
URL: https://nau.edu.ua/ua/news/2016/10/vidbuvsya-trening-aktivni-gromadyani.html
==================================================

Серед учасників 3-денного тренінгу «Активні громадяни», що відбувся 24-26 жовтня 2016 року в Клубі економістів КНЕУ, були і представники Навчально-наукового гуманітарного інституту – доцент кафедри педагогіки та психології професійної освіти Олена Добротвор. Захід проводили за програмою Британської Ради у галузі міжкультурного діалогу і соціального розвитку.
Викладачам, студентам та аспірантам різних ВНЗ України організатори запропонували різні форми ігрової взаємодії для ефективного розвитку навичок фасілітації, міжкультурного та безконфліктного спілкування, соціального планування та  співробітництва.
На завершення усі активні освітяни отримали сертифікати, що дають право використовувати та поширювати опановану тренінгову технологію. А ті нові ідеї соціального спрямування, що презентували учасники тренінгу, можуть реалізуватися найближчим часом. І перший крок зроблено: оформлено відповідні проекти соціальної дії, направленні на покращення життя громади. Є можливість отримати й фінансову підтримку Британської Ради.