Заголовок: Допомога ФМВ Сквирському дитячому будинку «Надія»
Дата: 18/05/2020
URL: https://nau.edu.ua/ua/news/2020/traven/dopomoga-fmv-skvirskomu-dityachomu-budinku-nadiya.html
==================================================

Студенти та викладачі Факультету міжнародних відносин зібрали кошти, речі, розвиваючі книжки та іграшки для потреб вихованців Сквирського дитячого будинку «Надія». У дитячому будинку «Надія» Сквирської районної ради Київської області на сьогодні проживають 13 хлопців та дівчат, віком від 3 до 16 років.
Зібрані кошти були витрачені на продукти харчування та побутові й гігієнічні засоби особистого використання (шампуні, бальзами, гелі для душу та інші).
Це вже друга допомога для маленьких вихованців дитячого будинку від факультету. Можна констатувати, що ні відстань, ні умови карантину не стають на заваді людям, об’єднаним єдиною метою – творити добро та дарувати радість дітям.