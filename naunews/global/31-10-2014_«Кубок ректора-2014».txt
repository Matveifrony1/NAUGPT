Заголовок: «Кубок ректора-2014»
Дата: 31/10/2014
URL: https://nau.edu.ua/ua/news/2014/10/kubok-rektora-2014.html
==================================================

29 жовтня 2014 року в Центрі культури та мистецтв НАУ відбулась гра «Кубок ректора-2014». Цього року встановлено рекорд за кількістю команд-учасниць – 25.
Креативність та гумор учасників оцінювало досвідчене журі в такому складі: фіналіст 3 сезону «Танцюють усі», режисер проекту «Х-фактор», випускник НАУ Антон Давиденко; директор регіональної ліги Євгеній Розенблат, керівник студії «Мама Хохотала» Роман Грищук; випускник НАУ, капітан команди КВН «Ботаніки» Денис Топорчук; фіналісти телевізійного шоу «Камеді батл» на ТНТ, чемпіони «Кубка ректора-2013», дівчата з тріо «Разні» Аліна Гордієнко та Олександра Машлятіна; голова Первинної профспілкової організації студентів та аспірантів НАУ Володимир Яскель.
Розкриваючи свої таланти протягом 2-5 хвилин, команди боролись за вихід до фінал. Виступали як досвідчені команди, так і зовсім молоді.
За підсумками результатів виступів до фіналу вийшли: «Молоді та красиві» (ІІДС, ІАП); Вихідний код (ІІДС, ІАН); «Роби вітер» (ІАН); «Команда ректора»(ІМВ); «Між рядків» (АКІ, ІКІТ, ІМВ); «Всі свої» (ІІДС); «Вище неба» (ІКІТ); «Диван» (ІАН); «Думки вголос» та «Другий зайвий».
Вітаємо команди з хорошими виступами та чекаємо яскравих і цікавих ідей у фіналі, який відбудеться 19 листопада. Тож ласкаво запрошуємо!