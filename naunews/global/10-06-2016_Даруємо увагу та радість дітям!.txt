Заголовок: Даруємо увагу та радість дітям!
Дата: 10/06/2016
URL: https://nau.edu.ua/ua/news/2016/6/daruemo-uvagu-ta-radist-dityam.html
==================================================

За доброю багаторічною традицією, започаткованою дирекцією спільно зі студентською молоддю з нагоди Дня захисту дітей, 09 червня 2016 року науково-педагогічні працівники та студенти на чолі з директором Навчально-наукового Юридичного інституту Іриною Сопілко відвідали  вихованців Спеціалізованого дитячого будинку в м. Боярка.
Зважаючи на сонячну погоду, малюки разом із привітним колективом дитячого закладу зустрічали гостей на дитячому майданчику. Протягом двох годин вихованці ділилися зі студентами своїми мріями, емоціями, сміхом, грали групові ігри. Несподіванкою для малюків стали цікаві фокуси у виконані студентів Андрія Стрілька та Микити Барка. Їх посмішки та щасливі обличчя залишаться у серцях на все життя.  Добряче повеселившись, отримавши позитивні емоції та подарунки, малюки задоволені та втомлені відправились відпочивати.
Тепло та любов – це те, що цінніше за гроші! Щирий погляд та вдячність дітей  є найціннішим подарунком, адже немає нічого кращого за зроблену добру справу.
Будьмо небайдужими до тих, хто потребує нашої уваги!!!