Заголовок: Вітаємо студентку Факультету екологічної безпеки, інженерії та технологій з початком навчання за програмою ERASMUS+
Дата: 04/04/2025
URL: https://nau.edu.ua/ua/news/2025/4/vitaemo-studentku-fakultetu-ekologichnoi-bezpeki-inzhenerii-ta-tehnologiy-z-pochatkom-navchannya-za-programoyu-erasmus.html
==================================================

Дар’я Заболотна,
студентка другого курсу кафедри екології Факультету екологічної безпеки, інженерії та технологій, розпочала навчання в Лодзинському технічному університеті (LODZ UNIVERSITY OF TECHNOLOGY, м. Лодзь, Польща) за п
рограмою академічної мобільності Erasmus+
. Період навчання триватиме до 30 червня 2025 року.
Програма передбачає
комплексний підхід до навчання – окрім теоретичної підготовки, Дар’я проводитиме наукові дослідження з використанням сучасної лабораторної бази Факультету загальної та екологічної хімії Лодзинського технічного університету.
Її дослідницька робота зосереджена
на розробленні інноваційної технології фіторемедіації ґрунтів, забруднених нафтопродуктами – надзвичайно актуальному напрямку в галузі екологічної безпеки. Науковим керівником від Київського авіаційного інституту виступає кандидатка технічних наук, доцентка кафедри екології ФЕБІТ
Лариса Черняк.
Варто відзначити, що участь студентів кафедри екології в програмі міжнародної мобільності Erasmus+ є
результатом плідної багаторічної співпраці з польськими колегами.
Особливу подяку кафедра висловлює партнерам з Факультету загальної та екологічної хімії Лодзинського технічного університету — доктору хімічних наук, професору
Томашу Манєцкі
та доктору філософії (PhD)
Олександру Штиці
за ефективну співпрацю та вагому допомогу в організації експериментальних досліджень.
Бажаємо
Дар’ї Заболотній успішного навчання,
плідної наукової діяльності, нових академічних досягнень та цінного досвіду міжнародної співпраці, який стане важливим кроком у її професійному зростанні!