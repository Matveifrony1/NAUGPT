Заголовок: Курс Інституту ІКАО з безпеки авіації
Дата: 01/07/2020
URL: https://nau.edu.ua/ua/news/2020/lipen/kurs-institutu-ikao-z-bezpeki-aviatsii.html
==================================================

Керівники авіакомпаній «Україна» та «Ян Ейр», аеропортів «Харків» та «Херсон» – слухачі курсу «Система управління безпекою авіації» (SMS), організованого Інститутом ІКАО НАУ. Навчання під методичним керівництвом директора Інституту ІКАО НАУ Галини Суслової проводить інструктор Дмитро Бугайко.
Серед актуальних питань курсу управління ризиками авіапідприємств з урахуванням біологічних та економічних загроз, що виникли під час пандемії коронавірусу SARS-CoV-2. Курс побудований на відкритій дискусії та живому обміні досвідом щодо особливостей впровадження системного підходу до управління безпеки авіації. Матеріал курсів базується на методиках управління безпекою авіації ІСАО, EASA, Eurocontrol, FAA, державних програм безпеки авіації  різних країн, національних документах і практичних прикладах розвитку систем управління безпекою різноманітних авіаційних організацій.
Курс виконується з дотриманням усіх санітарно-епідеміологічних норм та вимог відповідно до постанов Кабінету Міністрів України №392 від 20.05.2020 року та № 211 від 11.03.2020 року, згідно з наказами ректора № 180/од від 29.05.2020 та від 22.06.2020 №217/од, а саме: проведення температурного скринінгу працівників Інституту ІКАО та слухачів курсів; кількість учасників навчального процесу не перевищує 10 осіб; дотримання 1,5-метрової соціальної дистанції між учасниками навчального процесу; дотримання маскового режиму та використання рукавичок; наявність санітайзерів, антисептичних засобів, одноразового посуду, достатньої кількості питної води; провітрювання приміщень та систематичне вологе прибирання з використанням дезінфікуючих засобів.