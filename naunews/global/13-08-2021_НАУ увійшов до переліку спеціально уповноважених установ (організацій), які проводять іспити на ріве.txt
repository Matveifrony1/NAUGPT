Заголовок: НАУ увійшов до переліку спеціально уповноважених установ (організацій), які проводять іспити на рівень володіння державною мовою
Дата: 13/08/2021
URL: https://nau.edu.ua/ua/news/2021/8/nau-uviyshov-do-pereliku-spetsialno-upovnovazhenih-ustanov-(organizatsiy)-yaki-provodyat-ispiti-na-riven-volodinnya-derzhavnoyu-movoyu.html
==================================================

Рішенням національної комісії зі стандартів державної мови від 10 серпня 2021 р. № 73 НАУ було призначено спеціально уповноваженою установою (організацією), яка проводить іспити на рівень володіння державною мовою.
Статтею 9 Закону України «Про забезпечення функціонування української мови як державної» (далі – Закон) встановлено перелік осіб, які зобов’язані володіти державною мовою та застосовувати її під час виконання службових обов’язків.
Так, державні службовці усіх рівнів; голови місцевих державних адміністрацій, їх перші заступники та заступники; особи начальницького (середнього і вищого) складу Національної поліції, інших правоохоронних та розвідувальних органів, посадові особи інших органів, яким присвоюються спеціальні звання; прокурори; керівники закладів освіти всіх форм власності та інші, мають засвідчувати рівень володіння державною мовою державним сертифікатом, який видає Комісія зі стандартів державної мови.