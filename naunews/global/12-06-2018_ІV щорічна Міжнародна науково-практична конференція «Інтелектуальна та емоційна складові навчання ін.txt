Заголовок: ІV щорічна Міжнародна науково-практична конференція «Інтелектуальна та емоційна складові навчання іноземних мов: новітні тенденції і виклики для вищої школи»
Дата: 12/06/2018
URL: https://nau.edu.ua/ua/news/1/6/iv-shchorichna-mizhnarodna-naukovo-praktichna-konferentsiya-intelektualna-ta-emotsiyna-skladovi-navchannya-inozemnih-mov-novitni-tendentsii-i-vikliki-dlya-vishchoi-shkoli.html
==================================================

8 червня 2018 року в Навчально-науковому інституті міжнародних відносин НАУ на базі кафедри іноземних мов відбулася ІV щорічна Міжнародна науково-практична конференція «Інтелектуальна та емоційна складові навчання іноземних мов: новітні тенденції і виклики для вищої школи».
Відповідальна за наукову роботу та міжнародну діяльність ННІМВ Світлана Біла привітала учасників конференції з проведенням чергового наукового заходу кафедри іноземних мов. Вона зауважила, що емоційна складова часто забезпечує кращий результат у вивченні різних предметів, зокрема іноземних мов.
Завідувач кафедри, кандидат філологічних наук, доцент Ірина Бонацька представила почесних гостей конференції: доктора філологічних наук, професора, завідувача кафедри іноземної філології Навчально-наукового гуманітарного інституту НАУ Олену Ковтун та старшого викладача  кафедри методики викладання іноземних мов Факультету іноземної філології Національного педагогічного університету ім. М.П. Драгоманова Євгенія Мельника.
Відповідальний координатор конференції, кандидат педагогічних наук, доцент кафедри іноземних мов ННІМВ НАУ Наталія  Василишина зробила аналіз представлених на конференцію робіт. Усього у конференції взяло участь 58 науковців. Доповіді учасників були цікавими, інформативними та викликали фахову дискусію серед присутніх.
Матеріали доповідей будуть опубліковані в електронному збірнику «Інтелектуальна та емоційна складові навчання іноземних мов: новітні тенденції та виклики для вищої школи» і розміщені на сайті інституту.