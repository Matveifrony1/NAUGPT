Заголовок: Старшокласники у ролі студентів Юридичного інституту
Дата: 26/11/2014
URL: https://nau.edu.ua/ua/news/2014/11/starshoklasniki-u-roli-studentiv-yuridichnogo-institutu.html
==================================================

19 листопада  2014 року в Юридичному інституті відбувся студентський проект «День дорослого життя в ЮІ». Мета даного заходу  - показати студентське життя в університеті на прикладі одного дня, що мало сприяти формуванню в учнів уявлення про навчання у ВНЗ та вибору майбутньої професії.
Учасниками проекту були 50 старшокласників середніх загальноосвітніх шкіл міста Києва № 12, № 258, № 230, № 46, № 222, а також спеціалізованої школи № 234 з поглибленим вивченням економіки і права.
Студенти та викладачі інституту провели учням екскурсію та ознайомили їх з Національним авіаційним університетом і Юридичним інститутом. Старшокласники відвідали заняття відповідно до складеного для них розкладу: лекцію з навчальної дисципліни «Конституційне право» на тему «Права, свободи та обов’язки громадянина» (Ю. Юринець), судові дебати з «Цивільного процесу» (В. Білоусов), практичне заняття з навчальної дисципліни «Криміналістика» (Л. Грекова).
Завершенням заходу стало відвідування старшокласниками Ангарного комплексу НАУ.