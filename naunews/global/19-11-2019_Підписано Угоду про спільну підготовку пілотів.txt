Заголовок: Підписано Угоду про спільну підготовку пілотів
Дата: 19/11/2019
URL: https://nau.edu.ua/ua/news/2019/11/pidpisano-ugodu-pro-spilnu-pidgotovku-pilotiv.html
==================================================

Сьогодні ректор Володимир Ісаєнко та генеральний директор  чеської льотної школи «F AIR» Міхал Маркович підписали Угоду про співпрацю щодо спільної підготовки пілотів за стандартами Європейської агенції безпеки авіації (EASA). У церемонії підписання Угоди взяли участь Прем'єр-міністр України Олексій Гончарук та Прем’єр-міністр Чехії Андрей Бабіш.
Підписання відбулося на українсько-чеському бізнес-форумі в рамках офіційного візиту Прем`єр-Міністра Чеської Республіки Андрея Бабіша в Україну. У роботі форуму беруть участь понад 300 представників українського та чеського бізнесу.
«F AIR» одна з найбільших льотних шкіл в Центральній та Східній Європі, що підготувала понад 1800 пілотів з більш ніж 45 країн світу. Повітряний парк льотної школи налічує понад 30 літаків різних виробників, зокрема, TECNAM, Cessna та Piper. Школа представлена на трьох базах в Чеській Республіці – аеропорт Бенешов, міжнародний аеропорт Брно-Туржани та аеропорт Пршібрам.