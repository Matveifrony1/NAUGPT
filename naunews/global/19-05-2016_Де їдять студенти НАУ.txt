Заголовок: Де їдять студенти НАУ
Дата: 19/05/2016
URL: https://nau.edu.ua/ua/news/2016/5/de-idyat-studenti-nau.html
==================================================

За адресою проспект Космонавта Комарова, 1 розташовується популярний серед студентів (і не тільки) заклад громадського харчування – «Бістро Студентське».  Про історію закладу та основні його переваги  з нами поділилася директор «Бістро» Надія Слюняєва.
Будівля «Бістро» існує з 1970 року. Змінювався персонал, підпорядкування. Зокрема, власністю Національного авіаційного університету як структурного підрозділу «Бістро студентське» стало в 2011 році. Працює заклад щодня з 8.00 до 17.00. Широкий вибір та демократичні ціни – основні переваги «Бістро». Тут можна замовити як легкий перекус, так і комплексні обіди, салати від 3 гривень.
На першому поверсі у «Кафе» вас обслуговують офіціанти, на другому – самостійно набираєте страви. Меню на поверхах не відрізняється. Також є окреме приміщення для викладацького складу. Нещодавно в «Бістро» зробили реконструкцію меблів, які була закуплені ще в 2000 році.
За словами директора, в «Бістро Студентському» працює понад 73 особи, які щодня обслуговують близько 5000 клієнтів.