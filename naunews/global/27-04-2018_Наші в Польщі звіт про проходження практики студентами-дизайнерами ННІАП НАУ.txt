Заголовок: Наші в Польщі: звіт про проходження практики студентами-дизайнерами ННІАП НАУ
Дата: 27/04/2018
URL: https://nau.edu.ua/ua/news/1/4/zvit-pro-prohodzhennya-praktiki-studentami-dizaynerami-nniap-nau.html
==================================================

Вперше за історію Національного авіаційного університету студентам-дизайнерам ННІАП випала можливість пройти практику за кордоном, а саме у Państwowa Wyźszaskoła Zawodowaу місті Хелм. Студентів особисто зустрів керівник відділу міжнародних відносин п. Зигмунд Гардзінскі та керівник практики від НАУ, зав. кафедри дизайну інтер’єрів, кандидат архітектури, доцент Олена Олійник. Організатори забезпечили практикантів транспортом та з комфортом довезли до школи, де їх зустріла співвітчизниця п. Наталя Попек, що допомагала у подоланні мовного бар’єру та вирішенні організаційних питань Студентам провели екскурсію школою та інструктаж, до якого долучились представники з НАУ: кандидат архітектури, доцент Лілія Гнатюк та асистент Ганна Новік.
На зборах була надана інформація про особливості навчального процесу в Польщі та історію цього закладу. Вища Професійна Школа у Хелмі була створена на основі методик німецьких фахових шкіл, де вибір напрямів навчання та спеціалізацій базується на вивченні результатів аналізу ринку праці. Тому в навчальному закладі готують одночасно як фельдшерів, так і пілотів. Відбулася захоплююча екскурсія головними історичними пам’ятками мальовничого міста Хелм, заснованого Данилом Галицьким.
Студенти відвідали Лабораторний комплекс CSI–PWSZ - місце проходження практики. У одній із лабораторій практиканти зустріли ректора школи, інженера Аркадіуша Тофіла, що тестував власний винахід на тому ж обладнанні. Проживання студентів та викладачів було комфортним - організатори та приймаюча сторона подбали не тільки про побут але й про дозвілля.
Наступного дня українська делегація прибула до лабораторії для проходження конструкторсько-технологічної практики, яку очолював від школи п. Петро Ружанський. У лабораторіях проводилися цікаві досліди на виявлення властивостей матеріалів та їх застосування у професійній діяльності дизайнерів. Паралельно відбувалася підготовка проектів студентів для їх реалізації на обладнанні, яка потребувала конвертації вихідних файлів для 3Д друку, лазерної висічки та гравірування (3ds ->stl,stеp).
Третього дня проводились досліди на перевірку міцності трьох видів бетонних зразків та стабілізованого ґрунту (розробок створених в Україні). Також студенти ознайомились із технологією та взяли безпосередню участь у виготовленні бетонних зразків. Пізніше відбулася створення виробів з металу з лазерною висічкою та гравіювання. Студенти спостерігали за процесом створення власних виробів із великим захопленням.
Останній день практики у Польщі розпочався із дослідів на визначення густини бетону, цегли та елеваційної плитки, на основі яких було обчислене середнє значення густини даних матеріалів. Студенти отримали навички роботи із геодезичним обладнанням. Практиканти ознайомились із 3Д сканером та особисто відсканували одну із розробок, дізнались про особливості 3Д сканування.
Під час практики студенти здобули новий досвід співпраці з інженерами та коректної підготовки проектів для реалізації на європейському обладнанні. Набуті знання можуть бути застосовані у подальшій дизайн-практиці.
Особливо хотілося б висловити подяку за теплий та щирий прийом, за проведення екскурсій та забезпечення комфортного перебування, за налагодження контакту між спеціалістами-інженерами та студентами-дизайнерами, за забезпечення щільної та насиченої програми практики, за цікаві враження та безцінний досвід організаторам практики з польської сторони. За організацію поїздки, безпеку студентів, забезпечення взаєморозуміння керівникам практики з кафедри дизайну інтер’єрів НАУ
В Україну студенти привезуть безцінний досвід, незабутні враженні та свої власні реалізовані розробки.