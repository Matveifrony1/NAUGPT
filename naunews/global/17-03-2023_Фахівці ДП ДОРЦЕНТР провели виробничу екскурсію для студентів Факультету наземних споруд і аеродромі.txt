Заголовок: Фахівці ДП "ДОРЦЕНТР" провели виробничу екскурсію для студентів Факультету наземних споруд і аеродромів НАУ
Дата: 17/03/2023
URL: https://nau.edu.ua/ua/news/2023/3/fahivtsi-dp-dorczentr-proveli-virobnichu-ekskursiyu-dlya-studentiv-fakultetu-nazemnih-sporud-i-aerodromiv-nau.html
==================================================

14 березня студенти та викладачі на чолі з деканом Факультету наземних споруд і аеродромів Віктором Карповим ознайомилися із науково-технічними можливостями ДП "ДОРЦЕНТР".
Мета екскурсії полягала у демонструванні практичних навиків проведення лабораторного та інструментального контролю в будівельній галузі. Фахівці підприємства ознайомили студентів з сучасним вимірювальним обладнанням, яке спеціалісти використовують при здійсненні моніторингу, інженерно-технічного супроводу та контролю якості виконання дорожніх робіт.
Майя Шиндор, в.о. Директора центру, зазначила, що основним напрямком його діяльності є моніторинг якості будівельних робіт та оцінка експлуатаційного стану автомобільних та аеродромних покриттів. Під час зустрічі відбувся обмін досвідом підготовки фахівців та висловлені побажання щодо підвищення якості освіти на кафедрі інфраструктури авіаційного транспорту ФНСА.