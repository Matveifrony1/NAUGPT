Заголовок: НАУ відвідав відомий правник і політик, заслужений юрист України Олексій Резніков
Дата: 14/03/2024
URL: https://nau.edu.ua/ua/news/2024/3/nau-vidvidav-vidomiy-pravnik-i-politik-zasluzheniy-yurist-ukraini-oleksiy-reznikov.html
==================================================

До Національного авіаційного університету завітав відомий український державний діяч, заслужений юрист України
Олексій Резніков
, який має значний
досвід роботи на високих посадах
: міністра оборони (2021-2023), віцепрем’єр-міністра — міністра з питань реінтеграції тимчасово окупованих територій України (2020-2021), заступника голови Київської міської адміністрації (2016-2018), секретаря Київської міської ради (2014-2015).
Гостя зустрічали голова комісії з реорганізації НАУ, в.о. ректора
Володимир Шульга
та декан Факультету міжнародних відносин
Юрій Волошин
.Олексію Резнікову розповілипро освітньо-наукову та міжнародну діяльність університету, ознайомили з матеріально-технічною і навчальною базою. Сторони обговорили
можливі шляхи співпраці
щодо подальшого розвитку НАУ/КАІ та повоєнного відновлення авіаційної галузі.
Також
заслужений юрист України відвідав
Факультет міжнародних відносин та дізнався про пріоритетні напрями роботи науково-педагогічного колективу і студентів, зокрема про міжнародну співпрацю з закладами освіти, можливості дуальної освіти, наукові дослідження та заходи.