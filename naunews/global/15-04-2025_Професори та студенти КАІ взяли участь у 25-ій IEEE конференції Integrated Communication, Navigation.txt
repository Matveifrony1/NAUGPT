Заголовок: Професори та студенти КАІ взяли участь у 25-ій IEEE конференції Integrated Communication, Navigation, and Surveillance (ICNS)
Дата: 15/04/2025
URL: https://nau.edu.ua/ua/news/2025/4/profesori-ta-studenti-kai-vzyali-uchast-u-25-iy-ieee-konferentsii-integrated-communication-navigation-and-surveillance-(icns).html
==================================================

8–10 квітня 2025 року
професори Факультету аеронавігації, електроніки та телекомунікацій І
ван Остроумов та Максим Заліський
взяли участь у 25-й IEEE конференції
Integrated Communication, Navigation, and Surveillance (ICNS)
, яка проходила у місті Брюссель (Королівство Бельгія).
Конференція ICNS'25 відбувалася у штаб-квартирі Євроконтролю протягом трьох днів. Програма включала пленарні та технічні сесії, на яких розглядалися актуальні проблеми у сфері зв'язку, навігації та спостереження під час управління повітряним рухом.
У заході взяли участь
керівники провідних європейських та міжнародних організацій у сфері цивільної авіації (Eurocontrol, EASA, SESAR, FAA, NASA), представники виробників авіаційної техніки (Airbus, Boeing, L3Harris, Airion) та науковці з університетів різних країн світу.
ICNS є глобальним форумом для розвитку інтегрованої політики, стандартів та інновацій у сфері CNS та вважається однією з найпрестижніших подій галузі.
Представники КАІ презентували два наукових дослідження
«Changes in the Eastern European air transportation system caused by war in Ukraine»
— аналіз впливу війни в Україні на конфігурацію європейського повітряного простору. Дослідження містило розрахунки економічних втрат авіакомпаній через закриття повітряного простору України та аналіз зон із підвищеним рівнем джемінгу, що становлять значні ризики для авіаційної безпеки. Ця доповідь була визнана найкращою на своїй секції.
«Algorithms of reliability data processing for navigation systems»
— дослідження, присвячене вдосконаленню процесів експлуатації навігаційних систем. Основна увага приділялася аналізу процесів погіршення технічного стану обладнання, методам їх виявлення та оцінюванню параметрів надійності. Запропоновані підходи можуть слугувати основою для вдосконалення стратегій технічного обслуговування обладнання.
Обидві презентації викликали активні дискусії серед учасників конференції. У заході також взяли участь студентки четвертого курсу кафедри аеронавігаційних систем
Марія Лутаєнко та Руслана Ярмоленко,
які навчаються за спеціальністю «Авіаційний транспорт».