Заголовок: Національний авіаційний університет: етапи становлення та розвитку
Дата: 15/09/2015
URL: https://nau.edu.ua/ua/news/2015/9/naczionalnij-aviaczijnij-universitet-etapi-stanovlennya-ta-rozvitku.html
==================================================

14 вересня 2015 року в навчально-науковому Юридичному інституті для студентів першого курсу його директором Іриною Сопілко проведено лекцію «Етапи становлення та розвитку Національного авіаційного університету». Першокурсники дізналися про історію створення та основні етапи становлення одного з найпотужніших ВНЗ країни, його структуру та особливості підготовки фахівців у галузі авіації. Особливу увагу директор інституту акцентувала на історії створення Навчально-наукового Юридичного інституту, розповіла про його структурні підрозділи: кафедри, Юридичну консультацію «Юридична клініка», криміналістичну лабораторію, Залу судових засідань, методичний кабінет тощо.
Під час зустрічі студенти мали змогу поспілкуватися з представниками структурних підрозділів університету: заступником директора Центру культури та мистецтв Ларисою Заєць, співробітником Авіаційного медичного центру Оксаною Сельхо,  завідувачем методичного відділу бібліотеки НАУ Наталією Куджоян, головою профкому ЮІ Марією Рощук.