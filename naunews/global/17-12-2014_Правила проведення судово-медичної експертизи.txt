Заголовок: Правила проведення судово-медичної експертизи
Дата: 17/12/2014
URL: https://nau.edu.ua/ua/news/2014/12/pravila-provedennya-sudovo-medichnoi-ekspertizi.html
==================================================

12 грудня 2014 року викладачі кафедри кримінального права і процессу Юридичного інституту разом із д.ю.н, професором кафедри судової медицини Національного медичного університету імені О.О. Богомольця Борисом Михайличенком провели для студентів 4-го курсу на базі медичного вищого навчального закладу практичне заняття із навчальної дисципліни «Судова медицина та психіатрія».
Під час практичного заняття Борис Михайличенко наочно продемонстрував студентам послідовність та етапи проведення розтину, наявні ознаки біологічної смерті на тілі людини, за рядом характеристик визначив імовірну причину смерті, а також акцентував увагу на ознаках клінічної смерті та зазначив перелік дій, які необхідно вчинити при їх виявленні. Надалі студенти мали змогу побачити приклади різноманітних ушкоджень, які отримуються, наприклад, при вогнепальних пораненнях, колото різаних ранах, від отруєння, асфіксії, а також зміни, які відбуваються в органах людини при різних захворюваннях та аномаліях.
Заняття є важливим для студентів-юристів, оскільки вони змогли застосувати отримані теоретичні знання на практиці.