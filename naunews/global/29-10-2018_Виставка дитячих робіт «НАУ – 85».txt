Заголовок: Виставка дитячих робіт «НАУ – 85»
Дата: 29/10/2018
URL: https://nau.edu.ua/ua/news/1/10/vistavka-dityachih-robit-nau-–-85.html
==================================================

У рамках святкування 85-річчя університету, профспілковий комітет співробітників НАУ організував виставку дитячих творчих робіт дітей членів профспілки «НАУ – 85» спільно з Інформаційним центром ЄС НН ІМВ за підтримки Науково-технічної бібліотеки НАУ.
24 жовтня відбулася урочиста церемонія нагородження учасників виставки,яку відкрив голова ППО НАУ Володимир Гребенніков. Він відзначив конкурсні роботи за критеріями оригінальності сюжету та розкриття теми, творчого підходу та художньої якості роботи. Креативність ідеї відчувалась у кожній роботі.
Учасниками заходу були діти віком від 3 до 14 років, які представили свої творчі роботи: малюнки, аплікації, вироби з пластиліну або композиції з них, вироби з інших матеріалів, макети.
Діти співробітників членів профспілки НАУ проявили творчі здібності, демонстрували своє бачення світу. Юні таланти отримали подарунки від Профспілки НАУ та Представництва ЄС в Україні.