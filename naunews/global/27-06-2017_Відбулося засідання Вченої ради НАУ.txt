Заголовок: Відбулося засідання Вченої ради НАУ
Дата: 27/06/2017
URL: https://nau.edu.ua/ua/news/2017/6/vidbulosya-zasidannya-vchenoi-radi-nau.html
==================================================

27 червня 2017 року у Національному авіаційному університеті відбулося чергове засідання Вченої ради. Головним питанням цього заходу стало обрання за конкурсом на посади директора Навчально-наукового інституту аеронавігації, директора територіально відокремленого структурного підрозділу національного авіаційного університету – Вищого професійного училища НАУ, декана Факультету транспортних технологій, завідувачів кафедр, професорів.
Усього балотувалося  66 осіб, тож лічильна комісія мала дуже великий об’єм роботи.
Вчена рада вислухала доповідь директора Навчально-наукового аерокосмічного інституту Валерія Шмарова про стан та перспективи розвитку цього навчального підрозділу. Нещодавно в інституті відбулася реорганізація, яка загалом позитивно позначилася на його роботі.
На засіданні Вченої ради було погоджено і одноголосно затверджено вартість підготовки іноземних громадян – здобувачів вищої освіти ступеня доктора філософії на 2017-2018 навчальний рік. За словами проректора з міжнародного співробітництва Валерія Чепіженка,  вона регулюється постановою Кабінету міністрів Україні №136 від 1993 року, і мінімальний її розмір становить 2500 доларів США на рік. Така ж приблизно мінімальна вартість підготовки PHD і у інших провідних університетах Києва – Національному технічному університеті «Київський політехнічний інститут ім. Сікорського»  та Київському державному університеті ім.Шевченка.
Також на засіданні було схвалено низку навчальних та робочих навчальних планів, затверджено теми докторських дисертацій, рекомендовано до друку монографії, підручники, навчальні та навчально-методичні посібники.
Нагрудними знаками  «За сумлінну працю» були нагороджені завідувач кафедри української мови та культури Навчально-наукового гуманітарного інституту Ірина Бурлакова,  провідний фахівець адміністративного відділу кафедри військової підготовки Ольга Манько,  старший лаборант кафедри педагогіки та психології професійної освіти Навчально-наукового гуманітарного інституту  Євдокія Некречевська, діловод адміністративного відділу кафедри військової підготовки Тамара Шумакова.
Грамоти Національного авіаційного університету отримали лікар-стоматолог Авіаційного медичного центру НАУ Ірина Енгель, лаборант клініко-діагностичної лабораторії Авіаційного медичного центру НАУ Олена Найдьонова,  лікар-терапевт Авіаційного медичного центру НАУ Олена Пазюк, лікар ультразвукової діагностики Авіаційного медичного центру НАУ Євгенія Шипунова, старший викладач кафедри основ архітектури та дизайну Навчально-наукового інституту аеропортів Сергій Бікетов.
За рішенням ради Британського Інституту математики та її застосувань професор кафедри електроніки Навчально-наукового інституту аеронавігації Національного авіаційного університету Володимир Уланський був обраний дійсним членом цього інституту за найвищим ступенем – Феллоу – і отримав посвідчення.
Грамотою Організаційного комітету Третьої міжнародної олімпіади з менеджменту серед молоді за активну участь в організації та проведенні Олімпіади нагороджено доцента Навчально-наукового інституту економіки та менеджменту Тетяну Кузнєцову.