Заголовок: Із сумом повідомляємо, що пішла з життя кандидат економічних наук Борисюк Ірина Олександрівна
Дата: 12/05/2023
URL: https://nau.edu.ua/ua/news/2023/5/iz-sumom-povidomlyaemo-shcho-pishla-z-zhittya-kandidat-ekonomichnih-nauk-borisyuk-irina-oleksandrivna.html
==================================================

Колектив Національного авіаційного університету з великим сумом повідомляє, що 10 травня 2023 року пішла з життя Борисюк Ірина Олександрівна, яка присвятила своє життя НАУ. Професійний шлях Ірини Олександрівни – зразок добропорядності та відданості університету. У 2005 році вона закінчила Національний авіаційний університет за спеціальністю «Облік і аудит», а у 2010 році – захистила дисертацію на здобуття наукового ступеня кандидата економічних наук.
Весь професійний шлях Ірини Борисюк був у НАУ: 2005-2010 рр. була асистентом кафедри економіки, а з 2010 року - доцентом. Протягом 2010-2016 рр. була заступницею декана факультету економіки та підприємництва Інституту економіки та менеджменту НАУ. Протягом 2018-2020 рр. працювала на кафедрі економіки повітряного транспорту факультету економіки та бізнес-адміністрування.
Гірка та непоправна втрата для усього колективу.
У ці важкі та скорботні дні висловлюємо глибоке співчуття рідним і близьким Ірини Олександрівни.
Світла пам’ять та спогади про справжню фахівчиню, гарного наставника, надійного друга, мудру і добру людину вічно житиме в наших серцях.