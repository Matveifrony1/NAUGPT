Заголовок: Перевірено хід ремонтних робіт в гуртожитках НАУ
Дата: 16/07/2019
URL: https://nau.edu.ua/ua/news/2019/7/perevireno-hid-remontnih-robit-v-gurtozhitkah-nau.html
==================================================

Ректор Володимир Ісаєнко перевірив хід ремонтних робіт в гуртожитках № 3, 5, 6, 10 та 13 Національного авіаційного університету. Роботи виконують  як професійні будівельники, так і студентські будівельні загони.
Під час інспекції ректор поспілкувався зі студентами, які працюють в студентських будівельних загонах, обговорив з представниками Студентського містечка проблеми гуртожитків, зокрема, санітарно-побутові умови.
Завдяки злагодженій роботі студентів та фахівців виробничо-ремонтної служби НАУ зачищені, поґрунтовані та зашпакльовані  стіни та стелі приміщень, пофарбовано душові кімнати та сходові майданчики.
Під час наради узгоджено наступні етапи будівельних робіт, зокрема, ремонт покрівлі гуртожитків, створення ізолятору для студентів-іноземців, які мають пройти період карантину. Також обговорено питання облаштування технікою пральних кімнат та створення відкритих просторів для дозвілля студентів.