Заголовок: На Факультеті лінгвістики та соціальних комунікацій НАУ провели лекцію «Сучасні техніки практичної роботи в галузі нейропсихології: досвід України та країн ЄС»
Дата: 25/05/2022
URL: https://nau.edu.ua/ua/news/2022/5/na-fakulteti-lingvistiki-ta-sotsialnih-komunikatsiy-nau-proveli-lektsiyu-suchasni-tehniki-praktichnoi-roboti-v-galuzi-neyropsihologii-dosvid-ukraini-ta-krain-es.html
==================================================

20 травня, напередодні Дня науки України, кафедра авіаційної психології Факультет лінгвістики та соціальних комунікацій (ФЛСК) Національного авіаційного університету організувала й провела психологічний вебінар «Сучасні техніки практичної роботи в галузі нейропсихології: досвід України та країн ЄС».
Спікером заходу був запрошений нейропсихолог, президент Асоціації нейропсихологів України (АНПУ), завідувач лабораторії психофізіології НДІ медицини і транспорту, директор нейропсихологічного центру NEURO BRAIN BOOST Дмитро Гарюшкін.
До участі у вебінарі долучились:
- керівництво ФЛСК НАУ;
- представники закладів вищої освіти України;
- викладачі, аспіранти та студенти НАУ.
Розкриваючи тему зустрічі, Дмитро Гарюшкін розглянув актуальність сучасного застосування технік практичної роботи в Україні та країнах ЄС, а також можливості використання передових наукових методів та дослідження окремих психічних процесів на прикладі комплексної діагностики нервової системи особистості.
Особливу увагу присутніх викликали питання психоневрологічної допомоги пораненим військовим та особам, що втратили частини тіла під час бойових дій, як специфічної дієвої форми постраждалим.
Такі зустрічі надають мотивацію студентській молоді до розширення знань та практичних умінь в галузі психології задля усвідомлення багатопланових психофізіологічних функцій і процесів, що відбуваються з особистістю.