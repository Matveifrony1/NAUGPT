Заголовок: Тренінги для відповідальних з якості структурних підрозділів університету
Дата: 12/10/2015
URL: https://nau.edu.ua/ua/news/2015/10/treningi-dlya-vidpovidalnix-z-yakosti-strukturnix-pidrozdiliv-universitetu.html
==================================================

7-9 жовтня 2015 р. відбулися організаційно-методичні тренінги для відповідальних з якості структурних підрозділів університету.
У них взяли участь 142 особи, які представляли дирекції інститутів, деканати факультетів, кафедри, відділи, центри. За темою тренінгу «Внутрішні аудити як інструмент системи менеджменту якості» виступила керівник сектору менеджменту якості підготовки фахівців НАУ Олена Безнос.
Під час тренінгу розглянуто ряд питань:
1. Методи та принципи проведення самооцінки структурного підрозділу.
2. Аналіз діяльності структурного підрозділу, як складова аналізу діяльності навчального закладу.
3. Результати самооцінки структурних підрозділів університету.
4. Результати перевірки готовності кафедр до нового навчального року.
5. Необхідність проведення проміжного контролю виконання запланованих дій.
6. Процедура актуалізації документації системи менеджменту якості університету.
7. Внутрішні аудити як інструмент системи менеджменту якості.
8. Питання на поточні внутрішні аудити структурних підрозділів університету.
9. Розпорядча документація.