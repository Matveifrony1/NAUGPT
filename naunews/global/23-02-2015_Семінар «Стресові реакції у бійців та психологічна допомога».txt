Заголовок: Семінар «Стресові реакції у бійців та психологічна допомога»
Дата: 23/02/2015
URL: https://nau.edu.ua/ua/news/2015/2/seminar-stresovi-reakczii-u-bijcziv-ta-psixologichna-dopomoga.html
==================================================

22 лютого на кафедрі військової підготовки НАУ відбувся семінар з курсантами 5-го курсу, які навчаються за програмою підготовки офіцерів кадру. Він відбувся відповідно до запланованих заходів Світового Конгресу Українців.
Мета семінару – навчити майбутніх офіцерів діагностувати гострі реакції на стрес у бійців в бойових умовах і надавати першу психологічну допомогу при них, а також опанувати техніки вольової саморегуляції.
Заняття з курсантами 5-го курсу КВП НАУ проводила волонтер, психолог вищої категорії Наталія Ступак.
Курсанти, майбутні офіцери відпрацьовували свої дії у разі настання гострих стресових реакцій на посттравматичні стресові розлади; навчалися надавати першу психологічну допомогу у бойових умовах; вивчали принципи  вольової саморегуляції та техніки самоопанування при дії стрес-факторів.
Курсанти кафедри взяли активну участь у семінарі, усвідомлюючи його корисність для майбутніх офіцерів Збройних Сил України.
Слава Україні та її Збройним Силам!