Заголовок: Запрошуємо спільноту НАУ взяти участь у Міжнародній науково-практичній конференції «Проблеми організації перевезень та управління на повітряному транспорті»
Дата: 26/10/2021
URL: https://nau.edu.ua/ua/news/2021/10/zaproshuemo-spilnotu-nau-vzyati-uchast-u-mizhnarodniy-naukovo-praktichniy-konferentsii-problemi-organizatsii-perevezen-ta-upravlinnya-na-povitryanomu-transporti.html
==================================================

Кафедра організації авіаційних перевезень Факультету транспорту, менеджменту і логістики (ФТМЛ) Національного авіаційного університету запрошує викладачів, наукових співробітників, докторантів, аспірантів, студентів взяти участь у Міжнародній науково-практичній конференції «Проблеми організації перевезень та управління на повітряному транспорті», яка відбудеться 28 жовтня 2021 року.
Метою проведення конференції є:
- залучення студентів, аспірантів та молодих вчених до активного діалогу в галузі авіації;
- обговорення теоретичних та практичних наукових розробок;
- висвітлення досягнень молодих науковців;
- обмін досвідом та отримання навичок ведення наукових дискусій.
Тематичні напрямки роботи конференції:
- Проблеми і перспективи розвитку авіаційних перевезень та технологій.
- Розвиток діяльності аеропортів.
- Впровадження логістичних технологій в процеси авіаційних перевезень.
- Вдосконалення інформаційного забезпечення авіаційних перевезень.
- Регулювання діяльності авіатранспортних підприємств.
- Проблеми та перспективи підготовки кадрів з організації авіаційних перевезень.
- Вдосконалення взаємодії видів транспорту.
- Раціональна організація транспортного обслуговування та транспортних процесів.
- Забезпечення ефективного функціонування транспортних систем.
У якості запрошених доповідачів – експерти авіакомпаній, державних установ, вчені, дослідники та винахідники.
Матеріали конференції буде надруковано в електронному збірнику наукових праць та розміщено на офіційному сайті ФТМЛ НАУ.
Вимоги щодо оформлення тез доповідей, а також іншу інформацію щодо конференції можна знайти у
буклеті
.
Участь у конференції – безкоштовна.