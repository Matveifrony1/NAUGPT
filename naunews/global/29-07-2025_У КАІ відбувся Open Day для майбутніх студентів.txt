Заголовок: У КАІ відбувся Open Day для майбутніх студентів
Дата: 29/07/2025
URL: https://nau.edu.ua/ua/news/2025/7/24060.html
==================================================

19 липня 2025 року
в Київському авіаційному інституті відбувся масштабний Open Day, який став чудовим днем для майбутніх студентів та їхніх батьків. Погода не завадила відвідувачів дізнатися все про навчання в одному з провідних технічних університетів України.
Організатори підготували насичену програму з інтерактивними зонами від кожного факультету, професійною підтримкою Центру вступника, живою музикою та експертними виступами.
Майбутні студенти отримали вичерпну інформацію про вступ,
навчання та студентське життя в КАІ.
Особливою перевагою заходу стала можливість подати заяви на вступ безпосередньо на території університету. Працівники Центру вступника надавали персональні консультації та допомагали з оформленням документів у режимі реального часу.
Цінні інсайти про сучасні технології та авіаційну галузь подарували
виступи представників компаній-партнерів:
SoftServe, Airlogix та Атлон Авіа. Експерти розповіли про актуальні тренди в IT та авіації, поділилися досвідом роботи з випускниками КАІ.
В.о. президента КАІ Ксенія Семенова у своєму виступі підкреслила, що КАІ є лідером реформи вищої освіти в Україні, що робить університет швидшим, гнучкішим та зрозумілішим для партнерів.
Особливу увагу було приділено оновленим освітнім програмам, більшість з яких розроблена спільно з провідними компаніями. Студенти матимуть можливість навчатися за програмами, створеними разом з компаніями-партнерами, проходити стажування на виробництві та працювати за спеціальністю ще під час навчання.
На факультетських стендах відвідувачі мали можливість побачити студентські винаходи, попрактикуватися управляти роборукою, зазирнути в мікроскоп та ознайомитися з науковими проєктами. Інтерактивний формат дозволив майбутнім абітурієнтам не лише отримати інформацію, але й відчути атмосферу навчання в КАІ.
Подія завершилась
розіграшем року безкоштовного навчання
серед понад 200 учасників заходу. Щасливий переможець отримав можливість навчатися в КАІ без оплати протягом цілого академічного року.
Захід став можливим завдяки підтримці партнерів вступної кампанії 2025:
Lab418
,
ДТЕК Мережі
,
Vyriy
та
Атлон Авіа
. Їхня участь зробила день насиченим та незабутнім для всіх відвідувачів.
Open Day 2025 показав, що КАІ — це не просто університет, а потужна спільнота, яка об’єднує людей різних поколінь та професій. Університет з понад 90-річною історією має велику мережу випускників, які підтримують молодих фахівців у кар’єрному зростанні.
Унівкрситет шукає талановитих людей, які люблять свою справу, незалежно від академічних результатів у школі. Університет готовий підтримувати студентів у професійному розвитку та допомагати їм стати успішними фахівцями в обраній галузі.