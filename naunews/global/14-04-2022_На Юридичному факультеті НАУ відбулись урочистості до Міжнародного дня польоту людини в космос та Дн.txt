Заголовок: На Юридичному факультеті НАУ відбулись урочистості до Міжнародного дня польоту людини в космос та Дня працівників ракетно-космічної галузі України
Дата: 14/04/2022
URL: https://nau.edu.ua/ua/news/2022/3/na-yuridichnomu-fakulteti-nau-vidbulis-urochistosti-do-mizhnarodnogo-dnya-polotu-lyudini-v-kosmos-ta-dnya-pratsivnikiv-raketno-kosmichnoi-galuzi-ukraini.html
==================================================

12 квітня Юридичним факультетом (ЮФ) Національного авіаційного університету проведено декілька заходів, присвячених Міжнародному дню польоту людини в космос та Дню працівників ракетно-космічної галузі України.
Так, кафедрою теорії та історії держави і права було проведено онлайн-марафон студентських мультимедійних презентацій «Українській «Мрії» – нові крила!». У заході взяли участь студенти першого курсу. До уваги учасників представили інтерв’ю з авіадиспетчером Аллою Пурик, згадали дату першого вильоту легендарного літака, його рекорди.
Наставниками кафедри кримінального права і процесу проведено для здобувачів вищої освіти лекцію-презентацію на тему «Найкращі аеропорти світу». Під час зустрічі студенти-юристи в онлайн-режимі відвідали аеропорт в Сінгапурі, ознайомилися із засобами безпеки аеропорту Ізраїлю, побували у 10-ти найбільших аеропортах світу. Крім того, вони здійснили віртуальну прогулянку навколо Міжнародної космічної станції - пілотованої космічної станції на орбіті Землі, створеної для наукових досліджень у космосі.
Крім того, кафедрою конституційного і адміністративного права серед студентів 1-го курсу було проведено конкурс презентацій на тему «Розвиток авіації і космонавтики: історія, досягнення, видатні постаті». П’ять академічних груп першого курсу подали на конкурс роботи-презентації, у яких висвітлили інформацію щодо біографії видатних українських та світових космонавтів і льотчиків, розглянули історію розвитку авіації та космонавтики у всьому світі та в Україні.
Журі у складі завідувача кафедри Ольги Гусар та науково-педагогічних працівників Ірини Богатюк, Людмили Шапенко та Мирослави Ольховік оцінювало презентації за наступними критеріями: оригінальність, стиль викладення матеріалу, дизайн.
За результатами проведеного конкурсу перемогу здобули:
I місце – Яна Темченко, група ПР-102Б;
II місце – Єкатерина Зубкова, група ПР-101Б та Василь Бугайчук, група ПР-105Б;
III місце – Анастасія Євченко, група ПР-103Б та Карина Захарова, група ПР-104Б.