Заголовок: Презентуємо соціологію
Дата: 13/12/2014
URL: https://nau.edu.ua/ua/news/2014/12/ap.html
==================================================

У період з 2 по 10 грудня 2014 року під керівництвом доцента кафедри соціології Гуманітарного інституту Наталії Ісхакової студенти-соціологи провели профорієнтаційні заходи серед учнів 11 класів гімназії НПУ ім. М. Драгоманова, ліцею № 1 «Новоселицький», а також відвідали ЗОШ № 274 м. Києва та ЗОШ № 17 м. Ірпінь.
Студенти розповіли учням про систему навчання в НАУ та умови вступу на напрям «Соціологія». Учні дізналися про особливості та специфіку роботи соціолога, можливість працевлаштування та майбутню кар’єру.
Студенти-соціологи завітали саме до тих шкіл, які самі нещодавно закінчили. Ці зустрічі були дуже корисними як для випускників шкіл, так і для студентів кафедри соціології.