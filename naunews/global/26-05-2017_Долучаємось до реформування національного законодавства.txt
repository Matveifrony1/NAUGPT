Заголовок: Долучаємось до реформування національного законодавства
Дата: 26/05/2017
URL: https://nau.edu.ua/ua/news/2017/5/doluchaemos-do-reformuvannya-natsionalnogo-zakonodavsva.html
==================================================

25 травня 2017 року в Міністерстві юстиціії України відбувся круглий стіл «Реформування національного законодавства в світлі євроінтеграції України».
Співоганізатори заходу -: Навчально-науковий юридичний інститут НАУ, Інститут права та післядипломної освіти Міністерства юстиції України, Інститут теоретико-правових досліджень у сфері юстиції, Європейський інститут безперервної освіти.
Інформаційну підтримку круглому столу надали такі знані правові видання: «Бюллетень Міністерства юстиції України», журнал «Публічне право», журнал «Науковий вісник публічного і приватного права», Юридична газета, науково-практичний журнал «Право та юстиція».
Головна мета  заходу - обговорення стратегічних питань розвитку національного законодавства з урахуванням нових норм сучасного демократичного суспільства та руху України до європейських стандартів державного управління.
На питаннях важливості удосконалення національного законодавства та необхідності подолання перешкод на шляху його реформування у свої доповідях зупинилися:  П. Петренко - Міністр юстиції України; Ю. Шемшученко - директор Інституту держави і права ім. В.М. Корецького НАН України, д.ю.н., професор, академік НАН України,  академік Академії правових наук України; А. Селіванов - постійний представник Верховної Ради України у Конституційному Суді України, академік НАПрН України, д.ю.н., професор; М. Іншин - завідувач кафедри трудового права та права соціального забезпечення Київського національного університету ім. Тараса Шевченка, академік НАПрН України, д.ю.н., професор; Н. Оніщенко - завідувач відділу теорії держави і права Інституту держави і права ім. В.М. Корецького НАН України, д.ю.н., професор, академік НАПрН України, завідувач Центру правових проблем гендерної політики Інституту держави і права ім. В.М. Корецького НАН України; Є. Кубко – член-кореспондент Національної академії правових наук України, д.ю.н., професор, старший науковий співробітник Інституту держави і права ім. В.М. Корецького НАН України  та ін.
Від НН Юридичного інституту НАУ участь у засіданні круглого столу взяли: І. Сопілко – директор Інституту, д.ю.н., професор кафедри конституційного і адміністративного права; Н. Армаш - професор кафедри господарського, повітряного та космічного права, д.ю.н.; Д. Беззубов - професор кафедри господарського, повітряного та космічного права, д.ю.н.; В. Череватюк - директор Навчального центру проблем повітряного та космічного права, к.і.н., доцент; Г. Рибікова - старший викладач кафедри кримінального права і процесу.
Учасники наукового заходу надали науково обґрунтовані рекомендації з удосконалення національного законодавства та практики його застосування.