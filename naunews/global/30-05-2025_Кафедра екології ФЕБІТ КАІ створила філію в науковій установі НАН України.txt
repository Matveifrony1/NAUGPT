Заголовок: Кафедра екології ФЕБІТ КАІ створила філію в науковій установі НАН України
Дата: 30/05/2025
URL: https://nau.edu.ua/ua/news/2025/5/23986.html
==================================================

За ініціативи завідувача кафедри екології ФЕБІТ КАІ, професорки
Тамари Дудар
, в Державній установі «Інститут геохімії навколишнього середовища» НАН України
відкрито філію кафедри екології.
Це партнерство відкриває нові можливості для підготовки екологів та проведення спільних наукових досліджень.
15 травня 2025 року
викладачі кафедри
Леся Павлюх, Лариса Черняк та Андріан Явнюк
разом зі студентами спеціальності «Екологія» відвідали новостворену філію. Під час візиту вони ознайомилися з науковою базою інституту та перспективами майбутньої співпраці.
Директор Інституту геохімії навколишнього середовища, академік НАН України
Юрій Забулонов
провів оглядову лекцію та окреслив ключові напрями партнерства.
Серед основних можливостей співпраці
— проходження студентами практик і стажувань на базі інституту, участь у спільних наукових дослідженнях та оновлення знань відповідно до розвитку новітніх технологій.
Особливу увагу приділено дослідженням у сфері забезпечення екологічної безпеки України. Філія кафедри дозволить студентам працювати з сучасним обладнанням та брати участь у актуальних наукових проєктах, що мають важливе значення для держави.
Створення філії кафедри стало
важливим кроком у розширенні наукового співробітництва КАІ
з провідними установами НАН України. Партнерство сприятиме підвищенню якості підготовки майбутніх екологів та розвитку наукових досліджень у галузі охорони навколишнього середовища.
Це співробітництво демонструє прагнення КАІ до інтеграції освітнього процесу з передовими науковими дослідженнями та підтверджує важливість розвитку екологічної науки для забезпечення сталого розвитку України.