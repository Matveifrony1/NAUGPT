Заголовок: В Інституті аеропортів відбулася зустріч із Андрієм Вавришем
Дата: 19/11/2017
URL: https://nau.edu.ua/ua/news/2017/11/v-instituti-aeroportiv-vidbulasya-zustrich-iz-andriem-vavrishem.html
==================================================

16 листопада 2017 року у НН ІАП НАУ відбулася зустріч з відомим громадським діячем, заступником директора Департаменту містобудування та архітектури виконавчого органу Київської міської ради Андрієм Вавришем, який зробив доповідь на тему: "Розвиток міста очима бізнесу (девелопменту)".
Відкрила зустріч директор Навчально-наукового інституту аеропортів Октябрина Володимирівна Чемакіна. Вона зазначила, що основною метою заходу є ознайомлення студентів із ключовими напрямками які сприяють розвитку міста.
Доповідач Андрій Вавриш у своєму виступі розповів студентам про етапи містобудування, основні очікування бізнесу від процесу територіального розвитку, порівняв містобудівний розвиток України з країнами Європи, зазначив шляхи, що, на його думку, можуть бути вигідні та необхідні для розвитку містобудування в Україні.
Також гість компетентно відповів на запитання слухачів. Він наголосив, що буде із задоволенням працювати з такою талановитою і активною молоддю, яка хоче зробити свою країну кращою.