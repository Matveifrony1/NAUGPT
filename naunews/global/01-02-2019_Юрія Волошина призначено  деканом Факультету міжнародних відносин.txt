Заголовок: Юрія Волошина призначено  деканом Факультету міжнародних відносин
Дата: 01/02/2019
URL: https://nau.edu.ua/ua/news/2019/01/yuriya-voloshina-priznacheno-dekanom-fakultetu-mizhnarodnih-vidnosin.html
==================================================

Ректор Володимир Ісаєнко відрекомендував колективу Факультету міжнародних відносин новопризначеного декана – Юрія Волошина, завідувача кафедри міжнародного права, доктора юридичних наук, професора, Заслуженого юриста України.
Представляючи декана, Володимир Ісаєнко зазначив, що в університеті розроблено Стратегію розвитку до 2030 року, яка передбачає суттєві зміни в нашій діяльності. Це необхідно для підвищення конкурентоспроможності, адже вимоги до якості вищої освіти зростають, конкуренція за ринок надання освітніх послуг у світі зростає. «Ми повинні стати надзвичайно мобільними, щоб бути серед кращих закладів вищої освіти України та світу. Факультет зараз перебуває у стадії реорганізації і від нового керівника залежатиме її подальший розвиток».
Юрій Волошин  подякував за довіру та наголосив, що «серед головних завдань Факультету – стати елітним структурним підрозділом університету». Він закликав студентів і викладачів мобілізуватись та разом добитись гарного результату для Факультету міжнародних відносин.