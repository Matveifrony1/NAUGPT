Заголовок: Викладачі НАУ взяли участь у Науково-практичному семінарі «Вогнестійкість будівельних конструкцій. Пожежна безпека об'єктів будівництва»
Дата: 07/05/2018
URL: https://nau.edu.ua/ua/news/1/5/vikladachi-nau-vzyali-uchast-u-naukovo-praktichnomu-seminari-vognestiykist-budivelnih-konstruktsiy-pozhezhna-bezpeka-obektiv-budivnitstva.html
==================================================

Міністерство регіонального розвитку, будівництва та житлово-комунального господарства України (Мінрегіон), ДП «Державний науково-дослідний інститут будівельних конструкцій» (ДП НДІБК), Український науково-дослідний інститут цивільного захисту (УкрНДІЦЗ), Національний авіаційний університет (НАУ) в квітні 2018 р. провели семінар «Вогнестійкість будівельних конструкцій. Пожежна безпека об'єктів будівництва». Він пройшов у приміщенні ДП НДІБК.
Семінар проводився як комплекс заходів для підвищення якості робіт у сфері проектування, будівництва та реконструкції будівель та споруд, а також для забезпечення вимог пожежної безпеки у будівництві.
Зі вступним словом виступив директор ДП НДІБК, д. т. н. Геннадій Фаренюк.
Науковці, провідні фахівці будівельної галузі та молоді вчені виступили з доповідями про розвиток нормативної бази будівельної галузі України у сфері забезпечення вогнестійкості будівельних конструкцій; про практичні розрахунки залізобетонних та сталевих конструкцій на вогнестійкість, методи випробування будівельних конструкцій на вогнестійкість тощо.
У конкурсі взяли участь такі викладачі Навчально-наукового інституту аеропортів НАУ та кафедри комп'ютерних технологій будівництва:
Марія Барабаш, доц, проф. каф. КТБ, д. т. н., Марина Ромашкіна, к. т. н., асис. каф. КТБ. Аспірантка, асис. каф. КТБ Ольга Башинська виступила з доповіддю на тему: «Вогнестійкість сталевих конструкцій за EuroCode 3. Реалізація в ЛІРА-САПР 2018».