Заголовок: Курси інспекторів з безпеки польотів
Дата: 04/11/2019
URL: https://nau.edu.ua/ua/news/2019/11/kursi-inspektoriv-zi-bezpeki-polotiv.html
==================================================

Інститут неперервної освіти НАУ провів курси підготовки та курси підвищення кваліфікації інспекторів з безпеки польотів за програмою «Розслідування авіаційних подій та інцидентів». Програму курсів затверджено Національним бюро з розслідування авіаційних подій та інцидентів з цивільними повітряними суднами (НБРЦА). Періодичність навчання регламентується програмою та становить 1 раз на 3 роки.
Серед слухачів представники Управління регулювання діяльності державної авіації Міноборони України, НБРЦА, Міжнародного аеропорту «Івано-Франківськ», страхової компанії «Універсальна», аеродрому «Київ-Південний», Льотної Академії НАУ, авіакомпаній «Українські вертольоти» та «Міжнародні авіалінії України».
Під час навчання розглянуто основні питання з аналізу причин-факторів авіаційних подій та інцидентів, вимоги ІКАО щодо безпеки польотів, організацію розслідування авіаційних подій та інцидентів, профілактичну діяльність експлуатантів щодо їх попередження та безпеки польотів. Також слухачів було ознайомлено з особливостями інспектування авіаційної діяльності відповідно до вимог, положень і рекомендацій, які містяться у нормативних, інструктивних і методичних документах цивільної авіації України та документах ІКАО, Європейської агенції безпеки авіації (EASA). Курси проведено професорсько-викладацьким складом університету, а також фахівцями Національного бюро з розслідування авіаційних подій та інцидентів з цивільними повітряними суднами.