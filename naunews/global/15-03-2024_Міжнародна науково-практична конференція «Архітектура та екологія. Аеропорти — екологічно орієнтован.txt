Заголовок: Міжнародна науково-практична конференція «Архітектура та екологія. Аеропорти — екологічно орієнтована архітектура високих технологій»
Дата: 15/03/2024
URL: https://nau.edu.ua/ua/news/2024/3/mizhnarodna-naukovo-praktichna-konferentsiya-arhitektura-ta-ekologiya-aeroporti-—-ekologichno-orientovana-arhitektura-visokih-tehnologiy.html
==================================================

28-29 березня 2024 року
в Національному авіаційному університеті відбудеться Міжнародна науково-практична конференція
«Архітектура та екологія. Аеропорти — екологічно орієнтована архітектура високих технологій»
.
Організатором заходу
виступає кафедра архітектури та просторового планування Факультету наземних споруд і аеродромів.
На конференції
будуть обговорюватися
актуальні питання в сфері архітектури, містобудування та екології, а також проблематика модернізації вищої архітектурно-будівельної та екологічної освіти в умовах воєнного стану. Особлива увага буде приділена взаємодії архітектури та екології, розгляду аеропортів як об’єктів екологічно орієнтованої архітектури високих технологій.
Робочими мовами конференції є українська та англійська.
Запрошуються до участі
студенти вищих навчальних закладів, аспіранти, наукові та педагогічні працівники, практикуючі архітектори, дизайнери, інженери-будівельники, екологи та всі зацікавлені.
Конференція триватиме два дні та проходитиме в
онлайн-форматі
на платформі Zoom:
28 березня 2024 року – пленарне засідання за участю представників державних органів влади, державних та приватних організацій, провідних фахівців у галузі архітектури, містобудування та екології;
29 березня 2024 року – секційні засідання, під час яких виступатимуть науковці, молоді вчені, аспіранти та студенти.
Для участі в конференції необхідно
зареєструватися
до 28 березня.
Місце проведення
: Національний авіаційний університет, пр. Гузара Любомира 1, кафедра архітектури та просторового планування ФНСА, ауд. 8.111.
Детальніше про конференцію читайте
тут.
Долучайтесь до обговорення найактуальніших питань на перетині архітектури, містобудування та екології! Разом ми зможемо напрацювати нові ідеї та рішення для створення екологічно орієнтованої архітектури високих технологій.