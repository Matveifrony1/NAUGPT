Заголовок: Співпраця ФМВ та Посольства Угорщини в Україні
Дата: 07/11/2019
URL: https://nau.edu.ua/ua/news/2019/11/spivpratsya-fmv-ta-posolstva-ugorshchini-v-ukraini.html
==================================================

Надзвичайний і Повноважний Посол Угорщини в Україні Іштван Ійдярто  відвідав з робочим візитом Факультет міжнародних відносин (ФМВ).
Під час зустрічі з деканом факультету Юрієм Волошиним обговорено наукову, методичну та практичну співпрацю. Сторони домовились про стажування студентів факультету  у Посольстві Угорщини в Україні та їх працевлаштування в посольстві. Також декан ФМВ заручився підтримкою Надзвичайного і Повноважного Посла щодо взаємодії НАУ з університетами Угорщини.
Іштван Ійдярто прочитав  лекцію для студентів-міжнародників, під час якої розповів про геополітичні проблеми України та Угорщини.  Лекція, проведена англійською мовою, викликала значну кількість запитань та жваву дискусію.