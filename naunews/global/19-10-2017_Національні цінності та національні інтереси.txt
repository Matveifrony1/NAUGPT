Заголовок: Національні цінності та національні інтереси
Дата: 19/10/2017
URL: https://nau.edu.ua/ua/news/2017/10/natsionalni-tsinnosti-ta-natsionalni-interesi.html
==================================================

12 жовтня 2017 року в Національній академії державного управління при Президентові України відбулася науково-практична конференція за міжнародною участю «Національні цінності й національні інтереси в системі публічного управління». До роботи в конференції був запрошений доктор політичних наук, доцент кафедри соціології та політології Навчально-наукового гуманітарного інституту НАУ Леонід Чупрій. Він виступив із доповіддю «Національні інтереси, національні цінності: безпековий вимір».
Учасниками конференції також були президент Національної академії України Василь Куйбіда, заступник Міністра молоді та спорту України Олександр Ярема, керівник проекту Фонду Ганса Зайделя в Україні, Республіці Молдова та Румунії Даніель Зайберлінг, заступник голови Федерації профспілок України Євген Драп’ятий,  представники центральних органів виконавчої влади та органів місцевого самоврядування, провідні вчені, представники навчальних закладів та організацій громадянського суспільства.
Метою конференції стало оприлюднення результатів навчальних досягнень та наукових досліджень у галузі знань «Публічне управління та адміністрування», залучення науковців та практиків до обговорення актуальних питань публічного управління, формування національних цінностей і реалізації національних інтересів у контексті новітніх викликів.
Були опубліковані два томи «Матеріалів конференції».