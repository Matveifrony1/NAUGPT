Заголовок: Співпраця студради і адміністрації НАУ триває
Дата: 20/12/2017
URL: https://nau.edu.ua/ua/news/2017/12/spivpratsya-studradi-i-administratsii-nau-trivae.html
==================================================

20 грудня 2017 року відбулася зустріч в.о.ректора Володимира Ісаєнка зі старим і новим складом Студентської ради НАУ. (Нагадаємо, що 5 грудня в університеті пройшли вибори в органи студентського самоврядування). Володимир Ісаєнко підвів підсумки спільної роботи зі старим складом студради. За його словами, у 2017 році було продемонстровано справжню плідну співпрацю на благо університету. Нагородивши кожного з членів старої студради грамотами НАУ, в.о.ректора сказав, що пишається тим, що вибори студради пройшли демократично, і кожен з кандидатів був достойним високої посади. Тож оновлений склад органів студентського самоврядування і надалі буде працювати пліч-о-пліч з адміністрацією заради подальшої розбудови Національного авіаційного університету.