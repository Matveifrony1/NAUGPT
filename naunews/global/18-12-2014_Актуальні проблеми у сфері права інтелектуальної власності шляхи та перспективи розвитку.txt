Заголовок: Актуальні проблеми у сфері права інтелектуальної власності: шляхи та перспективи розвитку
Дата: 18/12/2014
URL: https://nau.edu.ua/ua/news/2014/12/aktualni-problemi-u-sferi-prava-intelektualnoi-vlasnosti-shlyaxi-ta-perspektivi-rozvitku.html
==================================================

16 грудня 2014 року д.ю.н., професор, завідувач кафедри господарського права і процесу Роман Шишка разом із студенткою групи ПР-401 Юридичного інституту Марією Рощук узяли участь в роботі круглого столу «Сучасні тенденції, загрози та перспективи в сфері розвитку інтелектуальної власності у правовій та комерційній площинах: вітчизняна та міжнародна практика». Він проходив у Київському університеті права НАН України.
Обговорювалися актуальні проблеми права інтелектуальної власності в Україні та Європі, аналізувалися теоретичні та практичні проблеми у законодавчо-правовій, економічній та міжнародній сферах інтелектуальної власності, від розв'язання яких залежать перспективи її подальшого розвитку, а відтак – розвитку нашої держави в цілому.
Відбулася презентація книги-збірника: «Сучасні виклики і актуальні проблеми права інтелектуальної власності в Україні та Європі». Також була відкрита виставка в рамках проекту «Інтелектуальна власність в Україні – перлини живопису для студентської молоді» видатного художника Анатолія Шаповалова.