Заголовок: Співробітники НАУ пройшли навчання в Держспецзв'язку
Дата: 02/05/2023
URL: https://nau.edu.ua/ua/news/2023/5/spivrobitniki-nau-proyshli-navchannya-v-derzhspetszvyazku.html
==================================================

Впродовж лютого-квітня 2023 року співробітники факультету комп'ютерних наук та технологій НАУ: заступники декана Вікторія Лукашенко та Тетяна Охріменко, а також наукові співробітники НДЛ протидії кіберзагрозам в авіаційній галузі Ганна Мартинюк та Вікторія Сидоренко успішно пройшли курси підвищення кваліфікації з кібербезпеки промислових систем керування та реагування на інциденти інформаційної безпеки на об'єктах критичної інфраструктури держави.
У рамках курсів, учасники ознайомилися зі сучасними загрозами та уразливостями промислових систем керування, засобами захисту від кібератак, дослідили стандарти та платформи для керування кібербезпекою, моделі застосування принципів кібербезпеки до мереж операційних технологій, а також з технічними та експлуатаційними аспектами розслідування кіберінцидентів. Викладачі НАУ отримали практичні навички щодо використання інструментів та прийомів для дослідження та моніторингу мережі та дізнались про роботу в команді реагування на кіберінциденти, а також попрактикувались у навичках реагування на кіберінциденти та усуненні наслідків від кібератак.
Навчання проводили досвідчені фахівці з Держспецзв'язку, які мають багаторічний практичний досвід в цій галузі. Отримані знання та практичні навички будуть використовуватись співробітниками ФКНТ НАУ при підготовці фахівців у галузі інформаційних технологій.