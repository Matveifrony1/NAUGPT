Заголовок: Перший захист бакалаврських кваліфікаційних робіт з філології
Дата: 19/06/2015
URL: https://nau.edu.ua/ua/news/2015/6/pershij-zaxist-bakalavrskix-kvalifikaczijnix-robit-z-filologii.html
==================================================

17 червня 2015 року на кафедрі англійської філології і перекладу Гуманітарного інституту розпочався захист дипломних робіт студентами ОКР «Бакалавр» напряму 6.020303 «Філологія». Цього року бакалаври-філологи вперше представляють та захищають результати власних перекладознавчих досліджень у формі кваліфікаційної роботи. Тематика дипломних робіт охоплює широке коло перекладознавчих проблем, виконаних переважно на сучасному матеріалі – окрім традиційних текстів художньої літератури, студенти обирали в якості матеріалу дослідження фахові авіаційні тексти, сучасну публіцистику, актуальні газетні та журнальні публікації. Захист дипломних робіт відбувався англійською мовою і супроводжувався мультимедійними презентаціями.
Голова екзаменаційної комісії завідувач кафедри перекладу Київського університету імені Бориса Гринченка проф. Н. Гладуш відзначила актуальність тем дипломних досліджень, високу якість виконання робіт та високий рівень організації захисту.