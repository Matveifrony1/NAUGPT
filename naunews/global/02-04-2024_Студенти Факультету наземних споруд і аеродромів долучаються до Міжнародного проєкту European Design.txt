Заголовок: Студенти Факультету наземних споруд і аеродромів долучаються до Міжнародного проєкту European Design Upgrade 3.0
Дата: 02/04/2024
URL: https://nau.edu.ua/ua/news/2024/4/studenti-fakultetu-nazemnih-sporud-i-aerodromiv-doluchayutsya-do-mizhnarodnogo-proektu-european-design-upgrade-30.html
==================================================

Факультет наземних споруд і аеродромів Національного авіаційного університету отримав запрошення для своїх студентів, які навчаються за напрямом «Архітектура та містобудування», взяти участь у Міжнародному проєкті
European Design Upgrade 3.0.
Цей масштабний проєкт об’єднує
дизайнерів, архітекторів, інженерів та підприємців з метою розробки нових та більш ефективних рішень для будівництва модульних будівель у країнах, постраждалих від надзвичайних ситуацій, воєн, стихійних лих та інших катастроф.
Проєкт EDU 3.0
реалізується за підтримки
фонду K.Fund, Brand Manual, UrbanMill та Ultrahack і фінансується Європейським Союзом у рамках програми Creative Europe. Організатором виступає компанія
K.FUND
— неприбуткова організація, заснована у 2015 році відомим українським підприємцем
Василем Хмельницьким
для розвитку проєктів у сферах освіти та економіки. Зведення готових модульних будівель допоможе швидше задовольнити критичні потреби людей у тимчасовому житлі під час відновлення України.
19 березня програма розпочалася
з онлайн-форуму за участю експертів та візіонерів, які продемонстрували широту та глибину виклику. Учасники проєкту EDU 3.0 матимуть можливість навчатися у провідних фахівців з України, Естонії та Фінляндії під час навчальної частини програми.
Наступним етапом стане Skills Upgrade Session
, присвячений опануванню людиноцентричних методів проєктування. Буде сформовано команди, завданням кожної з яких буде дослідити один із аспектів шляху будівлі від ескізу до спорудження та реконструкції.
Результати досліджень
допоможуть командам створити нові рішення під час хакатону — заключного етапу формування авторських концепцій модульного житла. Протягом вікенду мультидисциплінарні команди працюватимуть над створенням концепцій рішень на основі проведених досліджень. Найкращі концепції хакатону
отримають додаткове менторство
, підтримку, буде представлені світу на фінальному форумі нагородження та отримають грошову винагороду.
Факультет наземних споруд і аеродромів НАУ
запрошує
молодих фахівців, випускників факультету, які прагнуть отримати новий досвід, долучитися до професійної спільноти, сформувати мережу контактів та розробити власні унікальні рішення, взяти активну участь у Міжнародному проєкті European Design Upgrade 3.0.