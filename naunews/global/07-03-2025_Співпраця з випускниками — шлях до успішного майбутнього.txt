Заголовок: Співпраця з випускниками — шлях до успішного майбутнього
Дата: 07/03/2025
URL: https://nau.edu.ua/ua/news/2025/3/spivpratsya-z-vipusknikami-—-shlyah-do-uspishnogo-maybutnogo.html
==================================================

Спілкування з успішними випускниками Факультету права та міжнародних відносин завжди приносить неймовірне задоволення, особливо коли вони
діляться своїм досвідом зі студентами
та надають позитивний фідбек щодо організації таких зустрічей.
Відбулася надзвичайно корисна лекція на тему
«Практичні нюанси при укладанні договорів оренди житлових та нежитлових приміщень в контексті судової практики та доказування»
. Її провів наш випускник
Андрій Хомич,
який закінчив факультет у 2009 році, отримавши кваліфікацію юриста, а нині є успішним адвокатом та керівником власного адвокатського бюро.
Зустріч було організовано в рамках курсу «Цивільне та сімейне право України» для студентів 2-го курсу спеціальності 081 Право. Лекція виявилася надзвичайно змістовною та практично орієнтованою.
Андрій детально
розглянув із студентами:
різні форми договорів оренди житлових та нежитлових приміщень;
права наймачів у таких правовідносинах;
юридичні підстави для розірвання орендних договорів;
специфіку найму нежитлових приміщень.
Особливу цінність мали
реальні кейси з власної адвокатської практики спікера
, які ілюстрували теоретичні положення. Крім суто правових аспектів,
Андрій наголосив на важливості розвитку soft skills для майбутніх юристів, зокрема:
ефективної комунікації;
стресостійкості;
навичок роботи з інформацією;
самоорганізації;
креативного мислення.
Формат відкритого діалогу створив комфортну атмосферу для спілкування —
студенти активно ставили запитання й отримували вичерпні відповіді
від досвідченого практика.
Ми щиро
пишаємось професійними досягненнями Андрія Хомича
та висловлюємо йому подяку за відверту розмову й цінні практичні поради нашим студентам!