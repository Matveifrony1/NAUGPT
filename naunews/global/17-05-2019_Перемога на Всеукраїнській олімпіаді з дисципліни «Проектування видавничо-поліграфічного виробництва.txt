Заголовок: Перемога на Всеукраїнській олімпіаді з дисципліни «Проектування видавничо-поліграфічного виробництва»
Дата: 17/05/2019
URL: https://nau.edu.ua/ua/news/2019/5/peremoga-na-vseukrainskiy-olimpiadi-z-distsiplini-proektuvannya-vidavnicho-poligrafichnogo-virobnitstva.html
==================================================

Студентка Факультету міжнародних відносин (ФМВ) Валентина Рябоконь отримала диплом ІІІ ступеня у другому етапі  Всеукраїнської олімпіади серед студентів технічних вищих навчальних закладів з дисципліни «Проектування видавничо-поліграфічного виробництва», організованого кафедрою репрографії Видавничо-поліграфічного інституту Національного технічного університету України «Київський політехнічний інститут імені Ігоря Сікорського».
В олімпіаді взяли участь понад 30 студентів з 5 закладів вищої освіти України. Національний авіаційний університет представляли студентки 2 курсу ФМВ Діана Ошур (керівник – доцент кафедри комп’ютерних мультимедійних технологій Світлана Денисенко), 3 курсу Валентина Рябоконь, Катерина Тимощук, Юліанія Чорна та 4 курсу Діана Міфтахова (керівник – доцент кафедри комп’ютерних мультимедійних технологій Олександр Бобарчук).
Завдання складалось з двох частин – теоретичної (10 тестових завдань) і практичної (одне завдання на вибір з чотирьох запропонованих варіантів проектування оригінал-макету друкованого книжкового видання, проектування електронного видання, проектування оригінал-макету картонного споживчого паковання, проектування оригінал-макету гнучкого паковання).
Вітаємо переможницю та учасників олімпіади і бажаємо подальших наукових звершень