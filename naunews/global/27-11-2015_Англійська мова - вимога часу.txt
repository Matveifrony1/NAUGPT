Заголовок: Англійська мова - вимога часу
Дата: 27/11/2015
URL: https://nau.edu.ua/ua/news/2015/11/anglijska-mova-vimoga-chasu.html
==================================================

24 листопада 2015 року старший викладач кафедри англійської філології і перекладу Навчально-наукового Гуманітарного інституту Любов Гастинщикова відвідала 4 школи І-Ш рівнів міста Ірпінь під Києвом (№1, 2, 12, та 17), а 23 листопада - київські школи № 287 та 288. Вона поспілкувалась з одинадцятикласниками та передала запрошення на День відкритих дверей НАУ 28.11.2015 р. Згідно з попередньою домовленістю викладач виступила перед 11-А класом ЗОШ № 12 м. Ірпінь. Ці клас і школа спеціалізуються на поглибленому вивченні іноземних  мов, а також – 10-м та 11-м класами ЗОШ №.17 м. Ірпінь.
У бесідах викладач торкнулася питань актуальності знання англійської мови та змін у ставленні до цього предмету. Зараз це не данина моді, а веління часу та запорука успіху молодої людини у її самореалізації як фахівця та громадянина. Викладач привернула увагу школярів до того, що питання поглиблення вивчення англійської мови виходить на державний рівень. Вона нагадала про Указ Президента України від 16 листопада 2015 р. № 641/2015 «Про оголошення 2016 року Роком англійської мови  в Україні». Наприкінці зустрічі викладач продемонструвала через ноутбук привітання до майбутніх абітурієнтів студентів своєї групи 101 ГМІ, майбутніх філологів і перекладачів.