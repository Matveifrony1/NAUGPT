Заголовок: Студенти ФЛСК – стипендіати програми «Завтра.UA»
Дата: 05/06/2020
URL: https://nau.edu.ua/ua/news/2020/cherven/studenti-flsk-–-stipendiati-programi-zavtraua.html
==================================================

Студенти Факультету лінгвістики та соціальних комунікацій стали стипендіатами  XIV відкритого конкурсу стипендіальної програми з підтримки талановитої молоді Фонду Віктора Пінчука «Завтра.UA».
У конкурсі взяли участь 562 студентів зі 103 ЗВО України. За результатами конкурсного відбору 100 учасників стали стипендіатами. Серед них – студенти ФЛСК, спеціальностей «Філологія» – Марина Гензель, «Психологія» – Дар’я Ігнатенко, «Соціологія» – Катерина Королюк, «Соціальна робота» – Андрій Калінін.
Марина Гензель презентувала роботу «Комікси як ефективний формат сучасної освітньо-професійної програми» (науковий керівник – доцент кафедри англійської філології і перекладу Марина Рудіна).
Конкурсна робота Дар’ї Ігнатенко стосувалася теми «Зв'язок професіоналізму зі ступенем ризику у бортпровідників» (науковий керівник – завідувач кафедри авіаційної психології Любов Помиткіна).
Катерина Королюк презентувала роботу «Істинні та уявні цінності на шляху трансформації українського суспільства від індивідуального «я» до колективного «ми».» (науковий керівник – доцент кафедри соціології та політології Інна Семенець-Орлова).
Робота Андрія Калініна «Популяризація вищої освіти для людей з особливими потребами» (науковий керівник – доцент кафедри соціальних технологій Юлія Шатило).
Вітаємо переможців та бажаємо подальших наукових досягнень!