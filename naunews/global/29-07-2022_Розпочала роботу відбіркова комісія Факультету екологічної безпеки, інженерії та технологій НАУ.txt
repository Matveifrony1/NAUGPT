Заголовок: Розпочала роботу відбіркова комісія Факультету екологічної безпеки, інженерії та технологій НАУ
Дата: 29/07/2022
URL: https://nau.edu.ua/ua/news/2022/7/rozpochala-robotu-vidbirkova-komisiya-fakultetu-ekologichnoi-bezpeki-inzhenerii-ta-tehnologiy-nau.html
==================================================

Відбіркова комісія Факультету екологічної безпеки, інженерії та технологій (ФЕБІТ) Національного авіаційного університету розпочала свою роботу щодо набору здобувачів вищої освіти на 2022–2023 навчальний рік за спеціальностями:
- галузь знань 10 «Природничі науки», 101 «Екологія», освітньо-професійна програма: «Екологія та охорона навколишнього середовища».
Випускники спеціальності «Екологія» можуть працювати державними інспекторами з охорони природи, з техногенного та екологічного нагляду, з охорони природно-заповідного фонду, з використання водних ресурсів; обіймати посаду технік-еколог; можуть обіймати посаду організатора природокористування; продовжувати наукову роботу на посаді стажиста-дослідника.
- галузь знань 16 «Хімічна та біоінженерія», 161 «Хімічні технології та інженерія», освітньо-професійні програми: «Хімічні технології лікарських речовин та медичних виробів», «Хімічні технології палива та вуглецевих матеріалів», «Хімічні технології альтернативних енергоресурсів»
- галузь знань 16 «Хімічна та біоінженерія», 162 «Біотехнології та біоінженерія», освітньо-професійні програми: «Фармацевтична біотехнологія», «Екологічна біотехнологія та біоінженерія»
- галузь знань 16 «Хімічна та біоінженерія», 163 «Біомедична інженерія», освітньо-професійна програма: «Біомедична інженерія»
Після опанування спеціальності «Хімічні технології та інженерія» випускники можуть працювати інженерами (хімічні технології), інженерами-хіміками, інженерами-технологами (хімічні технології), науковими співробітниками (хімічні технології), молодшими науковими співробітниками (хімічні технології), науковими співробітниками-консультантами (хімічні технології).
Випускники спеціальності «Біотехнології та біоінженерія» влаштовуються на посадах біотехнологів, інженерів, екобіотехнологів, наукових співробітників.
Після закінчення спеціальності «Біомедична інженерія» молоді фахівці обіймають посади інженерів біомедичних, інженерів з налагодження й випробувань, інженерів із впровадження нової техніки й технології, інженерів-конструкторів у виробництві медичних і стоматологічних інструментів і матеріалів та радіологічного, електромедичного та електротерапевтичного устаткування, інженерів з організації експлуатації та ремонту.
- галузь знань 263 «Цивільна безпека», 263 «Цивільна безпека», освітньо-професійна програма: «Захист об’єктів критичної інфраструктури»
Випускники спеціальності «Цивільна безпека» займаються формуванням та реалізацією державної політики у сфері захисту критичної інфраструктури та забезпечення національної системи стійкості, здійснюють функціональне управління національною системою захисту критичної інфраструктури.