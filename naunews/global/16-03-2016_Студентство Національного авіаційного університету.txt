Заголовок: Студентство Національного авіаційного університету
Дата: 16/03/2016
URL: https://nau.edu.ua/ua/news/2016/3/studentstvo-naczionalnogo-aviaczijnogo-universitetu.html
==================================================

ПРЕС- АНОНС
Презентація відеозвернення студентів Національного авіаційного університету англійською мовою до студентської молоді та усіх громадян Нідерландів
17 березня (четвер) о 12.00  в актовій залі Національного авіаційного університету (м. Київ. пр. Космонавта Комарова, 1, Актова зала навчального корпусу №1 ) відбудеться  презентація відеозвернення, яке з власної ініціативи та власними силами підготували  студенти НАУ.
Суть звернення – студенти НАУ звертаються англійської мовою за підтримкою на референдумі 6 квітня щодо Асоціації України в ЄС. Відеозвернення буде поширене в соціальних мережах, на телебаченні та на інших можливих носіях інформації.
У презентації беруть участь студенти та адміністрація НАУ, Міністр освіти та науки Сергій Квіт, Посол з особливих доручень Міністерства закордонних справ України Дмитро Кулеба,  представники Посольства Європейського Союзу в Україні, Посольства Нідерландів в Україні, депутати Верховної Ради України, Київської міської державної адміністрації, активісти громадського сектору, директор Фонду «Демократичні ініціативи» імені Ілька Кучеріва Ірина Бекешкіна,  волонтери.