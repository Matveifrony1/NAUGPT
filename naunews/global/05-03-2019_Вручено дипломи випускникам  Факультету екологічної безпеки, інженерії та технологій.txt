Заголовок: Вручено дипломи випускникам  Факультету екологічної безпеки, інженерії та технологій
Дата: 05/03/2019
URL: https://nau.edu.ua/ua/news/2019/3/vrucheno-diplomi-vipusknikam-fakultetu-ekologichnoi-bezpeki-inzhenerii-ta-tehnologiy.html
==================================================

Відбулось урочисте вручення дипломів випускникам освітнього ступеня «Магістр» Факультету екологічної безпеки, інженерії та технологій.
З вітальним словом до випускників звернувся ректор НАУ Володимир Ісаєнко, від імені науково-педагогічних працівників факультету виступили декан Сергій Бойченко, завідувачі кафедр Катерина Гаркава, Олег Железняк, Ірина Новаковська, Віталій Чумак та Валерій Фролов.
Випускникам інституту вручено 90 дипломів освітнього рівня «Магістр», з яких 33 – з відзнакою. Десять випускників отримали сертифікати про проходження повного курсу підготовки магістрів англійською мовою та сертифікати про закінчення навчання в Інституті новітніх технологій та лідерства.
За високі успіхи у навчанні, активну участь у науково-дослідній роботі, перемогу в огляді-конкурсі на кращий дипломний проект (роботу) Грамотами Національного авіаційного університету нагороджено 22 випускника-магістра.
Вітаємо випускників та бажаємо успіху в професійній діяльності!