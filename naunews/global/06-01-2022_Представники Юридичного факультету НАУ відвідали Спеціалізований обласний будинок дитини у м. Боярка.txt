Заголовок: Представники Юридичного факультету НАУ відвідали Спеціалізований обласний будинок дитини у м. Боярка
Дата: 06/01/2022
URL: https://nau.edu.ua/ua/news/2022/1/predstavniki-yuridichnogo-fakultetu-nau-vidvidali-spetsializovaniy-oblasniy-budinok-ditini-u-m-boyarka.html
==================================================

30 грудня 2021 року декан Юридичного факультету (ЮФ) Національного авіаційного університету Ірина Сопілко разом із заступником з навчально-організаційної роботи Ніною Троцюк відвідали комунальний заклад Київської обласної ради «Спеціалізований обласний будинок дитини міста Боярка».
Вже вісім років поспіль студенти та керівний склад ЮФ НАУ організовують до Дня Святого Миколая та Дня захисту дітей свято для вихованців закладу. Проте, нажаль, пандемія Covid-19 внесла певні корективи в життя кожного з нас, та у зв’язку із запровадженням карантинних обмежень волонтери не мають можливості безпосередньо поспілкуватися з дітьми та вручити подарунки особисто.
Цього року керівництво факультету передало вихователям закладу подарунки, необхідні побутові речі для потреб будинку, засоби особистої гігієни, які придбано на добровільні внески, що збирали протягом листопада-грудня студенти та науково-педагогічні працівники факультету під час проведення благодійної акції «Творимо добро разом!».
Декан факультету Ірина Сопілко побажала працівникам Спеціалізованого обласного будинку дитини міцного здоров’я, здійснення усіх мрій в Новому році та подякувала за їх віддану працю й безмежну любов до дітей-сиріт і дітей, позбавлених батьківського піклування, які щодня потребують звичайного людського тепла, уваги та посмішки.
Не залишайтесь осторонь і не будьте байдужими до тих, кому потрібна Ваша допомога!