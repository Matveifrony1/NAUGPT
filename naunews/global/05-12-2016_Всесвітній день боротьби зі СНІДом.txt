Заголовок: Всесвітній день боротьби зі СНІДом
Дата: 05/12/2016
URL: https://nau.edu.ua/ua/news/2016/12/vsesvitniy-den-borotbi-zi-snidom.html
==================================================

1 грудня 2016 року в Навчально-науковому Юридичному інституті відбувся міжвузівський круглий стіл на тему «Всесвітній день боротьби зі СНІДом», організатором якого була Студентська рада інституту.
Мета заходу – інформувати молодь про проблему ВІЛ/СНІД та виховати у студентів толерантного ставлення до ВІЛ-позитивних людей у суспільстві.
Участь у круглому столі взяли представники Студентської ради НАУ, Студентської ради НН ІЕМ, а також Студентського парламенту КУП НАН України.
Відкрила роботу директор інституту, д.ю.н., доцент Ірина Сопілко, яка зазначила, що зараз в Україні епідемічна ситуація з ВІЛ-інфекції залишається напруженою – триває її поширення серед населення, зростає кумулятивна кількість ВІЛ-інфікованих осіб і хворих на СНІД. Тому уряд повинен створити ефективні заходи й правозахисну систему, котрі б сприяли зменшенню поширення хвороб, що передаються статевим шляхом, ВІЛ-інфекції та СНІДу, а також вести просвітницьку діяльність. Саме вона є одним із головних чинників формування толерантного ставлення з боку громадськості до ВІЛ-інфікованих осіб. Така робота сприятиме підвищенню ефективності заходів, що попереджають поширення ВІЛ-інфекції та СНІДу.
Захід продовжився обговоренням державної політики уряду України в боротьбі з поширенням венеричних хвороб, ВІЛ-інфекції та СНІД і окресленням деяких недоліків законодавчих актів, а також напрямів їх подолання. Студент НН ІЕМ Михайло Химиця поділився з колегами своїм досвідом волонтерської діяльності для хворих на ВІЛ/СНІД та навів статистичні дані захворювання за останні роки.
Наприкінці заходу до слова були запрошені представники КУП НАН України, які подякували за співпрацю та запропонували  голові СР НН ЮІ Тетяні Лукашенко підписати меморандум про взаєморозуміння та співпрацю між представницьким органом студентського самоврядування КУП НАН України та НН ЮІ НАУ. Після обговорення умов меморандуму, цей документ підписали голова СР НН ЮІ та президент парламенту КУП НАН України.
Зустріч сприяла формуванню у молоді розуміння цінності  людського життя та спонукала до боротьби з нинішніми проблемами, України.