Заголовок: Привітання ректора Національного авіаційного університету Максима Луцького з Днем Соборності України
Дата: 22/01/2022
URL: https://nau.edu.ua/ua/news/2022/1/privitannya-rektora-natsionalnogo-aviatsiynogo-universitetu-maksima-lutskogo-z-dnem-sobornosti-ukraini.html
==================================================

Шановні колеги і друзі. Щиро вітаю всіх з видатною датою нашої історії - Днем Соборності України!
Проголошення 22 січня 1919 року Акту Злуки Української Народної Республіки й Західноукраїнської Народної Республіки стало символічним ствердженням одвічного прагнення українського народу жити в соборній, самостійній державі.
Для нас це свято означає беззаперечну цілісність нашої землі та єдність наших прагнень на шляху до розбудови квітучої і заможної України. Готовність працювати над тим, щоб у нашій державі завжди панували мир, закон і благополуччя.
Нехай наші розум, воля і любов до рідного краю згуртовують нас задля здійснення спільної мети - процвітання незалежної демократичної могутньої України.
Зичу всім здоров’я, злагоди, сил, натхнення і успіхів.