Заголовок: Зустріч з представником SkyUp Airlines
Дата: 18/10/2019
URL: https://nau.edu.ua/ua/news/2019/10/zustrich-z-predstavnikom-skyup-airlines.html
==================================================

Адміністрація та студенти Юридичного факультету зустрілися з HR-менеджером авіакомпанії  SkyUp Airlines Марією Мирончук.
Декан Юридичного факультету Ірина Сопілко, зокрема, зазначила: «щоб зайняти провідне місце на ринку юридичних послуг в авіаційній галузі, потрібна не тільки належна теоретична підготовка, а й практичні навики, отримати які можна лише за тісної співпраці з авіакомпаніями: стажування студентів-юристів   у  юридичних відділах авіаструктур, проведення  майстер-класів та інших заходів провідними фахівцями авіакомпаній,  які допоможуть студентам у їх фаховому зростанні».
Марія Мирончук наголосила на тому, що глибинне знання авіаційної галузі студентами-юристами дасть змогу розуміти внутрішні бізнес-процеси клієнтів,  дозволить  супроводжувати клієнтів на всіх етапах реалізації проектів, незалежно від їх рівня складності.
На зустрічі обговорено  основні напрямки співпраці між факультетом та  авіакомпанією SkyUp Airlines щодо проведення спільних заходів, організації стажування студентів та перспектив майбутнього працевлаштування випускників.
Приємною несподіванкою  для  присутніх стало нагородження до професійного свята Дня юриста кращих студентів, фахівців  з питань застосування та тлумачення актів повітряного законодавства  України та інших держав.