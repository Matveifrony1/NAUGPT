Заголовок: Студентка НАУ – серед переможців в Міжнародному мовно-літературному конкурсі учнівської та студентської молоді імені Тараса Шевченка
Дата: 05/05/2023
URL: https://nau.edu.ua/ua/news/2023/5/studentka-nau-–-sered-peremozhtsiv-v-mizhnarodnomu-movno-literaturnomu-konkursi-uchnivskoi-ta-studentskoi-molodi-imeni-tarasa-shevchenka.html
==================================================

Здобувачка вищої освіти Національного авіаційного університету факультету екологічної безпеки, інженерії та технологій (1 курс) Ольга Барановська стала переможницею ХІІІ Міжнародного мовно-літературного конкурсу учнівської та студентської молоді імені Тараса Шевченка серед студентів закладів вищої освіти!
Під керівництвом завідувача кафедри української мови та культури факультету лінгвістики та соціальних комунікацій Світлани Литвинської та доцента кафедри Христини Стецик учасниця пройшла в третій етап Конкурсу і там, у фіналі, виборола призове ІІ місце, продемонструвавши найкращі мовно-літературні знання.
Кафедра української мови та культури активно працює зі студентами НАУ в напрямку професійної підготовки їх до участі в конкурсах з української мови і представлення нашого університету на загальнодержавному рівні.
Вітаємо студентку, колектив кафедри з перемогою!