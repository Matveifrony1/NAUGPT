Заголовок: «Університетська зміна» в НАУ
Дата: 02/11/2018
URL: https://nau.edu.ua/ua/news/1/11/universitetska-zmina-v-nau.html
==================================================

1 листопада 2018 року в Національному авіаційному університеті відділом по роботі зі студентами організовано профорієнтаційну зустріч із старшокласниками за проектом «Університетська зміна» IBS Education.
«Університетська зміна» – це тижневий проект, де учні старших класів мають можливість познайомитись з 12 кращими ВНЗ Києва, серед яких Національний авіаційний університет.
Привітала школярів Оксана Вовк,проректор із молодіжної політики та інноваційного навчання, зазначивши, що НАУ один із найпотужніших авіаційних вищих навчальних закладів світу.
Олег Ткаліч,відповідальний секретар приймальної комісії НАУ, розповів присутнім про умови вступу, студентське життя, навчання, структурні підрозділи та переваги навчання в НАУ тощо.
Цікаве та захоплююче враження на гостей справив майстер-клас Навчально-наукового інституту екологічної безпеки за підтримки Сергія Бойченка, директора НН ІЕБ. А «Професор ГМО» в особі Сергія Примаченка презентував незабутні хімічні досліді.
Представники НН ГМІ провели тестування, представивши старшокласникам основи практичної психології. У тестуваннях участь взяли не лише потенційні абітурієнти, а й представники відділу по роботі зі студентами.
Згодом старшокласникам провели екскурсію в Музеї НАУ, де представники музею розповіли цікаві історичні факти становлення та розвитку авіаційного університету.