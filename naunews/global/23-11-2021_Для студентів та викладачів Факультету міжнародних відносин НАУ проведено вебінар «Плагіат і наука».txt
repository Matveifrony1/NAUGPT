Заголовок: Для студентів та викладачів Факультету міжнародних відносин НАУ проведено вебінар «Плагіат і наука»
Дата: 23/11/2021
URL: https://nau.edu.ua/ua/news/2021/11/dlya-studentiv-ta-vikladachiv-fakultetu-mizhnarodnih-vidnosin-nau-provedeno-vebinar-plagiat-i-nauka.html
==================================================

Доктор наук із соціальних комунікацій, професор кафедри реклами і зв’язків з громадськістю Факультету міжнародних відносин (ФМВ) Національного авіаційного університету Олена Рижко провела вебінар «Плагіат і наука» для студентів та викладачів факультету.
Відкриваючи вебінар, декан ФМВ Юрій Волошин наголосив на важливості дотримання принципів академічної доброчесності, якими мають керуватися всі без виключення учасники освітнього процесу, як студенти, так і викладачі, задля забезпечення якості вищої освіти.
Під час лекції, Олена Рижко розповіла про види плагіату, відповідальність за плагіат та якими є найпоширеніші причини вдавання до плагіату в науковому світі. Вона ознайомила студентів з моделями вчинення плагіату та навела приклади деяких з цих моделей.
Велику увагу лектор приділила питанням цитування у наукових роботах, пояснила за яких умов можна використовувати цитати у студентських роботах та поділилася алгоритмом цитування першоджерела. Також, розповіла про використання сигнальних фраз при цитуванні та технологічний прийом (парафраз), що передбачає передавання основного смислу чужого тексту власними словами.
На завершення зустрічі Олена Рижко відповіла на питання студентів та викладачів щодо уникнення плагіату в студентських роботах, відсотку оригінальності та самоплагіату.
Проведення такого заходу сприятиме запобіганню використання академічного плагіату в роботах здобувачів вищої освіти та наукових працях науково-педагогічних працівників факультету.
Для тих хто не зміг потрапити на вебінар, пропонуємо переглянути
презентацію
та
відео
із заходу.