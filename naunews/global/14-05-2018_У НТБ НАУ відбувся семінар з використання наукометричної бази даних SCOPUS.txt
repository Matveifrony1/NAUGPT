Заголовок: У НТБ НАУ відбувся семінар з використання наукометричної бази даних SCOPUS
Дата: 14/05/2018
URL: https://nau.edu.ua/ua/news/1/5/u-ntb-nau-vidbuvsya-seminar-z-vikoristannya-naukometrichnoi-bazi-danih-scopus.html
==================================================

11 травня 2018 року в Науково-технічній бібліотеці НАУ відбувся науково-практичний семінар «Використання наукометричної БД SCOPUS у наукових та патентно-інформаційних дослідженнях», в якому взяли участь науковці та викладачі НАУ. Організатори семінару - Державна науково-технічна бібліотека України та Науково-технічна бібліотека НАУ.
Доповідачі з Державної науково-технічної бібліотеки України ознайомили науковців НАУ з можливостями депонування наукових робіт та з існуючими інструментами наукового та патентного пошуку.
Патентний повірений ДНТБУ, к.т.н., голова асоціації «Інформатіо-Консорціум» Олексій Васильєв  розповів про існуючі методики пошуку інформації у наукометричній системі SCOPUS для забезпечення наукових досліджень. Він звернув увагу науковців на можливості системи при виконанні патентно-інформаційних досліджень.
Під час семінару зробили порівняльний аналіз можливостей і методики систем SCOPUS та Web of Science, використання БД «Derwent Innovation Index». Наприкінці семінару відбулася демонстрація пошуку за запитом, організатори заходу також відповіли на запитання науковців щодо використання баз даних.
Презентації семінару доступні за адресою
http://er.nau.edu.ua/handle/NAU/341