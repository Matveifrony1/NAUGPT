Заголовок: «Моя майбутня професія. Працевлаштування та соціальна адаптація після ВНЗ»
Дата: 05/11/2014
URL: https://nau.edu.ua/ua/news/2014/11/moya-majbutnya-profesiya-praczevlashtuvannya-ta-soczialna-adaptacziya-pislya-vnz.html
==================================================

31 жовтня 2014 року асистент кафедри основ архітектури та дизайну Інституту аеропортів, куратор групи АР-504  Валерій Пузирний провів для студентів 5 курсу спеціальності «Архітектура» психологічно-навчальний тренінг на тему «Моя майбутня професія. Працевлаштування та соціальна адаптація після ВНЗ».
В його роботі взяли участь викладачі кафедри архітектури - доцент Марія Тимошенко, ст. викладач Світлана Бібер та асистент Олександр Півоваров.
Були підняті питання, що стосувалися рівня практичної та теоретичної підготовки в НАУ за спеціальністю «Архітектура» та проблеми, які чекають на випускників на ринку праці після закінчення навчання. На тренінгу був проведений аналіз вимог сучасного ринку праці для  спеціалістів архітекторів.
В ході тестування та обговорення було виявлено, що 95% студентів 5 курсу вже мають досвід роботи і з них 55% - за фахом архітектура, проектування та дизайн інтер’єру.
Новітні технології, що постійно впроваджуються у виробництво, розвиток науки і техніки висувають жорсткі вимоги до освіти та кваліфікації сучасних працівників.
Тому сьогодні ситуація, коли студент починає працювати ще до закінчення навчального
закладу
вже є нормою.
Викладачі поділились зі студентами досвідом своїх перших кроків у професійному житті та дали поради, як легше адаптуватись та знайти гідну роботу.