Заголовок: Програма розвитку лідерського потенціалу університетів України
Дата: 07/03/2019
URL: https://nau.edu.ua/ua/news/2019/3/programa-rozvitku-liderskogo-potentsialu-universitetiv-ukraini.html
==================================================

Представники НАУ на чолі з ректором Володимиром Ісаєнко взяли участь у підсумковій зустрічі команд проекту «Програми розвитку лідерського потенціалу університетів України». Організатори заходу – Британська Рада в партнерстві з Інститутом вищої освіти НАПН України та Фундацією лідерства у вищій освіті (Велика Британія).
Учасників заходу привітала Міністр освіти і науки України Лілія Гриневич, директор Британської ради Саймон Вільямс та генеральний директор національної освітньої агенції Великої Британії Advance HE Елісон Джонс.
Підсумкова зустріч проходила у форматі ток-шоу, під час якого виступили міжнародні експерти, зокрема, зовнішній експерт Пет Кілінглі. Присутні мали змогу обмінятися досвідом і кращими практиками та взяти участь у цікавій дискусії.
Нагадаємо, що Національний авіаційний університет протягом року брав участь у «Програмі розвитку лідерського потенціалу університетів України». Члени команди НАУ – ректор Володимир Ісаєнко,  проектор з молодіжної політики та інноваційного навчання Оксана Вовк, директор Інституту новітніх технологій та лідерства Катерина Бабікова, начальник відділу забезпечення якості освіти Оксана Білоус, голова НТСАДМВ НАУ Ксенія Семенова, аспірант Ігор Кравчишин та студентка Анна Панасюк. В рамках програми в НАУ розроблено механізми співпраці зі стейкхолдерами, а також здійснено візит до Університету Аберіствіт (Великобританія) для налагодження партнерських зв'язків.