Заголовок: Засідання Вченої ради Національного авіаційного університету
Дата: 23/06/2016
URL: https://nau.edu.ua/ua/news/2016/6/zasidannya-vchenoi-radi-natsionalnogo-aviatsiynogo-universitetu.html
==================================================

22 червня 2016 року відбулося чергове засідання Вченої ради Національного авіаційного університету. Згідно з протокольним порядком спочатку відбулося вручення нагород та відзнак працівникам університету. Так, від імені Президента Азербайджанської республіки Ільхама Алієва за заслуги в галузі розвитку азербайджанської діаспори державну нагороду – медаль "Тереггі" (Прогрес) була вручена професору кафедри міжнародного права, доктору юридичних наук, професору Гулієву Аріфу Джамілю огли.
Від Державного космічного агентства України відзнаки отримали: Валерій Азарсков – Почесну грамоту, Валерій Чепіженко, Галина Земляна, Анатолій Тунік – Подяку.
Відзнака Інституту інженерів електротехніки та електроніки (ІЕЕЕ) про обрання Старшим членом була вручена Ганні Рудяковій,
Були також вручені Дипломи: доктора філософських наук Сергію Ягодзінському, кандидата технічних наук Олені Кожохіній та кандидата архітектури Олегу Кравченку.
Нагрудний знак «За сумлінну працю» був вручений Сергію Омельяненку.
Національний авіаційний університет Подякою відзначив роботу Дениса Навроцького.
Після цього були розглянуті ряд конкурсних питань, доповідачем з яких був учений секретар Вченої ради Олег Варченко: про обрання за конкурсом на посади директорів навчально-наукових інститутів, завідувачів кафедр, професорів, керівників відокремлених структурних підрозділів; про обрання на посаду завідувачів новостворених кафедр підрозділів НАУ; про обрання за конкурсом на посади завідувача кафедри, професора доцента Навчально-наукового інституту Економіки та менеджменту: про продовження строкових трудових договорів на посади професорів, доцентів, старших викладачів, асистентів Навчально-наукового інституту Економіки та менеджменту.
У пункті порядку денного «Різне» серед інших розглядалися питання «Про затвердження Положення про приймальну комісію для вступу до аспірантури Національного авіаційного університету», «Про внесення змін до Правил прийому до аспірантури та докторантури Національного авіаційного університету» (Доповідач начальник відділу докторантури та аспірантури Ірина Жудова); «Про внесення змін до Правил прийому Національного авіаційного університету у 2016 році» (Доповідач відповідальний секретар приймальної комісії Олег Ткаліч) та ряд інших.
З усіх розглянутих питань були ухвалені відповідні рішення.