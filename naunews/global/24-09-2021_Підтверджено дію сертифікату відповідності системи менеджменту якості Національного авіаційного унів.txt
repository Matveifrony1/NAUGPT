Заголовок: Підтверджено дію сертифікату відповідності системи менеджменту якості Національного авіаційного університету міжнародному стандарту ISO 9001:2015
Дата: 24/09/2021
URL: https://nau.edu.ua/ua/news/2021/9/pidtverdzheno-diyu-sertifikatu-vidpovidnosti-sistemi-menedzhmentu-yakosti-natsionalnogo-aviatsiynogo-universitetu-mizhnarodnomu-standartu-iso-90012015.html
==================================================

У 2020 році ресертифікаційний аудит продовжив дію сертифікату відповідності системи менеджменту якості НАУ міжнародному стандарту ISO 9001:2015 до 2023 року. Даний сертифікат передбачає щорічне підтвердження її належного функціонування та постійного вдосконалення шляхом здійснення наглядових аудитів.
Для проведення першого наглядового аудиту впродовж 20-23 вересня 2021 року в НАУ працювала аудиторська група міжнародної компанії ТОВ «Бюро Верітас Сертифікейшин Україна» на чолі з В’ячеславом Горіним.
Відповідно до плану аудиту, членами аудиторської групи були проведені робочі зустрічі з проректором з навчальної роботи НАУ Анатолієм Полухіним, очільниками та працівниками структурних підрозділів університету.
На перевірку були винесені обов’язкові елементи системи менеджменту якості, а саме:
- аналіз вищого керівництва результативності системи менеджменту якості університету;
- управління документованою інформацією;
- коригувальні дії та безперервне вдосконалення; виконання внутрішніх аудитів;
- впровадження і виконання політики і цілей в сфері якості;
- моніторинг ключових показників діяльності університету;
- визначення і обробка ризиків, підтримка принципів постійного вдосконалення визначених процесів.
Під час вивчення документації та спілкування з персоналом, аудитори висловили мінімум зауважень та не виявили жодної невідповідності у СМЯ впровадженої в НАУ.
За результатами першого наглядового аудиту, аудиторська група рекомендувала підтвердити дію сертифікату відповідності системи менеджменту якості Національного авіаційного університету міжнародному стандарту ISO 9001:2015 «Система менеджменту якості. Вимоги». Наступний наглядовий аудит заплановано на вересень 2022 року.