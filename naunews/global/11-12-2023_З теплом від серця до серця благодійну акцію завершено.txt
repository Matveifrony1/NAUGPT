Заголовок: З теплом від серця до серця: благодійну акцію завершено
Дата: 11/12/2023
URL: https://nau.edu.ua/ua/news/2023/12/z-teplom-vid-sertsya-do-sertsya-blagodiynu-aktsiyu-zaversheno.html
==================================================

В період з 24 листопада по 6 грудня у Національному авіаційному університеті проходила благодійна акція «З теплом від серця до серця», під час якої тривав збір матеріалів для виготовлення окопних свічок з подальшою їх передачею для потреб Збройних сил України.
Збір був організований відділом по роботі зі студентами за підтримки Голови комісії з реорганізації НАУ, в. о. ректора Володимира Шульги і в.о. проректора з гуманітарної політики та інновацій Марини Петченко. До акції долучилися майже всі структурні підрозділи університету, надавши всі необхідні матеріали для виготовлення свічок.  Дякуємо кожному, хто долучився до акції!
Найактивнішими учасниками акції  стали студенти Факультету транспорту, менеджменту і логістики, Юридичного факультету та Факультету лінгвістики і соціальних комунікацій, які будуть урочисто нагороджені Дипломами на засіданні Вченої ради НАУ.
Не забуваймо, що в холодну пору року потреба в окопних свічках зростає, адже вони стають у нагоді нашим захисникам, щоб освітити укриття, підсушити одяг, зігрітися та приготувати їжу. Тож і ми не зупиняємось, а наступний збір буде оголошено на початку 2024 року.