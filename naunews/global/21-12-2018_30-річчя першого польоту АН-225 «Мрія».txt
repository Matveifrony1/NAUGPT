Заголовок: 30-річчя першого польоту АН-225 «Мрія»
Дата: 21/12/2018
URL: https://nau.edu.ua/ua/news/1/12/30-richchya-pershogo-polotu-an-225-mriya.html
==================================================

30 років тому, 21 грудня 1988 року, найбільший в світі літак АН-225 «Мрія» здійснив випробувальний політ, під час якого встановив 110 світових авіаційних рекордів. Керував польотом льотчик-випробувач Авіаційного науково-технічного комплексу імені О. К. Антонова, Герой України Олександр Галуненко.
Шановний Олександре Васильовичу!
Висловлюю  глибоку шану й безмежну подяку за Вашу самовіддану працю на благо Батьківщини! Бажаю Вам міцного здоров'я і довголіття, добра і радості, благополуччя і щастя!
Шановні колеги!
Кожен рейс АН-225 «Мрія», створеного на ДП «Антонов», супроводжується пильною увагою громадськості, приносячи нові досягнення в скарбничку його рекордів. Очевидці злетів і приземлень літака з захопленням діляться емоціями від пережитої зустрічі з літаючим гігантом.
Державне підприємство «Антонов» – гордість України. Сьогодні, в цей важливий ювілейний день, бажаю колективу добробуту, натхнення в щоденній праці, реалізації творчих планів та нових здобутків, блискучих ідей та реальних можливостей для їхнього втілення! Хай Вам щастить на нелегкому й почесному професійному шляху!
Щиро Ваш,
Володимир Ісаєнко