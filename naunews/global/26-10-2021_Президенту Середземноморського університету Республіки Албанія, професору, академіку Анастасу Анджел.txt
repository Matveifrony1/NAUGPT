Заголовок: Президенту Середземноморського університету Республіки Албанія, професору, академіку Анастасу Анджелісу вручено диплом «Почесний доктор Національного авіаційного університету»
Дата: 26/10/2021
URL: https://nau.edu.ua/ua/news/2021/10/prezidentu-seredzemnomorskogo-universitetu-respubliki-albaniya-profesoru-akademiku-anastasu-andzhelisu-vrucheno-diplom-pochesniy-doktor-natsionalnogo-aviatsiynogo-universitetu.html
==================================================

В рамках робочого візиту, президент Середземноморського університету Республіки Албанія, професор, академік Анастас Анджеліс відвідав Національний авіаційний університет.
Ректор Національного авіаційного університету Максим Луцький ознайомив Анастаса Анджеліса з технічним потенціалом університету та його освітніми, науковими та навчальними потужностями.
В ході візиту президент Середземноморського університету Албанії відвідав Музей авіації НАУ та Навчальний ангар університету.
Також, на Урочистому засіданні Вченої Ради НАУ професору Анастасу Анджелісу вручили диплом «Почесний доктор Національного авіаційного університету».
Декан Факультету міжнародних відносин (ФМВ) НАУ Юрій Волошин презентував діяльність почесного гостя. Максим Луцький вручив Анастасу Анджелісу мантію та диплом «Почесний доктор Національного авіаційного університету».
Почесний доктор НАУ Анастас Анджеліс звернувся до присутніх з вітальним словом, в якому, зокрема, зауважив: «Я радий підтвердити, що співпраця між нашими двома університетами стала більш осяжною після підписання двох останніх угод про подвійні дипломи. Я докладу всіх зусиль, щоб ці угоди здійснилися, а не залишилися на папері, щоб ми могли якнайшвидше побачити їхні результати, що було б корисно для викладачів двох університетів, а особливо для наших студентів та наших країн. Користуючись нагодою, хочу подякувати ректору, професору Максиму Луцькому, який відвідав Середземноморський університет, що стало знаменним моментом нашої співпраці».