Заголовок: На Юридичному факультеті НАУ відбулось засідання секції «Розвиток правового регулювання безпеки космічної та авіаційної діяльності»
Дата: 08/04/2022
URL: https://nau.edu.ua/ua/news/2022/3/na-yuridichnomu-fakulteti-nau-vidbulos-zasidannya-sektsii-rozvitok-pravovogo-regulyuvannya-bezpeki-kosmichnoi-ta-aviatsiynoi-diyalnosti.html
==================================================

6 квітня, в рамках ХХІІ Міжнародної науково-практичної конференції здобувачів вищої освіти і молодих учених «Політ. Сучасні проблеми науки», на Юридичному факультеті (ЮФ) Національного авіаційного університету відбулось засідання англомовної секції «Розвиток правового регулювання безпеки космічної та авіаційної діяльності».
Відкриваючи роботу засідання, декан ЮФ НАУ, доктор юридичних наук, професор Ірина Сопілко наголосила: «Питання безпеки авіаційної та космічної діяльності набувають сьогодні особливого значення через те, що безпосередньо пов’язані із національною безпекою нашої держави. В умовах воєнного стану ми, спільно з нашим студентством, продовжуємо працювати над безпековими проблемами, які прийдеться вирішувати вже найближчим часом. Тому хочеться побажати всім учасникам результативної дискусії, висновки якої обов’язково будуть надалі показані у нових перспективних наукових дослідженнях».
Найбільшу цікавість у присутніх викликала доповідь студента Миколи Говоруна «Air sanctions against the Russian Federation asone of the legal methods of combating Russian aggression against Ukraine», свідченням чого є активне обговорення повітряних санкцій проти Російської Федерації, як легального методу боротьби з російською агресією проти України.
Крім того, під час роботи секції було розкрито питання:
- правового регулювання космічного туризму;
- механізмів управління безпекою цивільної авіації;
- перспектив ринку пасажирських перевезень тощо.
Всього у роботі секції взяли участь 81 учасник.