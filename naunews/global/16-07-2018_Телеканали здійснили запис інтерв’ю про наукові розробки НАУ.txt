Заголовок: Телеканали здійснили запис інтерв’ю про наукові розробки НАУ
Дата: 16/07/2018
URL: https://nau.edu.ua/ua/news/1/7/telekanali-zdiysnili-zapis-interv’yu-pro-naukovi-rozrobki-nau.html
==================================================

12 липня в ангарі НАУ телеканали «Україна» та «NEWSONE» взяли інтерв’ю у ректора НАУ Володимира Ісаєнка та членів команди Space Cossacks (переможець українського хакатону та учасник конкурсу європейського космічного агентства інновацій ActInSpace (Тулуза, Франція).
На записі інтерв’ю були присутні: ректор НАУ Володимир Ісаєнко; команда Space Cossacks (Олександр Лозінський, Дмитро Хмара, Тетяна Тимченко); Сергій Піпко (науковий керівник) та Олександр Мартиненко (абітурієнт, який вступатиме до НАУ і вже є учасником студентського конструкторського бюро експериментального ракетобудування; голова наукового товариства студентів, аспірантів, докторантів, молодих учених НАУ Ксенія Семенова.
Володимир Ісаєнко повідомив, що студенти, починаючи з 2 курсу розробляють свої проекти та патентують їх. Але й абітурієнти можуть брати участь у роботі наукового товариства, як абітурієнт Олександр Мартиненко чи учасник Space Cossacks Олександр Лозінський, колишній студент НАУ. Вчені НАУ надають допомогу у розробці проектів. Таким чином ми сприяємо розвитку молоді.
Члени наукового товариства НАУ поінформували, що конструкторське бюро НАУ є унікальним в Україні. Тут студенти самі мають змогу збирати ракети і брати участь у їх запуску. В майбутньому члени товариства мають намір зі своїми розробками брати участь у міжнародних змаганнях.
Член команди Space Cossacks Дмитро Хмара розповів телеканалам про розроблений стартап та зазначив, що їхня команда вже зараз має 12 замовлень на стартапи і вони виготовлятимуть їх за розмірами, визначеними замовниками. Цікаво, що українські компанії для використання у своїй роботі мали намір закуповувати дрони, але з появою розробки Space Cossacks вони надали перевагу стартапу, який має більше можливостей.