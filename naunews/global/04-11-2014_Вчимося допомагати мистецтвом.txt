Заголовок: Вчимося допомагати мистецтвом
Дата: 04/11/2014
URL: https://nau.edu.ua/ua/news/2014/11/vchimosya-dopomagati-mistecztvom.html
==================================================

31 жовтня 2014 року студенти і викладачі кафедри політології та соціальних технологій Гуманітарного інституту взяли участь у Всеукраїнському студентському фестивалі «ART-PRAKTIKStudent», який проходив в Інституті соціальної роботи та управління НПУ імені М.П. Драгоманова.
Викладачі та студенти нашого університету провели заняття, спрямовані на вивчення арт-терапевтичних технологій у консультуванні, психотерапії та діагностиці. Присутні навчалися працювати за такими напрямами: ізотерапія; глино(тісто)терапія; лялькотерапія; казкотерапія; пісочна терапія; бібліотерапія, відеотерапія; звукотерапія, музотерапія; драмотерапія; елементи танцювально-рухової терапії тощо. По закінченню тренінгу всі присутні отримали сертифікати.