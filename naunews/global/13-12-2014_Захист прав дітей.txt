Заголовок: Захист прав дітей
Дата: 13/12/2014
URL: https://nau.edu.ua/ua/news/2014/12/zaxist-prav-ditej.html
==================================================

До Міжнародного дня прав людини, 9 грудня 2014 року доцентом кафедри цивільного права і процесу Ольгою Оніщенко проведено для учнів старших класів середньої загальноосвітньої школи І-ІІІ ступенів № 321 Деснянського району м. Києва лекцію на тему: «Захист прав дітей».
У ході заняття старшокласники були ознайомлені з нормами Конституції України та міжнародних актів (Декларація прав дитини та Конвенція про права дитини) в частині прав, свобод та обов’язків громадян та прав дітей в Україні. Приділено увагу питанням дотримання прав дітей в українському суспільстві, піклування про дітей, позбавлених батьківського піклування та дітей-сиріт.
Після проведеної лекції школярам була надана інформацію про правила вступу та особливості навчання в Національному авіаційному університеті.