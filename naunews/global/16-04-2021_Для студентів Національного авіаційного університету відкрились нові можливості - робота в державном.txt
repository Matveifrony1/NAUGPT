Заголовок: Для студентів Національного авіаційного університету відкрились нові можливості - робота в державному секторі
Дата: 16/04/2021
URL: https://nau.edu.ua/ua/news/2021/4/dlya-studentiv-natsionalnogo-aviatsiynogo-universitetu-vidkrilis-novi-mozhlivosti-robota-v-derzhavnomu-sektori.html
==================================================

15 квітня відбулась зустріч ректора НАУ Максима Луцького, проректора з гуманітарної політики та інновацій Світлани Тімкіної та засновниці HR Gov Club Світлани Котляревської.
Тепер студенти та випускники будуть мати можливість більше знати про перспективи роботи на державній службі. Прийнято рішення спільними зусиллями реалізувати дії, спрямовані на:
- популяризацію вакансій державної служби серед студентів та випускників Університету;
- підвищення професійної підготовки потенційних державних службовців;
- організаційну адаптацію на вакансіях державної служби .
Національний авіаційний університет разом з HR Gov Club створює майданчик, де кожен студент та випускник, що зацікавлений в роботі держслужбовця може знайти знання, вакансії та однодумців. Планується реалізація наступних заходів:
семінари - де досвідчені державні службовці будуть ділитись досвідом;
зустрічі Клубу, на яких можна познайомитись з іншими студентами та обмінятись ідеями;
вакансії, на які Міністерства готові брати молодь без досвіду роботи.
В найближчий час заплановано підписання меморандуму про співпрацю.