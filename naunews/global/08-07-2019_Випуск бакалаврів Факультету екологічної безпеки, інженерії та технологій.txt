Заголовок: Випуск бакалаврів Факультету екологічної безпеки, інженерії та технологій
Дата: 08/07/2019
URL: https://nau.edu.ua/ua/news/2019/7/vipusk-bakalavriv-fakultetu-ekologichnoi-bezpeki-inzhenerii-ta-tehnologiy.html
==================================================

Відбулося урочисте вручення дипломів випускникам Факультету екологічної безпеки, інженерії та технологій. Дипломи отримали 201 випускник (35 з відзнакою) освітнього ступеня «Бакалавр» за напрямами підготовки: «Екологія, охорона навколишнього середовища та збалансоване природокористування», «Хімічні технології», «Біотехнології», «Біомедична інженерія», «Геодезія, картографія та землеустрій», «Цивільний захист».
Уперше в НАУ, на кафедрі цивільної та промислової безпеки відбувся випуск студентів денної форми навчання освітнього ступеня бакалавр за напрямом «Цивільний захист»,  на кафедрі екології – «Хімічні технології».
З вітальним словом до випускників звернулися ректор Володимир Ісаєнко, проректор з міжнародного співробітництва і освіти Олександр Запорожець. До привітань долучилися декан факультету Сергій Бойченко, завідувач кафедри цивільного захисту Валентин Глива, завідувач кафедри аерокосмічної геодезії Олег Железняк.
Започаткована премія для відзначення студентів Факультету екологічної безпеки, інженерії та технологій задля популяризації спеціальності «Хімічні технології альтернативних енергоресурсів» ім. проф. В. П. Белянського вручена студентці-випускниці Аліні Гудзь.
Кращих студентів за успіхи в навчанні, активну участь у громадському і культурному житті нагородили Грамотами Національного авіаційного університету.
Сертифікат НАУ про проходження курсу підготовки за програмою бакалаврів англійською мовою отримали 19 випускників.
Вітаємо випускників та бажаємо успіху в професійній діяльності!