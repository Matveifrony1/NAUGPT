Заголовок: Відбірковий тур «Кубку ректора НАУ»
Дата: 19/10/2017
URL: https://nau.edu.ua/ua/news/2017/10/vidbirkoviy-tur-kubku-rektora-nau.html
==================================================

У Національному авіаційному університеті триває творчий сезон – 2017. 18 жовтня 2017 року відбувся відбірковий тур «Кубку ректора НАУ». Загалом до участі зареєструвалась 21 команда, але після редактури залишилась лише десятка кращих, які й представили свої інститути на великій сцені. Ними стали наступні команди:
«Плохиши» – НН ІКІТ, НН ІІДС;
«Естественный отбор» – НН ІАН;
«Микола Дудка» –НН ГМІ;
«Курятник» – НН ІМВ;
«Лови кураж» – НН ІКІТ, НН ІІДС;
«Род Айленд» – НН ІАН;
«Обычная история» – НН ІЕБ;
«Ангели В» – НН ІМВ;
«Богема» – НН ЮІ;
10. «Кепчики» – НН ІІДС, НН ІАН, НН АКІ.
До складу журі увійшли відомі випускники НАУ та запрошені гості, а  також учасники телевізійного проекту «Ліга Сміху»: Віталій Гвоздецький (учасник команди «Трио Разные и ведущие»), Олександр Арутюнян, Марія Рощук, Дарія Лапутько, Абрам Оганесян та Юрій Рябченко (фронтмени та автори команди Ліги Сміху «Ніколь Кідман»), Володимир Алексеєнко (автор та актор команди «Вот эти парни. Радиофизики»).
Півфінал «Кубку ректора» складався із 2 конкурсів. Спочатку команди показали візитку, після чого змагання покинули 3 команди.
У наступному етапі 7 команд змагалися у кмітливості та здатності імпровізувати, адже другим конкурсом була розминка. За її результатами до фіналу потрапили такі 5 команд: «Естественный отбор» – НН ІАН,  «Лови кураж» – НН ІКІТ, НН ІІДС, «Род Айленд» – НН ІАН, «Обычная история» – НН ІЕБ,  «Богема» – НН ЮІ.
Переможцем відбіркового туру «Кубку ректора – 2017» стала команда Навчально-наукового Інституту екологічної безпеки «Обычная история».
Також у концерт були включені виступи народного ансамблю танцю «Політ» НАУ та вокальної студії академічного співу Центру культури та мистецтв НАУ.
Чекаємо усіх 15 листопада на фіналі у Центрі культури та мистецтв НАУ!