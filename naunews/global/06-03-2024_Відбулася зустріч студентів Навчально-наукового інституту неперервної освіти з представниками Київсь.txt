Заголовок: Відбулася зустріч студентів Навчально-наукового інституту неперервної освіти з представниками Київського міського центру зайнятості
Дата: 06/03/2024
URL: https://nau.edu.ua/ua/news/2024/3/vidbulasya-zustrich-studentiv-navchalno-naukovogo-institutu-neperervnoi-osviti-z-predstavnikami-kiivskogo-miskogo-tsentru-zaynyatosti.html
==================================================

Поєднання навчання та роботи є поширеною практикою серед студентства. Молоді люди, які ще здобувають освіту, часто працевлаштовуються з метою набути практичний досвід та професійні навички.
При цьому в них виникає
багато питань
:
Як правильно оформити працевлаштування?
Чи потрібно підписувати трудовий договір?
Чи працювати за цивільно-правовим договором?
Як написати переконливе резюме, успішно пройти співбесіду?
Як студенту реалізувати своє право на працю?
Саме з цими та іншими питаннями звернулися студенти ННІНО до представників Київського міського центру зайнятості під час онлайн-зустрічі
27 лютого 2024 року.
Людмила Тимошенко
, начальниця відділу сприяння зайнятості Управління реалізації політики зайнятості КМЦЗ, та
Оксана Шубіна
, її заступниця,
наголосили
,  що трудові законопроекти не передбачають обмежень щодо поєднання навчання і роботи студентами, тим більше
ст.62 Закону України «Про вищу освіту»
чітко вказує, що особи, які навчаються у ЗВО, мають право на трудову діяльність. Вони надали інформацію щодо сучасного стану ринку праці для випускників за спеціальностями ННІНО, дали поради щодо специфіки написання резюме, поводження при працевлаштуванні та отримання ваучерів для навчання.
Оксана Шубіна наголосила
на важливості постійного професійного розвитку та навчання впродовж життя для випускників, закликавши їх не зупинятися на здобутих знаннях.
Онлайн-зустріч була цікавою, змістовною та результативною, пройшла в атмосфері дружнього спілкування та взаємопідтримки. Студенти отримали цінні знання та поради, які допоможуть їм успішно розпочати кар’єру після закінчення навчання.