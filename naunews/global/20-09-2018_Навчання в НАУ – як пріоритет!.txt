Заголовок: Навчання в НАУ – як пріоритет!
Дата: 20/09/2018
URL: https://nau.edu.ua/ua/news/1/9/navchannya-v-nau-–-yak-prioritet.html
==================================================

З 03 по 18 вересня 2018 року співробітники  кафедри базових і спеціальних дисциплін та підготовчого відділення громадян України ННІНО провели уроки профорієнтації на теми «Моя майбутня професія», «Твій професійний вибір – твоє майбутнє», головна мета яких –  познайомити учнів 11 класів  з особливостями навчання у Національному авіаційному університеті та залучити більшість із них до здобуття вищої освіти саме у стінах нашого з вами улюбленого вишу.
Вичерпну інформацію про сьогодення та історію одного з кращих авіаційних ЗВО отримало близько 600 старшокласників із закладів середньої освіти (ЗСО) як Київської області (м. Бровари – 10 ЗСО;  м. Бориспіль – 8 ЗСО), так і м. Києва: №№ 4, 66, 195, 81, 169, 28, 97, 199, 267, 69, 174, 173, 52, 64, 205, 206, 281, 196, 35, 235, 256, 168, гімназія «Потенціал», 170, 245, 298, 231, 194, 252.
Учнів зазначених щкіл, ліцеїв та гімназій співробітники ННІНО детально проінформували про особливості навчання у НАУ,  організацію роботи курсів з підготовки  до ЗНО у 2018–2019 н. р., запросили на День відкритих дверей НАУ, що відбудеться 11 жовтня 2018 року з 14.30 до 16.00 у ЦКМ Університету та на відкриті уроки з підготовки до загальнодержавного ЗНО, що будуть проведені 22 та 29 вересня з 9.00 в ауд. 104 8а корпусу.
Неабияк учнів зацікавила інформація про результати вступної кампанії–2018, англомовний проект, можливість навчатися на кафедрі військової підготовки, студентське самоврядування та наукова діяльність. Після зустрічі кожен старшокласник отримав інформаційно-рекламні буклети ННІ, випуски газет «Авіатор» а більшість із випускників зазначила, що подальшим кроком після завершення навчання в ЗСО та вдалого складання ЗНО–2019 буде навчання саме в Національному авіаційному університеті.