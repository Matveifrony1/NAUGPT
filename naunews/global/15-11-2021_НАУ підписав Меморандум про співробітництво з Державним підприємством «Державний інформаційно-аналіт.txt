Заголовок: НАУ підписав Меморандум про співробітництво з Державним підприємством «Державний інформаційно-аналітичний центр моніторингу зовнішніх товарних ринків»
Дата: 15/11/2021
URL: https://nau.edu.ua/ua/news/2021/11/nau-pidpisav-memorandum-pro-spivrobitnitstvo-z-derzhavnim-pidpriemstvom-derzhavniy-informatsiyno-analitichniy-tsentr-monitoringu-zovnishnih-tovarnih-rinkiv.html
==================================================

Між Національним авіаційним університетом в особі ректора Максима Луцького та Державним підприємством «Державний інформаційно-аналітичний центр моніторингу зовнішніх товарних ринків» в особі директора Богдана Дубаса підписано Меморандум про співробітництво та взаємодію.
Головною метою меморандуму є розвиток взаємовигідної та довгострокової співпраці на основі спільних сфер діяльності.
Основні напрямки співпраці:
- надання інформаційних, аналітичних, дослідницьких, консультаційних та експертних послуг;
- забезпечення проведення досліджень внутрішніх і зовнішніх ринків товарів та послуг, цінової експертизи контрактів;
- спільна організація та участь у ділових та виставкових заходах;
- обмін необхідними знаннями, інформацією задля забезпечення продуктивної роботи;
- організація міжнародного співробітництва.
Обидві сторони підтвердили наявність зацікавленості в розширенні співробітництва у реалізації спільних заходів і проектів.