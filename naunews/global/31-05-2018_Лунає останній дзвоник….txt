Заголовок: Лунає останній дзвоник…
Дата: 31/05/2018
URL: https://nau.edu.ua/ua/news/1/5/lunae-ostanniy-dzvonik…-dorogi-vipuskniki-shanovni-vchiteli-ta-batki.html
==================================================

Дорогі випускники, шановні вчителі та батьки!
Від імені великої родини Національного авіаційного університету та від себе особисто щиро вітаю всіх із закінченням навчального року та святом Останнього дзвоника.
Дорогі наші випускники, сьогодні перед вами відкриваються нові можливості для здійснення ваших планів, надій та сподівань. Ви обираєте вищий навчальний заклад, до якого вступатимете. Через нього пролягатиме шлях до омріяної професії, а отже у доросле та самостійне життя. У школі ви здобули нові знання та досвід, опанували основи наук, пройшли культурне та особистісне становлення. А від сьогодні для вас, таких молодих і талановитих, розпочинається справжнє доросле життя.
Кому як не вам, завдяки вашим молодим силам та здібностям долати нові вершини; творити та перемагати; відстоювати власні думки та відповідати за прийняті рішення; будувати щасливе майбутнє не тільки своє власне, а й майбутнє нашої рідної України.
Пам’ятайте, що батьки, вчителі-наставники і вся країна покладають на вас великі сподівання та надії. Подальші ваші успіхи стануть їм усім найвищою винагородою. Адже саме вони впродовж багатьох років вкладали у вас свою любов, доброту, щедрість та тепло сердець; дарували вам частинку власної душі. Тому, сьогодні низько вклоніться їм і ніколи не забувайте рідну школу та вчителів!
Нехай отримані знання стануть запорукою вагомих здобутків, допоможуть вам досягти омріяних вершин у майбутній професійній діяльності! Нехай поруч з вами завжди будуть рідні та близькі, вірні друзі, досвідчені колеги та мудрі наставники!
Обираючи заклад подальшого навчання, пам’ятайте, що багатотисячний колектив Національного авіаційного університету завжди готовий прийняти вас до великої дружньої родини і допомогти втілити в реальність ваші мрії та надії –  побудувати успішну професійну кар’єру.
Тож, щиро зичимо всім міцного здоров’я, успіхів, особистих перемог, реалізації задумів і творчих планів, миру вашому дому та процвітання родинам! Божого вам благословення та щедрої долі! В добру путь!
З повагою,
колектив Національного авіаційного університету,
ректор
Володимир Ісаєнко