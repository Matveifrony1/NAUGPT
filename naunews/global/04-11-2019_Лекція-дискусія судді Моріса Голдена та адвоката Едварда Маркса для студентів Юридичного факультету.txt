Заголовок: Лекція-дискусія судді Моріса Голдена та адвоката Едварда Маркса для студентів Юридичного факультету
Дата: 04/11/2019
URL: https://nau.edu.ua/ua/news/2019/11/lektsiya-diskusiya-suddi-morisa-goldena-ta-advokata-edvarda-marksa-dlya-studentiv-yuridichnogo-fakultetu.html
==================================================

Канадський суддя Моріс Голден та американський адвокат Едвард Маркс провели лекцію-дискусію  «Особливості проведення допиту свідка у суді» для студентів Юридичного факультету.
На лекції розглядалися питання щодо особливостей проведення прямого і перехресного допиту у суді в Україні, Канаді, США, специфіки перевірки показань свідка, а також можливості повторного допиту свідка тощо. Обговорювався шаховий допит – одночасний допит кількох уже допитаних свідків з метою з’ясування розбіжностей в їхніх показаннях.
Під час лекції студенти отримали інформацію та практичні поради щодо особливостей поводження зі свідками під час судового засідання у США та Канаді, дізнались про допит свідка-дитини у залі суду, зокрема, про вибір і застосування засобів, прийомів та форм поведінки з свідком-дитиною.
Моріс Голден та Едвард Маркс активно залучали студентів до діалогу та охоче  обмінювались думками з окреслених питань. Майбутні юристи  висловили вдячність за цікаве заняття, побудоване на практичному досвіді закордонних фахівців.