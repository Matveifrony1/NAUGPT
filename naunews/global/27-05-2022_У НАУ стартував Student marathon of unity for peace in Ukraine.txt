Заголовок: У НАУ стартував Student marathon of unity for peace in Ukraine
Дата: 27/05/2022
URL: https://nau.edu.ua/ua/news/2022/5/u-nau-startuvav-student-marathon-of-unity-for-peace-in-ukraine.html
==================================================

26 травня на Юридичному факультеті (ЮФ) Національного авіаційного університету у форматі відеоконференції стартував «Студентський марафон єдності за мир в Україні/Student marathon of unity for peace in Ukraine)».
«Російсько-українська війна заставляє нас по-новому подивитись на багато речей, по-іншому сприймати їх зміст. Ми чудово розуміємо, що це не просто збройна агресія - це боротьба добра і зла, свободи і страху, розуму і невігластва. Мета нашого сьогоднішнього Марафону єдності - продемонструвати світові миролюбність українського народу, який вимушений відстоювати свою незалежність, суверенітет і територіальну цілісність» - відкриваючи захід зазначила декан факультету Ірина Сопілко.
Участь у Марафоні єдності взяли здобувачі вищої освіти ЮФ НАУ, студенти-іноземці університету, випускники (стейкхолдери) Юридичного факультету НАУ, здобувачі вищої освіти навчальних закладів країн світу, зокрема: Англії, Німеччини, Швеції, Швейцарії, Грузії, Азербайджану, Іраку, Туреччини, Конго, Гани, Польщі, Хорватії, Болгарії, Південної Кореї та ін.
Адже, саме молодь доносять світові правду про війну в Україні, сприяє залученню якомога більшої кількості людей для допомоги українському народові та закликає зупинити збройну агресію проти нашої держави.
«Сподіваємось, що Марафон єдності за мир в Україні буде обов’язково мати продовження в тих країнах, які сьогодні долучились до його старту. Адже, саме молодь є тією рушійною силою позитивних змін та перетворень, які відбуваються сьогодні в Україні та світі», завершуючи захід зазначила директор Навчального центру проблем повітряного та космічного права Вікторія Череватюк.