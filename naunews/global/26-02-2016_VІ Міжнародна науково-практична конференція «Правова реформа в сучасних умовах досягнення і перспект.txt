Заголовок: VІ Міжнародна науково-практична конференція «Правова реформа в сучасних умовах: досягнення і перспективи»
Дата: 26/02/2016
URL: https://nau.edu.ua/ua/news/2016/2/vi-mizhnarodna-naukovo-praktichna-konferencziya-pravova-reforma-v-suchasnix-umovax.html
==================================================

26 лютого 2016 року у залі засідань Вченої ради Національного авіаційного університету пройшлащорічна VІ Міжнародна науково-практична конференція, організатором якої є Навчально-науковий Юридичний інститут НАУ. Її винесена в заголовок тема має дуже високий рівень актуальності, зважаючи на те, як важко, навіть під тиском європейської громадськості, просуваються реформи в Україні. Традиційно конференції, які проводить інститут, мають високе представництво. Так було і цього разу. До складу програмного комітету, наприклад, увійшли провідні юристи з 13 країн світу. Голова комітету - в.о. ректора НАУ В. Харченко.
На відкритті виступили Ірина Сопілко директор Навчально-наукового Юридичного інституту НАУ, В. Харченко, в.о. ректора НАУ, А. Майснер, перший проректор з адміністрування НАУ, О. Копиленко, директорІнституту законодавства Верховної Ради України, В. Купрій, народний депутат України, заступник голови КВРУ з питань законодавчого забезпечення правоохоронної діяльності, А. Шинькович, народний депутат України, заступник голови КВРУ з питань будівництва, містобудування і житлово-комунального господарства, Й. Зятко, директор Агентства Східноєвропейського розвитку, Кей Кану, уповноважений представник з правової політики Китайської Народної Республіки посольства КНР в Україні, Г. Селамі голова правління Gunsel Group (Туреччина), Х. Їілмас, директор представництва Turkish Airlines в Україні (Туреччина), Дінчер Саїджи, директор представництва Turksh Airlines в Україні (Туреччина), Е. Лільєгрен, генеральний директор і партнер шведської компанії «Tegra Консалтинг», Р. Мельник, директор Центру німецького права Київського національного університету ім. Т. Шевченка. владика Митрофан, єпископ Харківський і Богодухівський.
На конференції відбулося три пленарних засідання. На першому розглядалося питання «Реформа суддівського корпусу: проблеми реалізації», на другому – «Реформування національної поліції України: напрямки та перспективи», на третьому – «Проблеми реформування органів виконавчої влади в Україні».
Після обіду учасники конференції продовжили роботу в таких секціях:
«Правова доктрина як основа правових реформ».
«Доктринальні аспекти сучасного державотворення у контексті конституційної реформи та удосконалення національного законодавства».
«Вплив кримінально-правових наук на реформування законодавства».
«Основні напрямки розвитку приватного права в контексті правової реформи в Україні».
«Реформування авіакосмічної галузі: правовий аспект».
«Оптимізація господарського законодавства України з урахуванням положень економічної частини угоди про асоціацію з ЄС».
В рамках конференції для її учасників працювала виставка навчально-методичної літератури. Автори представлених на ній видань - співробітники Навчально-наукового Юридичного інституту НАУ.
Як показали виступи учасників вони переконані, що проведення такої конференції – це один із шляхів поєднання правової науки та законодавчої практики. А це є неодмінною умовою того, що Україна зможе відбутися як правова держава.