Заголовок: Робоча група, утворена Вченою радою НАУ, прийняла низку рішень щодо процесу відокремлення Льотної академії НАУ та передачі її до сфери управляння Міністерства оборони України
Дата: 11/10/2023
URL: https://nau.edu.ua/ua/news/2023/10/robocha-grupa-utvorena-vchenoyu-radoyu-nau-priynyala-nizku-rishen-shchodo-protsesu-vidokremlennya-lotnoi-akademii-nau-ta-peredachi-ii-do-sferi-upravlyannya-ministerstva-oboroni-ukraini.html
==================================================

1. З огляду на спроби Вченої ради Льотної академії НАУ замінити собою функції та повноваження Вченої ради Національного авіаційного університету, робочою групою Вченої ради НАУ з питань відокремлення Льотної Академії НАУ прийнято рішення про звернення до Кабінету Міністрів України з метою роз’яснення повноважень Вченої ради НАУ та Вчених рад структурних підрозділів НАУ, рішення яких не можуть стосуватися питань реорганізації Національного авіаційного університету, є в цій частині проявом грубого порушення законодавства та є нікчемними з правової точки зору.
2. З огляду на окремі публічні заяви у ЗМІ та звернення збоку колективу Льотної академії НАУ, робочою групою Вченої ради НАУ з питань відокремлення Льотної Академії НАУ
прийнято рішення про внесення змін до проєкту Розпорядження КМУ
в частині передачі Льотної академії НАУ напряму до сфери управління Міністерства оборони України, як окремого структурного підрозділу.
Також прийнято рішення інформувати про такі пропоновані зміни до проєкту Розпорядження Кабінет Міністрів України Міністерство оборони України, Міністерство освіти і науки України.
3. З огляду на подальші спроби окремих посадовців Міністерства освіти і науки України провести реорганізацію та ліквідацію НАУ без відома колективу університету й розробку збоку чиновників МОН все нових і нових версій проєктів розпорядження КМУ «про реорганізацію НАУ», усупереч чинному законодавству та з порушенням гарантованих законами України принципів автономії ЗВО, робочою групою Вченої ради НАУ з питань відокремлення Льотної академії НАУ прийнято рішення про звернення до Голови Верховної ради України Руслана Стефанчука та трьох профільних комітетів Верховної ради (Комітету ВРУ з питань освіти, науки та інновацій, Комітету ВРУ з питань транспорту та інфраструктури, Комітету ВРУ з питань національної безпеки, оборони та розвідки).
У зверненні:
- ініціювати створення робочої групи Верховної ради із залученням до її роботи представників вказаних вище трьох Комітетів ВРУ, представників МОН, Міноборони, НАУ, Льотної академії НАУ;
- у такий спосіб гарантувати реалізацію принципів парламентського контролю за виконавчими органами влади в Україні;
- на розгляд відповідної робочої групи ВРУ винести ухвалені рішення Вченої ради НАУ та відповідні проєкти розпоряджень КМУ щодо відокремлення Льотної академії НАУ та передачі її до сфери управління Міноборони (зокрема, на підставі звернень Головнокомандувача ЗСУ).
- на базі робочої групи ВРУ розглянути усі питання стосовно передачі Льотної академії НАУ до сфери управління Міністерства оборони України, а також ініціативи МОН, які у кулуарний спосіб наразі просуваються на рівні КМУ і передбачають ліквідацію Національного авіаційного університету.