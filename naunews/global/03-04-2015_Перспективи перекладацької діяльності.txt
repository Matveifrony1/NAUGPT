Заголовок: Перспективи перекладацької діяльності
Дата: 03/04/2015
URL: https://nau.edu.ua/ua/news/2015/4/perspektivi-perekladaczkoi-diyalnosti.html
==================================================

1 квітня 2015 року в рамках проходження переддипломної практики за спеціальністю «Переклад» магістрантка Гуманітарного інституту Ірина Сало провела профорієнтаційну зустріч з учнями 11-А класу Київської середньої загальноосвітньої школи № 26.
У ході бесіди учні цікавилися умовами вступу до ВНЗ, запитували про перспективи подальшої фахової діяльності після отримання диплому перекладача, можливість проходити фахову практику у іноземних ВНЗ та міжнародних організаціях. Після проведення презентації студентка поділилася власним досвідом та враженнями від навчання в Гуманітарному інституті Національного авіаційного університету. Зустріч пройшла у привітній атмосфері.