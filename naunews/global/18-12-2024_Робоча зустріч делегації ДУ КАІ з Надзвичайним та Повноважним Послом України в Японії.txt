Заголовок: Робоча зустріч делегації ДУ КАІ з Надзвичайним та Повноважним Послом України в Японії
Дата: 18/12/2024
URL: https://nau.edu.ua/ua/news/2024/12/robocha-zustrich-delegatsii-du-kai-z-nadzvichaynim-ta-povnovazhnim-poslom-ukraini-v-yaponii.html
==================================================

Делегація Державного університету «Київський авіаційний інститут» на чолі з деканом Факультету міжнародних відносин
Юрієм Волошиним
, деканом Факультету комп’ютерних наук та технологій
Андрієм Фесенко
, в.о. завідувача кафедри міжнародного та європейського права
Романом Максимовичем
провела робочу зустріч з Надзвичайним та Повноважним Послом України в Японії
Сергієм Корсунським.
Під час зустрічі було відзначено
важливість партнерських зв’язків між ДУ КАІ та трьома провідними японськими закладами освіти: Університетом Тойо, Токійським столичним університетом та Авіаційною академією. Надзвичайний та Повноважний Посол підкреслив, що Посольство України в Японії активно підтримує розвиток цих стосунків та готове сприяти подальшому налагодженню комунікацій.
Серед досягнень делегації варто зазначити
розширення угоди про співпрацю з Університетом Тойо
, що надає нові можливості для стажування не лише студентів, а й викладачів ДУ КАІ. Цей крок свідчить про зростаючий інтерес до академічної співпраці між університетами обох країн.
Обговорюючи перспективи двосторонньої співпраці,
сторони зосередилися на впровадженні спільних магістерських та докторських програм
, а також на підготовці японських фахівців у галузі кібербезпеки. Особливу увагу було приділено розвитку міждисциплінарних програм з кібердипломатії, що інтегрують технічні аспекти кібербезпеки з гуманітарними компонентами дипломатії. Ці програми сприяють спільній роботі Факультетам міжнародних відносин і комп’ютерних наук та технологій.
Запропоновані ініціативи мають на меті
зміцнення співпраці між країнами
та підвищенню кваліфікації спеціалістів у ключових сферах, що є важливим кроком у розвитку сучасної освіти.
Посольство України в Японії високо оцінює роботу ДУ КАІ
та зазначає, що діяльність університету є яскравим прикладом справжньої турботи про студентів та викладачів та підтримки його репутації на міжнародній арені.