Заголовок: ФЕБА НАУ привітав наукову спільноту з Міжнародним днем НАУКИ в ім’я Миру та Розвитку.
Дата: 11/11/2022
URL: https://nau.edu.ua/ua/news/2022/11/feba-nau-privitav-naukovu-spilnotu-z-mizhnarodnim-dnem-nauki-v-im’ya-miru-ta-rozvitku.html
==================================================

Викладачі, науковці та здобувачі вищої освіти факультету економіки бізнес-адміністрування (ФЕБА) вітають з Міжнародним днем НАУКИ в ім’я Миру та Розвитку українських вчених!
На відкритті ХІІ Міжнародної науково-практичної конференції «Сучасні проблеми економіки та бізнесу», що організована кафедрою економіки та бізнес-технологій ФЕБА, декан Сергій Смерічевський та заступниця декана Ольга Вовк привітали учасників наукового заходу з Міжнародним днем НАУКИ в ім’я Миру та Розвитку українських вчених і розкрили перспективи економічних досліджень в Національному авіаційному університеті.
З вітаннями до пленарного засідання конференції долучились Ігор Корховий, заступник Міністра розвитку громад та територій України з питань європейської інтеграції; Олександр Москаленко, директор Департаменту митної політики Міністерства фінансів України, а також науковці та підприємці України та Великобританії, Угорщини, Болгарії, Польщі.
Науковці ФЕБА також долучились до вчених з України в рамках наукових заходів, що відбувались 10 листопада 2022 року, серед яких:
- Ольга Вовк, заступниця декана ФЕБА, доктор економічних наук, доцент, виступила на ХII Всеукраїнській науково-практичній конференції «Сучасна економічна наука: теорія і практика» в Національному університеті «Полтавська політехніка імені Ю.Кондратюка» з науковою доповіддю на тему «Детермінанти модернізації інфраструктурної сфери України в контексті відбудови економіки»;
- Оксана Чумак, завідувачка кафедри економіки та бізнес-технологій презентувала наукові дослідження на міжнародній конференції, а також долучилась до вітань науковців м. Первомайськ.
Крім того, запрошуємо до апробації наукових досліджень на ХІІІ Міжнародній науково-практичній конференції «Фінанси, облік та оподаткування: теорія і практика», що відбудеться 24 листопада 2022 року на базі кафедри фінансів, обліку та оподаткування ФЕБА (
деталі
).
А також до публікації наукових здобутків у міжнародній монографії «Фінансова, обліково-аналітична інформація та аудит в системі державного та корпоративного менеджменту», що готується вченими факультету (
деталі
).
У Міжнародний день Науки в ім’я миру та розвитку всім побажили стійкості та вмотивованості, можливостей та ідей для Перемоги і Відбудови України!!!