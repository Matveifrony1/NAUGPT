Заголовок: Психологічний супровід вибору майбутньої професії
Дата: 13/12/2017
URL: https://nau.edu.ua/ua/news/2017/12/psihologichniy-suprovid-viboru-maybutnoi-profesii.html
==================================================

12 грудня 2017 р. кафедра авіаційної психології Навчально-наукового гуманітарного інституту провела Конференцію з профорієнтації для учнів 9-11 класів спеціалізованої школи № 120 Дніпровського району м. Києва «У пошуках власного професійного самовизначення». У заході взяли участь 120 старшокласників, директор школи Валентина Почтар, заступники директора з  навчальної, методичної та виховної роботи, класні керівники, вчителі. Конференцію проводили: доценти кафедри авіаційної психології І. Гічан, В. Злагодух, психолог М. Репетій.
Мета конференції - розкриття розмаїтості професійної орієнтації, ознайомлення із спеціальностями Національного авіаційного університету, на які в 2018 році буде проводитися набір слухачів на 1 курс, представлення спеціальностей Навчально-наукового гуманітарного інституту: «
Інформаційна, бібліотечна та архівна справа
», «
Психологія
», «
Соціологія
», «
Соціальна робота
»,
«
Філологія
».
Були висвітлені важливі аспекти підготовки майбутніх авіаційних спеціалістів у НАУ та підтримки зацікавленості учнів у отриманні вищої освіти.
Значне зацікавлення старшокласників викликало проведене психодіагностичне тестування для допомоги у їх самовизначенні. На основі отриманих результатів відбулася гра «Вгадай професію».
Представники кафедри відповіли на запитання учнів, щодо дисциплін, які викладають на різних спеціальностях, умов проживання у гуртожитку та посад, які матимуть змогу займати випускники НАУ.
Учасники відзначили результативність та дієвість конференції, новий підхід до профорієнтації старшокласників, своєчасність підтримки майбутніх абітурієнтів у виборі професії.