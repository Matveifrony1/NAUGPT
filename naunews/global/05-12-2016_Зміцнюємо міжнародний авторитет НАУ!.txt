Заголовок: Зміцнюємо міжнародний авторитет НАУ!
Дата: 05/12/2016
URL: https://nau.edu.ua/ua/news/2016/12/zmitsnyuemo-mizhnarodniy-avtoritet-nau.html
==================================================

1 і 2 листопада 2016 року професор кафедри електроніки Навчально-наукового інституту Аеронавігації В. Уланський і аспірант кафедри А. Раза виступили з доповіддю на 5-й міжнародній конференції «Through-Life Engineering Services», яка відбулася в університеті Кренфілда (Великобританія). Університет Кренфілда - французько-британський науково-дослідницький університет, що входить до системи післявузівської професійної освіти, найбільший центр прикладних досліджень, розробок і дизайну в Європі. Університет входить в п'ятірку кращих дослідних інститутів Великобританії. Спонсорами та партнерами конференції є DMG MORI, Rolls-Roys, UK Ministry of Defense, Durham University, BAE Systems, BOMBARDIER, SIEMENS та інші відомі європейські та американські компанії. Це вже друга участь нашого університету в одній із найпрестижніших європейських конференцій, присвячених новітнім технологіям в галузі технологій виробництва і експлуатації авіаційних та інших транспортних систем. На попередній конференції, що відбулася 3-4 листопада 2015 року в університеті Кренфілда, В. Уланський і А. Раза отримали нагороду Міжнародної академії виробництва (The International Academy for Production Engineering) за найкращу наукову статтю (Best Paper Award 2015).