Заголовок: Засідання секції «Проблеми розвитку архітектурного середовища. Містобудування, екологія, територіальне планування»
Дата: 26/11/2014
URL: https://nau.edu.ua/ua/news/2014/11/zasidannya-sekczii-problemi-rozvitku-arxitekturnogo-seredovishha-mistobuduvannya-ekologiya-teritorialne-planuvannya.html
==================================================

18-19 листопада 2014 року на кафедрі містобудування Інституту аеропортів у рамках проведення VІ Міжнародної науково-практичної конференції «Архітектура та екологія» пройшло засідання секції «Проблеми розвитку архітектурного середовища. Містобудування, екологія, територіальне планування».
З привітальними словами до учасників конференції звернулася директор Інституту аеропортів Октябрина Чемакіна. Вона побажала слухачам нових цікавих  відкриттів під час роботи над тематикою конференції.
На засіданні були присутні доцент кафедри містобудування, к. арх. Людмила Бармашина та Ірина Лисюк, що брали участь у оцінюванні доповідей.
В роботі секції взяли участь гості із Національного ботанічного саду НАН України, Київського національного університету будівництва та архітектури, викладачі Інституту екологічної безпеки та Інституту аеропортів, а саме кафедри містобудування, а також студенти ІАП та ІЕБ НАУ різних курсів.
Було заслухано 38 доповідей, авторів 6 кращих з яких відзначено:
дипломом І ступеню: А. Капліна, доповідь «Екопоселення в Україні», науковий керівник О. Войцехівська.
дипломом ІІ ступеню: В. Филька, В. Шведа, доповідь «Геоінформаційна система «Кадастр-М» для цілей містобудівного кадастру», науковий керівник О. Бойко; А. Нікітіна, доповідь «Застосування ґрунтопокривних троянд для оптимізації озеленення пришкільного подвір’я середньої школи №265 Дніпровського району Києва», науковий керівник  Р. Бойко.
дипломом ІІІ ступеню: А. Бородавка, доповідь «Провідні шляхи розвитку екологічного малоповерхового житла в Україні», науковий керівник О. Запорожченко; Т. Цар, доповідь «Сонячний вимір часу по-київськи», науковий керівник Г. Агєєва; П. Каплій, доповідь «Роль фонтанів у міському середовищі», науковий керівник Г. Агєєва.
Вітаємо переможців!
17–19 листопада 2014 року в Інституті аеропортів відбулася VI Міжнародна науково-практична конференція «АРХІТЕКТУРА та ЕКОЛОГІЯ», учасниками якої були працівники архітектурно-будівельної сфери, екологи-практики, провідні вчені, викладачі, аспіранти та студенти 16 вищих навчальних закладів з України, Німеччини, Кореї, Білорусі.