Заголовок: Міжнародний курс національних інспекторів  у сфері авіаційної безпеки
Дата: 09/11/2018
URL: https://nau.edu.ua/ua/news/1/11/mizhnarodniy-kurs-natsionalnih-inspektoriv-u-sferi-aviatsiynoi-bezpeki.html
==================================================

З 05 по 13 листопада 2018 в Інституті ІСАО Національного авіаційного університету проводиться міжнародний курс національних інспекторів у сфері авіаційної безпеки. На курсі 27 слухачів з Вірменії, Грузії, Казахстану та України, що є представниками авіаційних організацій: ОКП «Аеропорт Суми», ТОВ «Українська школа пілотів», ТОВ «Пошта Грузії», Комітет цивільної авіації Республіки Вірменії, КП «Міжнародний аеропорт Запоріжжя», ОКП «МА Рівне», ТОВ «Льотна школа «Кондор», ТОВ «Авіакомпанія «СКАЙАП», філіал «Міжнародного аеропорту Івано-Франківська» ТОВ «СКОРЗОНЕРА», ТОВ «ФАНейр», БТА «Джорджия», ПрАТ «Авіокомпанія «Україна-Аероальянс», Прат МААК «УРГА», ТОВ «Роза вітрів», ТОВ «Нью Системс АМ», ТОВ «Авіакомпанія «Атласжет Україна», ТОВ «Авіакомпанія «МЕРИДІАН», Державне авіаційне підприємство «Україна», «GHC» філіал ТОВ «Авіакомпанії «SilkWay» (SWGH) та ТОВ «Авіакомпанія «Comlux-KZ».
Основні цілі навчання: визначати елементи нагляду, описані в «Національній програмі контролю якості у сфері безпеки цивільної авіації» і важливість державної системи нагляду по авіаційній безпеці; визначати стандарти Додатку 17 для проведення аудиторських й інспекторських перевірок, оглядів та випробувань у сфері авіаційної безпеки; давати визначення/визначати різницю між аудиторською перевіркою, інспекторською перевіркою, оглядом і випробуванням у сфері авіаційної безпеки; визначати обов’язки інспектора і конкретні навички, якими він повинен володіти в контексті тренувальних вправ, виконувати підготовку до проведення і проводити інспекторські перевірки у сфері авіаційної безпеки і надавати отримані результати.
Курс складається з 8 окремих модулів, по завершенню – екзамен (50 запитань з багатоваріантним вибором відповіді і відповідями «вірно-невірно»). Для успішного завершення курсу слухачі повинні набрати на екзамені мінімум 80 балів. Учасники можуть отримати один із сертифікатів: 1) Сертифікат про успішне завершення курсу; 2) Сертифікат про відвідування курсу.