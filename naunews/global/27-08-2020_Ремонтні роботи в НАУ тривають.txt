Заголовок: Ремонтні роботи в НАУ тривають
Дата: 27/08/2020
URL: https://nau.edu.ua/ua/news/2020/serpen/remontni-roboti-v-nau-trivayut.html
==================================================

Проректор з економіки та господарської роботи Роза Вінецька, головний інженер  Юрій Симоненко та керівники відповідних структурних підрозділів проінспектували об’єкти, на яких зараз відбуваються ремонтні роботи.
Господарським відділом разом із залученими підрядниками здійснюються роботи з поточного ремонту та проведення аварійно-відновлювальних робіт. Зокрема, завершено мережеві роботи та розпочато малярські роботи в приміщеннях Центру медіакомунікацій та Центру дистанційного навчання Навчально-наукового інституту інноваційних освітніх технологій. Відновлено ґанок навчального корпусу Факультету міжнародних відносин та відремонтовано парапет поруч із візитівкою НАУ – літаком АН-26. У гуртожитку № 3 облаштовано тимчасовий ізолятор з окремим входом та сантехнічним блоком.
Триває ремонт облицювання вхідної групи біля навчального корпусу 8а, наразі демонтовано пошкоджені плити, здійснюються роботи зі штукатурення та фарбування.
За результатами інспекції визначено перелік наступних першочергових робіт для покращення матеріально-технічної бази НАУ та заплановано наступну інспекцію об’єктів, відносно яких завершується проведення публічних закупівель. Також обговорено питання щодо забезпечення необхідними матеріалами для виконання ремонту та визначено терміни закупівлі матеріалів та обладнання.