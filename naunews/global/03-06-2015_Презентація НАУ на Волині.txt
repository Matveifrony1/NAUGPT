Заголовок: Презентація НАУ на Волині
Дата: 03/06/2015
URL: https://nau.edu.ua/ua/news/2015/6/prezentacziya-nau-na-volini.html
==================================================

28 травня Інститутом доуніверситетської підготовки було проведено ряд профорієнтаційних заходів у 7-и ЗНЗ міста Ковеля Волинської області. Головною метою заходу було інформування учнів загальноосвітніх навчальних закладів міста про діяльність Національного авіаційного університету та залучення до подальшого навчання в ньому кращих випускників.
Понад 350 учнів 10-х класів ознайомилися з інформаційно-рекламними матеріалами навчальних підрозділів університету, умовами зарахування та навчанням на підготовчих курсах Інституту доуніверситетської підготовки, переглянули фільм та відеопрезентацію про Університет.
Старшокласники отримали вичерпні відповіді на поставлені запитання від співробітників ІДП про напрями підготовки фахівців, особливості навчання, англомовний проект, другу вищу освіту, дозвілля студентів в НАУ та подякували за надану їм можливість детально почути про один із кращих технічних ВНЗ держави.