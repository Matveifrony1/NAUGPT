Заголовок:Всеукраїнський форум «Завтра.UA» і стипендіальна програма фонду Віктора Пінчука 201213

Дата: ----------
URL: https://kafelec.nau.edu.ua/zavtra-ukr.html
==================================================
Всеукраїнський форум «Завтра.UA» і стипендіальна програма фонду Віктора Пінчука 2012/13
Студентські наукові роботи, виконані на кафедрі електроніки уже декілька разів брали участь і перемагали у Всеукраїнському форумі «Завтра.UA» і стипендіальній програмі фонду Віктора Пінчука. А в цьому році у нас подвійне свято, бо маємо 2 перемоги (100%) і найвищий бал по Україні також наш!

У 2012-13 навчальному році на конкурс були представлені дві роботи, підготовлені за результатами наукових досліджень Ксенії Семенової і Оксани Семенової, що були виконані під керівництвом професора Яновського Ф.Й.

Докладні результати цих досліджень лягли в основу магістерських дипломних робіт конкурсанток та їх робіт, представлених на ступінь кандидата наук НАУ, який дівчата мають отримати незабаром у рамках їх досліджень за програмою Інституту новітніх технологій (ІНТ).

Теми конкурсних робіт зовсім різні:
у Ксенії: «Алгоритм обробки зображень радіолокатора передньо-бокового огляду з синтезованою апертурою»;
у Оксани: «Частотно-часова обробка поляримеричних доплеріських сигналів за допомогою LSS-розкладу».

Алгоритм визначення переможців цього конкурсу складний, але цілком прозорий всі результати доступні в Інтернеті http://old.pinchukfund.org/storage/se-content/400/2013_rating.html

За результатами закритого рецензування Ксенія і Оксана отримали високі бали за наукову достовірність результатів, якість есе, соціальну доцільність, за всі етапи змагань і за конкурсну роботу, в підсумку вони вибороли стипендії фонду В. Пінчука і взяли участь у Всеукраїнському Форумі «Завтра.UA».

У заключному етапі конкурсу боролися 649 фіналістів з усієї України (всі університети, всі спеціальності), а спочатку було декілька тисяч учасників.

На цей час і Ксенія, і Оксана уже мають великий досвід успішних виступів на міжнародних конференціях (Київ, Харків, Вільнюс, Варшава, Амстердам) і публікацій у рецензованих наукових виданнях. Тому не дивно, що вони опинилися серед переможців.

Але найбільш приємним є те, що абсолютною переможницею стала наша студентка Ксенія Семенова, яка з великим відривом посіла 1 місце у рейтингу (91.55 бала). Цікаво, що друге місце (86.12 бала) посів учасник, який також виконував роботу у галузі електроніки.

Наша друга учасниця Оксана також отримала досить високі бали (76.35) і з великим запасом стала стипендіаткою. Згідно з рішенням Правління Всеукраїнської благодійної організації «Фонд Віктора Пінчука - соціальна ініціатива» переможцями Конкурсу – 2012/13 Стипендіальної програми «Завтра.UA» вважаються ті конкурсанти, підсумкова оцінка яких дорівнює або вища за 67,75 балів у загальному рейтингу конкурсантів. Таким чином, конкурсанти, які зайняли у загальному рейтингу позицію з 1 по 320 вважаються стипендіатами Стипендіальної програми "Завтра.UA"-2012/13, а у Оксани 88 місце, тобто вона увійшла у перші 27% серед 320 щасливих переможців.

Кафедра щиро вітає переможців Ксенію Семенову і Оксану Семенову і зичить їм нових визначних досягнень і, звичайно, доброго здоров’я і щастя у житті, що також необхідно для успішних занять науковою творчістю.

Пропонуємо переглянути фотогалерею з форуму:


Учасники Форуму – Оксана і Ксенія у першому ряду


Інтерв’ю переможниці


Оксана


Ксенія у зеленій футболці


Ксенія у червоній футболці


Оксана і Ксенія (справа)


Група переможців (Ксенія у зеленому)


Танок руками (Ксенія і Оксана на передньому плані)