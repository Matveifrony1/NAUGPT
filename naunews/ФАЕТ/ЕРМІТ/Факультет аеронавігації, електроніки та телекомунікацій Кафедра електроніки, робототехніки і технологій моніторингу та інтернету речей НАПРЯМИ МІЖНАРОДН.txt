Заголовок:НАПРЯМИ МІЖНАРОДНОГО СПІВРОБІТНИЦТВА

Дата: ----------
URL: https://kafelec.nau.edu.ua/svz-ukr.html
==================================================
НАПРЯМИ МІЖНАРОДНОГО СПІВРОБІТНИЦТВА
Міжнародні зв'язки кафедри радіоелектроніки з навчальними закладами та організаціями інших країн реалізуються за кількома напрямами.

По-перше, очевидний внесок у розвиток міжнародного співробітництва дає підготовка фахівців для зарубіжних країн – як бакалаврів, спеціалістів і магістрів, так і фахівців найвищого рівня через аспірантуру і докторантуру. Низка колишніх дипломників і аспірантів – вихованців професорів кафедри після завершення навчання і одержання дипломів та наукових ступенів продовжують контакти і співробітництво з кафедрою.

В якості прикладів можна назвати колишніх відмінників навчання, дипломників і аспірантів професора Ф.Й. Яновського:


Я. Храйсата, який є завідувачем кафедри електроніки і телекомунікацій в Технічному університеті міста Ербед в Йорданії;
Я. Островського та В. Марчука, що були провідними розробниками мікроелектронних пристроїв і систем у бельгійській фірмі Melexis, а нині працюють в одній з електронних фірм у Норвегії;
Г. Авойаде, який працює в Celtel Nigeria – одному з перших GSM операторів в Нігерії;
В. Ступака, який є президентом компанії Valavia, що займається розробкою авіаційної електроніки в Канаді;
D. Saad, - одна з директорів фірми Adiabatics, що займається науковими дослідженнями і розробкою радіоелектронних систем різного призначення у США та багато інших.
Іншим напрямком є міжвузівське співробітництво із зарубіжними вищими навчальними закладами – партнерами. У 2003 році був підписаний другий договір про співробітництво з Науково-дослідним центром радіолокації і телекомунікацій при Делфтському технічному університеті (Нідерланди), який діє по сьогодні. Крім того, підписаний і діє договір з Технічним університетом Гамбург-Харбург (Німеччина). У рамках цього договору протягом 2005-06 років в Гамбурзі проходив стажування аспірант Островський Я.П. У 2010 році підписаний договір про співробітництво з Варшавською Політехнікою, згідно з яким заплановано обмін студентами і викладачами з метою інтернаціоналізації навчання, зокрема англійською мовою, обмін досвідом і розробка спільного навчально-методичного забезпечення за спеціальностями кафедри.

Міжнародне визнання наукових і методичних досягнень кафедри підтверджується запрошенням вчених кафедри для читання лекцій в університетах інших країн. Зокрема, професор Уланський В.В. з 1995 по 2011 рік працював доцентом кафедри авіаційної техніки, а потім професором кафедри електроніки в університеті Аль Фатех (Тріполі, Лівія), професор Яновський Ф.Й. запрошувався і виступав з лекціями у:


Делфтському технічному університеті TU-Delft, Нідерланди (1996-1998, 2003, 2004);
Технічному університеті Al-Balqa Applied University/Al-Huson University College, Йорданія (2007);
Hanyang University, Сеул, Південна Корея (2008);
Warsaw University of Technology, Польща (2010);
Китайській Акадмії наук, Пекін, КНР;
пересувній літній школі ITSS on Microwaves & Lightwaves, що організується у рамках спільної діяльності європейських університетів: ITSS-2000 (Москва), ITSS-2001 (Мадрид), ITSS-2002 (Мінськ), ITSS-2006 (Варшава) - разом із студентами.
Щорічно співробітники кафедри беруть участь у роботі різних нарад та конференцій за кордоном. Найбільша кількість закордонних відряджень здійснюється професором Яновським Ф.Й. та доцентом Сініциним Р.Б. Зокрема, засідання програмних комітетів конференцій MIKON, EuRAD, IRS щорічно відбуваються у Варшаві, Парижі, Амстердамі, Римі, Мюнхені та Манчестері.

Лише за останні 5 років за участю професорів Яновського Ф.Й. і Сініцина Р.Б., як членів програмних комітетів, голів секцій, рецензентів, були організовані міжнародні конференції у Великій Британії, Франції, Нідерландах, Польщі, Італії, Німеччині, Литві.

Викладачами кафедри Е.Г. Азнакаєвим, А.Я. Білецьким, Д.М. Глушком, О.М. Ключко, Р.Б. Сініциним, Ф.Й. Яновським зроблені наукові доповіді в багатьох країнах світу – Нідерландах, Чеській Республіці, Хорватії, Великій Британії, Франції, Польщі, Китаї, Німеччині, Литві, США, Італії, Ізраїлі та інших країнах.

Значну популярність отримала конференція MRRS – Microwaves, Radar and Remote Sensing Symposium, що проводиться у Києві (організатор і голова - професор Яновський Ф.Й., координатор - докторант Авер'янова Ю.А.). Ця конференція організується з трирічним циклом і двічі (2005 р. і 2008 р.) проходила у рамках Всесвітнього авіаційного конгресу у Національному авіаційному університеті. Так, в MRRS-2008 взяли участь учені та спеціалісти з 29 країн: України, Польщі, США, Білорусі, Йорданії, Румунії, , Хорватії, Чехії Данії, Німеччини, Угорщини, Італії, Франції, Саудівської Аравії, Люксембургу, Мексики, Великої Британії, Фінляндії, Південної Кореї, Росії, Туреччини, Австралії, Швейцарії, Іспанії, Бельгії, Малайзії, Нідерландів, Японії.

Наступна конференція MRRS-2011 відбулася минулого року, а у вересні 2010 р. пройшла менша, але також цікава конфренція – Radar Methods and Systems Workshop RMSW-2010. Крім того, кафедра радіоелектроніки спільно з кафедрою авіаційних радіоелектронних комплексів взяла участь в організації конференції “Statistical methods of signal and data processing” (SMSDP-2010), яка також відбулася у НАУ 13-14 вересня 2010 року.

За активної участі співробітників кафедри радіоелектроніки 25-26 вересня 2012 року в Національному авіаційному університеті пройшла конференція RMSW-2012 .

Кафедра виступила ініціатором створення на базі університету відділення (chapter) IEEE AES & SP – аерокосмічні та електронні системи і обробка сигналів.

Проф. Яновський Ф.Й. з 2004 по 2007 рік був членом Генеральної асамблеї Європейської мікрохвильової асоціації (EuMA), де офіційно представляв Україну, Грузію і Молдову.

Гранти для організації наукових конференцій і участі у різних міжнародних подіях надавалися Geoscience and Remote Sensing Society of IEEE; Міжнародним науковим фондом – International Science Foundation; EGS – Європейським геофізичним товариством, CRDF – Цивільним фондом досліджень і розвитку, ESA – Європейським космічним агентством, East-Ukrainian IEEE Chapter, EuMA – Європейською мікрохвильовою асоціацією. Гранти одержували проф. Яновський Ф.Й., проф. Прокопенко І.Г., доцент Синіцин Р.Б., аспіранти Марчук В.В., Островський Я.П., Пітерцев О.А., Бокал Ж.М., Кольченко І.В., Глушко Д.М., студенти Монахос К.В., Карнаушенко В.В., Конченко І.М., Шелевицька К.І., Семенова О.С., Воливач О.В.

Кафедра має прямі зв'язки і договори про співробітництво з:

Delft University of Technology, Nettherlands
Hamburg-Harburg Technical Uniiversity, Germany
Warsaw University of Technology, Poland
Hanyang University, Seoul, South Korea
Проводить і бере участь у міжнародних конференціях у Парижі, Лондоні, Мюнхені, Римі, Пекіні, Варшаві, Вільнюсі, Манчестері, Гонолулу, Празі, Давосі, Берліні, Гамбурзі, Києві, Харкові, Севастополі, Ялті і т.д.

