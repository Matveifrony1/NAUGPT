Заголовок:Самоврядування
Дата: ----------
URL: http://akik.nau.edu.ua/index.php?id=34
==================================================
Самоврядування
Студентське самоврядування - це право студентів університету вирішувати питання навчання і побуту, інструмент для захисту прав та інтересів студентів, а також можливість брати участь в управлінні вищим навчальним закладом. Студентське самоврядування в НАУ здійснюється студентами університету на громадських засадах, що визначається Статутом НАУ і здійснюються студентами у відповідності до Положення про студентське самоврядування НАУ, яке затверджено на Конференції студентів НАУ (Протокол №1 від 14.05.2019р). Органом студентського самоврядування в НАУ – є Студентська рада НАУ.


Герб Студради НАУ
Основною метою діяльності Студентської ради є:

1. Забезпечення виконання студентами своїх обов'язків та захисту їх прав.
2. Сприяння гармонійному розвитку особистості студента, формування у нього навичок майбутнього організатора, керівника.
3. Вдосконалення навчально-виховного процесу, якісного навчання, виховання духовності і культури студентів, зростання у студентської молоді соціальної активності та відповідальності за доручену справу.
Завдання Студентської ради:


- пропаганда та розвиток корпоративної культури, гордості за свій навчальний заклад;
- організація співробітництва зі студентами інших вищих навчальних закладів і молодіжними організаціями, в тому числі зарубіжними і міжнародними;
- координація діяльності командирів груп, контроль за дотриманням студентами навчальної та трудової дисципліни, оперативне реагування на їх порушення;
- координація роботи студентів з викладачами, наставниками академічних груп (кураторами) та кафедрами, деканатами факультетів;
- координація діяльності студентських рад інститутів та факультетів;
- інформування студентів про рішення адміністрації НАУ, Вченої ради та інше;
- забезпечення і захист прав та інтересів студентів;
- забезпечення виконання студентами своїх обов'язків;
- формування у студентів національної свідомості, гідності та самоповаги.
У складі Студентської ради функціонують відділи:


- культурно – спортивний відділ, який займається спортивно – оздоровчою роботою, проводить спортивні змагання з традиційних видів спорту, організовує заходи, спрямовані на розвиток публічної культури у студентів;
- інформаційно – соціальний відділ, який забезпечує розповсюдження інформації й максимальний доступ до неї, визначає проблеми студентів шляхом опитування та анкетування й сприяє подальшому включенні даних проблем й тематик при розгляді проектів
- навчально – виховний відділ організовує змагання з інтелектуальних ігор, сприяє залученню студентів до наукової роботи, організовує заходи спрямовані на розвиток морально-етичних засад.

На період 2010 – 2011 навчального року Студентська рада ІАСУ була активним учасником і організатором багатьох заходів, серед яких:
- традиційне змагання з міні-футболу на майданчику між гуртожитками, змагання між командами першого курсу та командами гуртожитків;
- флеш-моб до свята «Ми за Мир»
- разом з ТОСА проведено «Посвята мінусят» та «Дебют першокурсника», заходи призначено знайомству першокурсників між собою, показу ситуацій, які можуть трапитись на шляху студента та навчити знаходити виходи з даних ситуацій;
- залучання студентів до проведення випробувань готовності НСК «Олімпійський»;
- разом з студентською радою гуртожитку та ТОСА організовано свято «Хэллоуин» в маскарадних костюмах з видовбаними в гарбузі очами та свічкою, що горить;
- «Розсміши адміністрацію» захід організовано разом з ТОСА та студентською радою гуртожитку; команди, які брали участь у конкурсі говорили про те, що їх турбує, такий собі міні-КВН;
- участь у Молодіжному Інноваційному Форумі, присвяченого Міжнародному дню студента;
- залучання студентів в Клуб успішної молоді для формування публічної культури та розвиток морально-етичних засад;
- акція до «Дня боротьби зі СНІДом», спрямована на профілактику захворювання на ВІЛ серед молоді;
- конкурс «Маскі-шоу» присвячений новорічному святу;
- акція «Благодійний ярмарок», спрямований на допомогу дитячому будинку «Берізка» до Дня Святого Миколая;
- кулінарний конкурс «Салатна країна» до Дня Тетяни разом з Студентською радою гуртожитку та ТОСА;
- з нагоди «Дня закоханих» був проведений святковий вечір з реєстрацією шлюбів та видачі свідоцтв;
- до Міжнародного жіночого дня відбувся кулінарний конкурс «Канапка»; команди придумували назву своїй команді, назву канапці, готували безпосередньо перед журі та представляли виникнення канапки невеличкими сценками;
- разом з Студентською радою гуртожитку приймали участь у Всеукраїнському суботнику;

Студенти Інституту аерокосмічних систем управління брали участь у проектах:

- Містер НАУ
- Шаховий турнір
- Студвесна
- Футбольний турнір
- Суботники
- Забіг під каштанами

Команда інституту стала переможцем «Березневих паростків». Академічна група інституту посіла ІІІ місце в конкурсі «Найкраща академічна група». Студентська Рада організувала збір коштів на лікування студентів університету, хворих на рак. Найактивніші члени Студентської Ради, відмінники навчання інституту отримали Подяки ректора.