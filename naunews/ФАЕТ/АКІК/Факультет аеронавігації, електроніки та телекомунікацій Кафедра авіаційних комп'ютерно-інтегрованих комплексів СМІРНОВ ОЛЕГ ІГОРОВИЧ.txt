Заголовок:СМІРНОВ ОЛЕГ ІГОРОВИЧ

Дата: ----------
URL: http://akik.nau.edu.ua/index.php?id=17
==================================================
СМІРНОВ ОЛЕГ ІГОРОВИЧ
Доцент, кандидат технічних наук, доцент за кафедрою автоматизації управління літальних апаратів. Гарант освітньо-професійної програми "Інформаційне забезпечення та інженерія авіаційних комп’ютерних систем" другого (магістерського) рівня вищої освіти.
У 1974 році закінчив Київське вище інженерно-авіаційне військове училище ВПС за спеціальністю “Автоматичне, електро та приладне устаткування пілотованих повітряних і космічних літальних апаратів”, проходив службу у підрозділах військово-повітряних сил. У 1979 році закінчив ад'юнктуру в КВВІАУ ВПС, захистивши дисертацію на здобуття наукового ступеня кандидата технічних наук у галузі сучасних інерційних навігаційних систем. У процесі своєї науково-педагогичної діяльності обіймав посади викладача льотного вищого навчального закладу, викладача кафедри автоматизації управління літальних апаратів Київського ВВАІУ ВПС та начальника факультету командно-штабної підготовки ВПС України.
У 1996 році з метою підвищення кваліфікації був направлений у Великобританію, де закінчив Королівський коледж оборонних наук у Лондоні. Має великий досвід роботи у вищій військовій школі, зокрема з льотним складом. Є автором понад 100 наукових статей та навчальних посібників з авіаційного обладнання та бортових навігаційних систем. Ветеран збройних сил України. Закінчив службу у Збройних Силах у званні полковника. По закінченні військової служби працював науковим консультантом у трьох міжнародних фірмах.
Захоплюється фотографією, рибалкою та полюванням. Автор кількох видань з професійного рибальства та охорони природного середовища нашої Країни.