Заголовок:Міжнародна конференція ІЕЕЕ «Actual Problems of Unmanned Aerial Vehicles Developments»

Дата: ----------
URL: http://akik.nau.edu.ua/index.php?id=65
==================================================
Міжнародна конференція ІЕЕЕ «Actual Problems of Unmanned Aerial Vehicles Developments»
http://akik.nau.edu.ua/assets/news1/image011.jpg

17 жовтня 2017 року в актовій залі 1 корпусу розпочала роботу Міжнародна конференція «Actual Problems of Unmanned Aerial Vehicles Developments» («Актуальні проблеми розвитку безпілотних літальних апаратів»). Конференція під егідою ІЕЕЕ (Institute  of Electrical and Electronics Engineers) проводиться у Національному авіаційному університеті уже вчетверте і об’єднує численних вітчизняних та закордонних фахівців задля розв’язання актуальних проблем галузі.

   Цього року участь у конференції взяли 65 науковців із України, Польщі, Туреччини та Португалії. Відкрив захід Голова оргкомітету конференції, завідувач кафедри АКІК НАУ д.т.н., професор, засл. діяч науки і техніки України Віктор Синєглазов. Він привітав учасників та гостей з початком роботи і коротко окреслив стан розвитку БПЛА на теренах України:

   «Днями  у Києві відбулася Міжнародна спеціалізована виставка «Зброя і безпека – 2017». Зразків безпілотної техніки на ній при цьому було представлено відносно небагато: малочисельні виробники БПЛА сьогодні переважно копіюють застарілі західні зразки, не виробляючи власних. Причин цьому дві: відсутність сучасної технології виробництва та занедбаний стан науки в Україні загалом, яка зараз знаходиться без належного фінансування.  Наукова думка в нашій країні не еволюціонує, і, якщо так триватиме далі, на вітчизняному ринку залишаться тільки БПЛА іноземного виробництва. Тому проведення даної конференції в НАУ дуже актуально і важливо не тільки для наукової спільноти але в першу чергу для України і нашого університету».

   Одночасно Віктор Синєглазов відмітив те, що до участі у конференції регулярно долучаються студенти. На його думку, дослідження БПЛА – одна з найперспективніших тем, оскільки вона знаходиться на стику багатьох галузей на напрямків.

   Робота конференції відбувалася у 4 секціях, які відобразили основні напрямки розвитку БПЛА:

А. Проектування БПЛА;

В. Виробництво та обслуговування;

С. Обладнання БПЛА;

Прикладні аспекти використання БПЛА.
  Конференція тривала до 19 жовтня включно.

 

http://akik.nau.edu.ua/assets/news1/image012.gif

http://akik.nau.edu.ua/assets/news1/image013.gif

http://akik.nau.edu.ua/assets/news1/image014.jpg

