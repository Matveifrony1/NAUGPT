Заголовок:      Петро Порошенко вручив президентську премію  професору кафедри авіаційних комп’ютерно-інтегрованих комплексів Марині Мухіній. 


Дата: ----------
URL: http://akik.nau.edu.ua/index.php?id=72
==================================================
   Петро Порошенко вручив президентську премію  професору кафедри авіаційних комп’ютерно-інтегрованих комплексів Марині Мухіній. 

      22 лютого 2018 року під час зустрічі з обдарованою молоддю та молодими вченими Президент Петро Порошенко вручив науковцям премії Президента України для молодих вчених України 2017 року. В числі лауреатів  професор кафедри авіаційних комп’ютерно-інтегрованих комплексів НН ІІДС Марина Мухіна.  Премія Марії Мухіній присуджена за   представлену  актуальну роботу «Перспективна інтегрована навігація безпілотних авіаційних систем».

      Глава держави поділився враженнями після огляду виставки наукових проектів. За його словами, ці розробки свідчать про те, що вітчизняні молоді вчені не лише опанували сучасні технології, сучасні прилади, а й пропонують нові підходи для вирішення проблем у  різних сферах.

      Він зауважив, що на виставці представлені дві розробки у сфері безпілотних літальних апаратів. «Мені приємно, що ми одразу ж з паном ректором знайшли пропозиції, і я доручу нашій оборонній промисловості скоротити відстань від вашої розробки та випробувань, до виробництва та поставки на озброєння війська. Адже завдяки цьому будуть врятовані життя наших хлопців, які зараз боронять Україну на фронті», — підкреслив Президент.