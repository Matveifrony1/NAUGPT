Заголовок:Аблесімов О.К
Дата: ----------
URL: http://akik.nau.edu.ua/index.php?id=15
==================================================
професор, кандидат технічних наук, лауреат Державної премії України в галузі науки і техніки, Заслужений працівник освіти України, Ветеран збройних сил України напрям наукової діяльності: процеси і системи управління, автоматизація й оптимізація керування Народився 24 листопада 1948р. У 1971р. закінчив Військову академію бронетанкових військ з відзнакою та золотою медаллю. Проходив службу на інженерних посадах у військових частинах збройних сил. 1975-78рр. - ад'юнкт кафедри електроніки та автоматики вищеназваної академії. По закінченню ад'юнктури працював у Київському вищому танковому інженерному училищі (Київському інституті Сухопутних військ) на посадах викладача, старшого викладача, начальника науково-дослідного відділу, начальника кафедри. З 1996р. - начальник науково-дослідного управління воєнно-технічної політики Центрального науково-дослідного інституту озброєння та військової техніки Збройних сил України. 2003-04рр. - завідувач сектору підготовки та підвищення кваліфікації кадрів Рахункової палати України. Державний службовець сьомого рангу. У Національному авіаційному університеті працює з 2004 р. на посаді професора кафедри авіаційних комп'ютерно-інтегрованих комплексів Інституту Інформаційно-діагностичних систем. Кандидат технічних наук з 1978р. за спеціальністю 20.02.14 - озброєння та військова техніка, спецтема. Доцент з 1985 р, професор з 1992 р. За високий професіоналізм Указом президента України в 1995 р. присвоєно почесне звання „Заслужений працівник освіти України”. Основна наукова діяльність спрямована на зміцнення обороноздатності держави: керує та приймає участь у виконанні, згідно з державними замовленнями, наукових досліджень, спрямованих на розвиток і вдосконалювання озброєння й військової техніки (ОВТ), здійснює наукове супроводження програм розвитку ОВТ, розробляє й випробує зразки техніки. За розробку, впровадження у виробництво та експлуатацію комплексу високоточної протитанкової зброї Указом президента України присуджена Державна премія України в галузі науки і техніки 2009 року. Нагороджений орденом „За службу Батьківщині в ЗС СРСР” ІІІ ступеню, 8 медалями. Підготовив 5 кандидатів наук. Автор 195 наукових та навчально-методичних праць, 6 винаходів. Основні з них: Аблесімов О.К. Автоматичне керування рухомими об’єктами й технологічними процессами / О.К. Аблесімов, Є.Є. Александров, І.Є. Александрова. – Харків: НТУ ХПІ, 2008. – 443с.; Аблесімов О.К. Курс теорії автоматичного керування/ О.К. Аблесімов.- К.: Освіта України, 2013. – 270с.; Ablesimov А. Limit cycles in nonlinear systems of stabilization / A. Ablesimov, K. Polezhay. –Electronics and control systems №1 (35), - К.: НАУ, 2013. Р. 75-80.; Ablesimov А. To the matter on sensors’ selection of automatic systems / A. Ablesimov. - Авіація у XXI столітті – Безпека в авіації та космічні технології: Матеріали III ВК. – К.: НАУ, 2008. – Т.2. – С. 32.37 – 32.40