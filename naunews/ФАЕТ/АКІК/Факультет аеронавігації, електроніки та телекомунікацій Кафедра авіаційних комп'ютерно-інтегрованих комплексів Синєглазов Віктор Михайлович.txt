Заголовок:Синєглазов Віктор Михайлович
Дата: ----------
URL: http://akik.nau.edu.ua/index.php?id=13
==================================================
Професор, доктор технічних наук, лауреат Державної премії України, Заслужений діяч науки і техніки України Синєглазов Віктор Михайлович працює завідувачем кафедри авіаційних комп’ютерно-інтегрованих комплексів Національного авіаційного університету (НАУ), 03680, м. Київ, пр-т Комарова, 1. Освіта: 1973 — Київський політехнічний інститут (КПІ) (з відзнакою), факультет автоматики та електроприладобудування, спеціальність «Автоматика і телемеханіка», 1980 — захистив кандидатську дисертацію зі спеціальності «Технічна кібернетика і теорія інформації», 1995 — захистив докторську дисертацію зі спеціальності «Автоматизовані системи управління та обробки інформації», 1995 — отримав вчене звання професора. Кар’єра: 1973–1974 — КПІ, інженер кафедри технічної кібернетики, 1974–1977 — аспірант кафедри технічної кібернетики, старший науковий співробітник кафедри технічної кібернетики, 1989–1995 — доцент НАУ, 1996–2000 — НАУ, завідувач кафедри авіаційних комп’ютерних інтегрованих комплексів, 2003–2010 — НАУ, директор Інституту електроніки та систем управління, з 2000 р. по теперішній час — завідувач кафедри авіаційних комп’ютерно-інтегрованих комплексів, науковий керівник Науково-навчального центру інтегрованих комп’ютерних технологій, науковий керівник Науково-дослідної лабораторії синтезу та відтворення об’ємного зображення; науковий керівник Науково-навчального центру відновлювальних джерел енергії. Основні професійні досягнення: Синєглазов В.М. — відомий спеціаліст у галузі автоматизованого проектування, відновлювальних джерел енергії, обробки результатів натурних експериментів, автоматичних та автоматизованих систем управління літальними апаратами, був науковим керівником робіт, пов’язаних з розробкою та впровадженням відновлювальних джерел енергії, нової авіаційної та ракетної техніки; значну увагу приділяє розробці науково-технічних основ захисту авіаційної та ракетної техніки від руйнівних дій електричної блискавки; професор Синєглазов В.М. — визнаний вчений у галузі теплових методів неруйнівного контролю, автор нового підходу до розв’язання зворотних задач неруйнівного контролю, який було впроваджено у теплових дефектоскопах; один із основних організаторів багатьох важливих міжнародних наукових форумів, останні з яких — 3rd World Congress «Aviation XXI-st Century», VI, VII, VIII Міжнародні науково-технічні конференції «Авіа-2004, 2006, 2007», перша та друга Міжнародні науково-технічні конференції «Моделювання в електротехніці, електроніці та світлотехніці»; неодноразово у складі урядових делегацій України представляв свої науково-технічні розробки за кордоном (Китай, Німеччина); був керівником науково-дослідної роботи, яка виконувалась спільно з Шаньдунським університетом (Китай, м. Цзінань, 2004–2006); представляв напрямок «Аерокосмічні та електронні системи» на конгресі ІЕЕЕ у м. Квебек (Канада, 2008); підтримує наукові контакти з науковцями науково-дослідних та освітянських установ понад 10 країн світу; результати його досліджень регулярно проходять апробацію та отримують визнання на міжнародних наукових конференціях; під його керівництвом захищено 18 кандидатських та 1 докторська дисертація. Опубліковані праці: автор та співавтор близько 600 наукових та навчально-методичних праць, серед яких монографії, підручники, навчальні посібники, авторські свідоцтва, патенти на винаходи. Нагороди: нагрудний знак «Відмінник освіти України» (2002), лауреат Державної премії України в галузі науки і техніки (2004), нагрудний знак «Петро Могила» МОН України (2007), «Заслужений діяч науки і техніки» (2009), почесне звання Senior Member Інституту інженерів електриків та електронників (IEEE) (США), «Нагрудний знак ім. М.К. Янгеля» Національного космічного агентства України (2010). Членство у спілках: дійсний член Міжнародної академії навігації та управління рухом (Росія, м. Санкт-Петербург), Нью-Йоркської академії наук (США), головний редактор наукового журналу «Електроніка та системи управління», голова спеціалізованої вченої ради із захисту докторських дисертацій за спеціальностями «Авіаційно-космічні тренажери», «Системи автоматизації проектувальних робіт», «Радіотехнічні та телевізійні системи» (2003). E-mail: svm@nau.edu.ua