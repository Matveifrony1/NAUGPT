Заголовок:Вихованці Природнічо-наукового ліцею 145 завітали на кафедру

Дата: ----------
URL: http://akik.nau.edu.ua/index.php?id=61
==================================================
Вихованці Природнічо-наукового ліцею 145 завітали на кафедру
Авіаційних комп'ютерно-інтегрованих комплексів. 
23            

На кафедру Авіаційних комп'ютерно-інтегрованих комплексів завітали вихованці Природнічо-наукового ліцею 145 на чолі з директором ліцею Левтиком М.М. Київський природничо-науковий ліцей № 145 це освітній заклад у Печерському районі міста Києва, за адресою вулиця Шота Руставелі, 46. Навчання здійснюється українською мовою. У ліцеї навчаються учні 8—11 класів, прийом до 8—9 класів здійснюється на конкурсній основі. Профільні дисципліни: фізика, математика, інформатика, хімія, біологія.

23            
Природничо-науковий ліцей №145 відрізняється тим, що його учні разом з викладачами беруть участь у наукових дослідженнях учених Національного університету ім. Т.Г. Шевченко. З метою залучення ліцеїстів до наукових досліджень у сфері авіації та космонавтики представники нашого факультету за запрошенням директора ліцею Миколи ЛЕВТИКА та його заступника Костянтина ЛЯТАМБУРА, провели з учнями старших класів 145-го ліцею бесіду про основні напрями наукових досліджень учених Національного авіаційного університету та про їхні здобутки. Ліцеїсти були зацікавлені, тому їм запропоновано участь у наукових дослідженнях, а також у проектах Малої академії наук України.

23            

Ліцеїсти ознайомилися з лабораторіями кафедри АКІК. Під час заходу з вихованцями зустрівся завідувач кафедри Віктор Синєглазов, Лауреат державної премії України в галузі науки і техніки, Заслужений діяч науки і техніки України, професор, доктор технічних наук; професор кафедри Микола Філяшкін; ст. викладач Олександр Гордіенко та інші члени колективу кафедри, які розповіли про новітні технології у галузі автоматизації та комп'ютерно-інтегрованих технологій. Чекаємо на талановиту молодь у лавах майбутніх абітурієнтів. Отримуйте необхідні знання та свідомо приймайте найважливіші рішення.