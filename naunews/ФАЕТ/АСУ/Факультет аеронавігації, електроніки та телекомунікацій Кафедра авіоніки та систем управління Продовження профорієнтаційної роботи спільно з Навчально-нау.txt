Заголовок:Продовження профорієнтаційної роботи спільно з Навчально-науковим інститутом розвитку освіти ДУ КАІ

Дата: ----------
URL: https://asu.kai.edu.ua/2025/03/21/%d0%bf%d1%80%d0%be%d0%b4%d0%be%d0%b2%d0%b6%d0%b5%d0%bd%d0%bd%d1%8f-%d0%bf%d1%80%d0%be%d1%84%d0%be%d1%80%d1%96%d1%94%d0%bd%d1%82%d0%b0%d1%86%d1%96%d0%b9%d0%bd%d0%be%d1%97-%d1%80%d0%be%d0%b1%d0%be%d1%82/
==================================================
Продовження профорієнтаційної роботи спільно з Навчально-науковим інститутом розвитку освіти ДУ КАІ
Від admin-dev2 / 21.03.2025
5397667104225881249
5397667104225881248
13 березня 2025року  на кафедрі авіоніки та систем управління продовжено серію зустрічей з профорієнтації, а саме: учнів старших класів Ліцею № 43 м. Києва ознайомили зі спеціальностями кафедри авіоніки та систем управління ФАЕТ та провели майстер клас.

Зустріч з учнями організувала директор Навчально-наукового інституту розвитку освіти – Галина Лазарєва.

З вітальним словом до учасників заходу звернулася Тачиніна Олена, д.т.н., професор, завідувачка кафедри авіоніки та систем управління у навчально-науковій лабораторії електроніки компанії Ajax Systems ФАЕТ.

Олена Миколаївна розповіла, що авіоніка це  сукупна назва усіх електронних систем, розроблених для використання на літальних апаратах, штучних супутниках та пілотованих засобах космонавтики. Учні дізналися, що авіоніка включає в себе : системи керування,  комунікації,  навігації,  відображення інформації та управління  різними пристроями – від складних (радіолокаційні, пілотажно-навігаційні комплекси тощо) до найпростіших (освітлювальне обладнання, елементи енергозабезпечення). 

Випускники можуть працювати в різних напрямках:

– Авіаційна промисловість: розробка, виробництво, налаштування та обслуговування авіонічного обладнання та систем.

– Цивільна авіація: технічне обслуговування та ремонт авіоніки у літаках та вертольотах.

Практичне заняття провела Тетяна Соломаха, старший викладач кафедри авіоніки та систем управління.

Старшокласники взяли участь в експериментах, присвячених детальному вивченню постійних, змінних, фоторезисторів та світлодіодів. Протягом заходу вони дізналися про функції та застосування резисторів в електричних ланцюгах, способи їх об’єднання, а також методи вимірювання струму, напруги та опори за допомогою мультиметра.


Завідувачка кафедри АСУ, Тачиніна О.М. з вітальним словом

Старший викладач кафедри — Тетяна Соломаха
5397667104225881254
Висловлюємо щиру вдячність за співпрацю і сприяння в проведенні  профорієнтаційного заходу Галині Лазарєвій – директору Навчально-наукового інституту розвитку освіти ДУ КАІ, Лазебник Наталії – директору ліцею, Даценко Катерині – заступнику директора та Гуленку Андрію – класному керівникові! Бажаємо мирного неба, успіхів, реалізації планів, віри в себе і в Україну!