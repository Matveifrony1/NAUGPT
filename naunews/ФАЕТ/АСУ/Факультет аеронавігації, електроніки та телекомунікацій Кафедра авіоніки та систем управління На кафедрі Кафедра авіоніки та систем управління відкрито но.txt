Заголовок:На кафедрі АСУ відкрито новий навчальний курс із проектування гіростабілізованих платформ

Дата: ----------
URL: https://asu.kai.edu.ua/2025/02/26/%d0%bd%d0%b0%d0%b2%d1%87%d0%b0%d0%bb%d1%8c%d0%bd%d0%b8%d0%b9-%d0%ba%d1%83%d1%80%d1%81-%d1%96%d0%b7-%d0%bf%d1%80%d0%be%d0%b5%d0%ba%d1%82%d1%83%d0%b2%d0%b0%d0%bd%d0%bd%d1%8f-%d0%b3%d1%96%d1%80%d0%be/
==================================================
На кафедрі АСУ відкрито новий навчальний курс із проектування гіростабілізованих платформ
Від admin-dev2 / 26.02.2025

У грудні 2024 року в лабораторії КАІ-AJAX Lab проходив навчальний курс із проектування гіростабілізованих платформ. Його проводили викладачі кафедри авіоніки та систем управління спільно із зовнішніми експертами, а учасниками стали студенти 1-го та 2-го курсів.

Протягом курсу студенти здобули практичні навички проектування у CAD-системах, збирали та налаштували спроектовані ними конструкції. Ознайомились з технологіями виготовлення деталей (3д друк, фрезерування, токарні роботи). Як результат навчання, вони розробили та виготовили власні компактні стабілізаційні платформи. Серед усіх особливо відзначилася студентка першого курсу Михайлова Дар’я та студент другого курсу Купневич Антон,  які продемонстрували високий рівень знань та інженерної майстерності

З метою обговорення перспектив розвитку цього напряму та можливої співпраці до лабораторії завітав очільник КБ «Луч» Олег Користильов разом із представницею Міністерства оборони України. Під час зустрічі обговорювали майбутні можливості взаємодії між університетом та КБ, перспективи впровадження нових розробок та підтримки студентських ініціатив.

Зустріч стала важливим кроком у розширенні співпраці між освітніми закладами та оборонними підприємствами, відкриваючи нові горизонти для молодих інженерів.