Заголовок: В Одеській національній академії зв’язку ім. О.С. Попова відбувся II тур Всеукраїнської студентської олімпіади з телекомунікацій
Дата: 02.05.2018
URL: https://tks.nau.edu.ua/2018/05/02/v-odeskij-natsionalnij-akademiyi-zv-yazku-im-o-s-popova-vidbuvsya-ii-tur-vseukrayinskoyi-studentskoyi-olimpiady-z-telekomunikatsij/
==================================================
25-27 квітня 2018 року в Одеській національній академії зв’язку ім. О.С. Попова було проведено II тур Всеукраїнської студентської олімпіади зі спеціальності «Телекомунікації та радіотехніка», напрями «Телекомунікаційні системи та мережі» та «Інформаційні мережі зв’язку».

Відповідно до наказу Міністерства освіти і науки України № 1572 від 06.12.2017р. олімпіада проводилася на базі Одеської національної академії зв’язку ім. О.С. Попова в дев’ятий раз поспіль.

Цього року до оргкомітету надійшло 59 анкет учасників з 10 закладів вищої освіти ІІІ-ІV рівнів акредитації з 9 міст України: Запоріжжя, Києва, Красноармійська, Львова, Одеси, Полтави, Сум, Харкова та Чернівців. Цьогоріч кількість учасників, що за фактом взяли участь у 2-му турі Олімпіади розподілилася таким чином: 4й курс, напрям «Телекомунікації» – 22 особи; 5й курс, напрям «Інформаційні мережі зв’язку» ­– 12 осіб; 5й курс, спеціальність «Телекомунікаційні системи та мережі» – 16 осіб.

Протягом змагань учасники олімпіади розв’язували завдання з таких дисциплін: «Телекомунікаційні системи передачі», «Напрямні системи електричного та оптичного зв’язку», «Теорія електрозв’язку», «Системи комутації та розподілу інформації», «Обчислювальна техніка та мікропроцесори», «Системи мобільного зв`язку», «Телекомунікаційні та інформаційні мережі», «Інтернет-сервіси та технології».

За результатами олімпіади кращі студенти були нагороджені дипломами та грамотами. Студентка нашої кафедри Коберник Анастасія Юріївна нагороджена грамотою за оригінальне розв’язання задачі з дисципліни “Обчислювальна техніка та мікропроцесори”.