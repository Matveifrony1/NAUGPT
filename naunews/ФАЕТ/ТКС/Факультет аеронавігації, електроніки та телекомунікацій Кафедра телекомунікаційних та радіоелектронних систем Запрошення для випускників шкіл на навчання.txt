Заголовок: Запрошення для випускників шкіл на навчання
Дата: 11.11.2017
URL: https://tks.nau.edu.ua/2017/11/11/zaproshennya-dlya-vypusknykiv-shkil-na-navchannya/
==================================================
Кафедра телекомунікаційних систем запрошує випускників шкіл на 1-й курс бюджетної та контрактної форм навчання за спеціальністю  «Телекомунікації та радіотехніка»

Світ вступив у еру постіндустріального розвитку, еру інформаційних технологій. Інформаційні технології нас оточують усюди: радіо та телебачення, телефонний, стільниковий та супутниковий зв’язок, Інтернет – все це відноситься до телекомунікацій. Якщо ви хочете не лише дізнатись, як все це працює, а й навчитись адмініструвати, вимірювати та керувати такими системами, то приходьте до нас на кафедру для освоєння спеціальності 172 «Телекомунікації та радіотехніка», яка містить в собі дві спеціалізації:

– «Телекомунікаційні системи та мережі»;

– «Програмно-апаратні технології захисту інформації в телекомунікаціях».

Телекомунікаційна система – це сукупність технічних і програмних засобів, призначених для обміну інформацією між джерелом та отримувачем повідомлень (меседжів). Отже, це типова інформаційно-телекомунікаційна система.

Типовий склад інформаційно-телекомунікаційної системи:

– серверне обладнання (комп’ютери з підвищеною продуктивністю та технічними характеритиками);

– активне мережеве обладнання і обладнання зв’язку – це комутатори, маршрутизатори, модеми, бездротові точки доступу, телефонні мережі загального користування, міжмережеві екрани;

– середовище передачі даних – це телефонні кабелі, оптоволоконні та бездротові канали передачі даних ( Wi-Fi, LTE);

– кінцеві пристрої – це телефонні апарати, мобільні пристрої, ноутбуки або стаціонарні комп’ютери.

Навчаючись на нашій кафедрі за спеціалізацією «Телекомунікаційні системи та мережі», ви маєте змогу отримати знання у сфері проектування, експлуатації, модернізації та програмування інформаційно-телекомунікаційних систем.

Якщо ви виберете спеціалізацію «Програмно-апаратні технології захисту інформації в телекомунікаціях», то навчитеся захищати телефонні канали загального користування, а також приміщення в яких вони знаходяться. Крім того, ви ознайомитесь та навчитеся протидіяти найбільш розповсюдженим видам комп’ютерних загроз, до яких відносяться:

– шкідливе програмне забезпечення (віруси, мережеві хробаки (networm), руткіти, клавіатурні шпигуни, рекламні системи;

– інтернет-шахрайство( фішинг);

– розсилання СПАМу;

– несанкціонований доступ до інформаційних ресурсів;

– бот-мережі;

– DDOS-атаки;

– крадіжки особистості.

Склад кафедри

На кафедрі працює високо-кваліфікований викладацький склад, з них 16 викладачів вищої категорії – професорів та докторів наук. Це дозволяє кафедрі здійснювати підготовку не лише бакалаврів, а й магістрів та аспірантів.

Студенти спеціальності «Телекомунікації та радіотехніка» приймають активну участь у науково-практичних конференціях, наукових розробках та профільних олімпіадах. Створене студентське наукове товариство «Wisetel».

Партнери кафедри

Кафедра має давні традиції  у сфері розробки та експлуатації авіаційно-телекомунікаційного обладнання та підтримує тісні зв’язки з експлуатаційними підрозділами авіа-підприємств.

Головний аеропорт країни ДП МА «Бориспіль» є навчальним полігоном кафедри. Служби телекомунікацій практично всіх аеропортів країни і великої кількості закордонних аеропортів забезпечені випускниками нашої кафедри. Кафедра активно співпрацює та проводить спільні тренінги з підприємствами ІТ-галузі та операторами мобільного зв’язку. Наші фахівці працюють у провідних лабораторіях світу, зокрема: Bell Labs, Symantec та ін. Ми співпрацюємо з АНТК ім. О.К. Антонова, «Украерорух», ДССЗЗІ, СБУ, «Київстар», «Лайфсел», «Водафон» тощо.

Наші випускники працюють, на підприємствах, установах та організаціях:

Термін навчання на денній формі:

Бакалавр – 4 роки

Магістр – 1,5 року

Кваліфікація випускників (згідно класифікатора професій України ДК 003:2010):

– бакалавра – фахівець із телекомунікаційної інженерії

– магістра:

1) науковий співробітник (електроніка, телекомунікації);

2) інженер інформаційно-телекомунікаційних  технологій.

Наша адреса:

03058, м. Київ,

проспект Космонавта Комарова, 1

корпус № 3, ауд. 3-208.

www.tks.nau.edu.ua

tks@nau.edu.ua

тел.:406-73-92,408-18-38

Їхати до зупинки «Національний авіаційний університет» автобусом №69; маршрутними таксі №№ 69, 401, 411, 438, 421, 433, 442, 573.