Заголовок: Участь представників факультету на Tide NATO Hackathon 2024
Дата: 29.02.2024
URL: https://tks.nau.edu.ua/2024/02/29/uchast-predstavnykiv-fakultetu-na-tide-nato-hackathon-2024/
==================================================
У період з 19 по 23 лютого 2024 року в Амстердамі, Нідерланди, відбувся важливий захід для міжнародної технологічної спільноти – Tide NATO Hackathon 2024. Серед учасників цього інноваційного заходу виокремилися представники України – в.о. декана Факультету аеронавігації, електроніки та телекомунікацій (ФАЕТ) Роман Одарченко та аспірант кафедри телекомунікаційних та радіоелектронних систем Максим Рябенко.
Цей захід, під егідою NATO, об’єднав талановитих інженерів, програмістів та інноваторів із різних країн для спільної роботи над викликами та завданнями в галузі кібербезпеки та інформаційних технологій. В.о. декана ФАЕТ Роман Одарченко та аспірант Максим Рябенко представляли Україну у складі команди Krab, яка взяла участь за напрямком “Medical thesaurus“. Наші учасники виконали всі поставлені перед командою задачі, проте, нажаль, не змогли пробитись до фіналу змагань.
Значною перевагою участі у подібного роду змагань є можливість не лише долучитися до розв’язання сучасних завдань у сфері ІТ та кібербезпеки, але й встановлювати контакти з іншими фахівцями з усього світу. Так, наприклад, цього року захід зібрав 37 команд з 21 країни. Важливим є і те, що такі заходи сприяють підвищенню міжнародної репутації українських фахівців у галузі інформаційних технологій.
Нагадаємо, що науково-дослідницька робота та інновації у сфері технологій в Україні востаннє отримують все більше уваги та підтримки. Участь у таких заходах, як Tide NATO Hackathon, є чудовою нагодою для представлення власних досягнень та підтвердження високого рівня компетентності національних фахівців, що й зробили наші представники. Бажаємо їм перемоги на наступних змаганнях подібного рівня!