Заголовок: Участь у круглому столі на тему «Підвищення кіберстійкості критичних об’єктів в Україні: виклики в Україні»
Дата: 25.05.2023
URL: https://tks.nau.edu.ua/2023/05/25/uchast-u-kruglomu-stoli-na-temu-pidvyshhennya-kiberstijkosti-krytychnyh-ob-yektiv-v-ukrayini-vyklyky-v-ukrayini/
==================================================
24 травня 2023 року в межах Проєкту Еразмус+ модуль Жан Моне «Європейський досвід для підвищення стійкості критично важливих об’єктів в Україні» (Проєкт №: 101085825 – ERASMUS-JMO-2022-MODULE) відбувся круглий стіл на тему «Підвищення кіберстійкості критичних об’єктів в Україні: виклики в Україні».       Загалом на захід приєдналося 50 учасників, серед яких були представники критичних інфраструктур України, викладачі та студенти ЗВО, а також всі дотичні до цієї галузі та зацікавлені осіби.       В межах круглого столу відбулося обговорення стану кіберзахисту критичних об’єктів в Україні та шляхи підвищення їх кіберстійкості.       Завідувач кафедри телекомунікаційних та радіоелектронних систем Національного авіаційного університету Роман Одарченко виступив на тему «Безпека стільникових мереж зв’язку як частини критичної інфраструктури України». Під час виступу були обговорені питання щодо напрямків удосконалення систем кібербезпеки стільникових мереж, ландшафт кіберзагроз 5G, а також перспективи та виклики розгортання стільникових мереж 5G як критичної інфраструктури в Україні.
Наприкінці заходу Марина Євдокименко (д.т.н., професорка Харківського національного університету радіоелектроніки, координаторка Проєкту «Європейський досвід для підвищення стійкості критично важливих об’єктів в Україні») анонсувала наступні активності за Проєктом, а саме Літню школу’23 для студентів.