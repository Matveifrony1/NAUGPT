Заголовок: Співпраця з Казахстансько-Британським Технічним Університетом
Дата: 30.11.2021
URL: https://tks.nau.edu.ua/2021/11/30/zustrich-iz-predstavnykamy-fakultetu-informatsijnyh-tehnologij-kazahstansko-brytanskogo-tehnichnogo-universytetu/
==================================================
Вчора за ініціативи завідувача кафедри телекомунікаційних та радіоелектронних систем ФАЕТ Романа Одарченка, під час адміністративної наради факультету аеронавігації, електроніки та телекомунікацій відбулась зустріч із представниками факультету Інформаційних Технологій  Казахстансько-Британського Технічного Університету (https://kbtu.edu.kz/ru/faculties/faculty-of-information-technology). Казахстанську сторону представляв декан факультету Бісембаєв Алібек Сапарбекович та його заступник Азамат Іманбаєв, який, до речі перебуває на стажуванні в Національному авіаційному університеті. Під час зустрічі були обговорені можливості міжнародної співпраці між нашими навчальними закладами. Кожна зі строрін розповіла  про свої можливості та переваги, а також було намічено план дій щодо спільної роботи. Першим кроком, при цьому, має стати підписання двосторонньої угоди про співпрацю. Маємо надію на започаткування плідної співпраці із одним із найкращих вишів Республіки Казахстан!