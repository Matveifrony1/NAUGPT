Заголовок: День відкритих дверей НН ІАН
Дата: 14.11.2016
URL: https://tks.nau.edu.ua/2016/11/14/den-vidkrytyh-dverej-nn-ian/
==================================================
12 листопада 2016 року в навчально-науковому інституті Аеронавігації відбувся День відкритих дверей. На захід були запрошені учні загальноосвітніх шкіл, коледжів, ліцеїв Києва та області. В цьому році для гостей заходу була підготовлена дуже цікава програма.

Для абітурієнтів та їх батьків була організована виставка сконструйованих в НАУ безпілотних літальних апаратів, відбулися показові польоти полікоптерів та проведена ознайомлювальна зустріч з адміністрацією інституту та всіма завідувачами випускових кафедр.
    
Спочатку директор НН ІАН Мачалін Ігор Олексійович виступив із привітальним словом.

Заступник директора ІДП Черіпко Сергій Іванович ознайомив всіх присутніх із можливостями навчання на підготовчих курсах НАУ.

А потім заступник директора НН ІАН Одарченко Роман Сергійович розповів абітурієнтам та їх батькам про основні напрями роботи Інституту, ознайомив з напрямами та спеціальностями, за якими проводиться підготовка висококваліфікованих фахівців, розповів про перспективи працевлаштування.

Наостанок відповідальний секретар приймальної комісії НАУ Ткаліч Олег Петрович ознайомив абітурієнтів та їхніх батьків із тонкощами та нововведеннями прийому на навчання в 2017 році.

По закінченню зустрічі було проведено екскурсійний огляд лабораторій та навчальних аудиторій інституту, відбулося проведення запланованих майстер-класів.