Заголовок: Презентація програми стажування “Стрибок у життя”
Дата: 12.12.2016
URL: https://tks.nau.edu.ua/2016/12/12/prezentatsiya-danoyi-programy-stazhuvannya-strybok-u-zhyttya/
==================================================
Програма “Стрибок у життя:)”, що надає чудову можливість для талановитих студентів реалізувати свій потенціал та розвинути професійні навички в умовах реального бізнес-середовища, сьомий рік поспіль запрошує майбутніх спеціалістів на практиці ознайомитись з обраною професією та зробити перші кроки в своїй кар’єрі у великій успішній компанії.

“Стрибок у життя:)” – це комбінація теоретичного навчання та практичних завдань, які є частиною реальних бізнес-процесів. Вона передбачає також розробку і захист проектних робіт, як групових, так і індивідуальних, які оцінюють експерти компанії. Після завершення участі в програмі студенти не лише поглиблюють свої теоретичні знання, але й отримають цінний професійний досвід, а найталановитіші учасники – своє перше запрошення на роботу та можливість стати частиною дружної команди lifecell. Кожного студента в рамках “Стрибок ужиття:)” супроводжує персональний куратор-менеджер lifecell, який допомагає учаснику на кожному кроці знайомства із власною професією.

Для lifecell програма “Стрибок у життя:)” – це можливість зробити власний внесок у розвиток та професійне становлення молодих фахівців, залучити талановиту молодь до технологічної та перспективної галузі, підняти престиж технічних професій. Програма допомагає студентам остаточно визначитись з вибором подальшої кар’єри, спробувати свої сили в реальному бізнесі та відчути переваги роботи в успішній та динамічній міжнародній компанії. Загалом, за сім років існування програми “Стрибок у життя:)”, 285 майбутніх спеціалісти успішно пройшли навчання в стінах компанії, а 102 найкращих – отримали запрошення приєднатись до команди lifecell.

В нашому інституті презентація даної програми стажування відбудеться 15 грудня 2016 року о 13-30 в аудиторії 4-201. Запрошуються всі бажаючі!