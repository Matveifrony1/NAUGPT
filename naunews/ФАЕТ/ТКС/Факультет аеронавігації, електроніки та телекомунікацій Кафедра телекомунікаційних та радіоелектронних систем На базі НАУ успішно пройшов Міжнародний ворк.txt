Заголовок: На базі НАУ успішно пройшов Міжнародний воркшоп з проблем синтезу та аналізу алгоритмів оброблення даних
Дата: 08.11.2024
URL: https://tks.nau.edu.ua/2024/11/08/na-bazi-nau-uspishno-projshov-mizhnarodnyj-vorkshop-z-problem-syntezu-ta-analizu-algorytmiv-obroblennya-danyh/
==================================================
5 листопада 2024 року на базі Факультету аеронавігації, електроніки та телекомунікацій Національного авіаційного університету відбувся Перший міжнародний воркшоп «Algorithms of Data Processing».
Захід, присвячений актуальним питанням синтезу та аналізу алгоритмів оброблення даних у системах цивільної авіації, об’єднав провідних науковців, фахівців галузі, студентів та аспірантів. Загалом було представлено 18 доповідей від представників Національного авіаційного університету, Льотної академії НАУ, Національного технічного університету України «Київський політехнічний інститут імені Ігоря Сікорського», ДП «Антонов», Shanxi Agricultural University (Китай), Caucasus University (Грузія), Higher School of Computer Science, Electronics and Automation (Франція), ITM Technische Universität Dresden (Німеччина), Dublin City University (Ірландія). Усі доповіді викликали жваві професійні дискусії та конструктивні обговорення серед учасників. Матеріали воркшопу «Algorithms of Data Processing» подані на розгляд до періодичного видання CEUR Workshop Proceedings, що індексується науково-метричною базою Scopus.
Проведення такого масштабного заходу на базі НАУ стало вагомим внеском у розвиток систем цивільної авіації та сприяло обміну передовим досвідом між представниками авіаційної спільноти з різних країн світу.
Висловлюємо вдячність організаторам та учасникам за високий рівень підготовки та плідну співпрацю.