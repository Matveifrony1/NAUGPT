Заголовок: Конкурс Huawei Ukraine Student Tech Challenge 2024
Дата: 11.11.2024
URL: https://tks.nau.edu.ua/2024/11/11/konkurs-huawei-ukraine-student-tech-challenge-2024/
==================================================
З 21 жовтня до 8 листопада тривав конкурс Huawei Ukraine Student Tech Challenge 2024 для студентів технічних спеціальностей, у якому учасники змагалися в чотирьох напрямках: Radio Access Network Planning, Thermal Management, Transport Network Engineering та Project Management.
Нашу кафедру ТКРС представляли дві команди, які працювали під керівництвом в.о. декана ФАЕТ, професора кафедри ТКРС Романа Одарченка:
Radio Access Network Planning – команда “DSM” у складі Дмитра Антіпова, Миколи Дроздовського та Сергія Галенка.
Radio Access Network Planning – команда “DSM” у складі Дмитра Антіпова, Миколи Дроздовського та Сергія Галенка.
Project Management – команда «Nexus» у складі Алли Пінчук та Іллі Войтюка.
Project Management – команда «Nexus» у складі Алли Пінчук та Іллі Войтюка.
Протягом двох тижнів наші команди розв’язували складні практичні завдання, максимально наближені до реальних умов. Так, команда “DSM” у напрямку Radio Access Network Planning займалася аналізом міста Бердичів, досліджуючи демографічні та географічні аспекти, а також ключові локації. Вони розробили оптимальний план розміщення базових станцій для трьох операторів, щоб забезпечити найкраще покриття, швидкість та ємність мережі, а також підготували детальний технічний та фінансовий план.
Команда «Nexus» у напрямку Project Management працювала над розробкою плану модернізації LTE-мережі для мобільного оператора. Їхнє завдання включало також розробку HR-плану та плану підрядників, оцінку ризиків і припущень, калькуляцію вартості проєкту, а до того ж і створення шаблону або додатку для автоматизації цього процесу. «Nexus» успішно справились з поставленим завдання, виконавши всі необхідні планування, розрахунки та розробивши унікальний вебдодаток NexusPM.
Після двох тижнів напруженої роботи 4 листопада команди успішно презентували свої рішення, а вже 8 листопада на церемонії нагородження за результатами оцінювання журі команда «Nexus» здобула 1 місце у напрямку Project Management.
Вітаємо наших переможців та бажаємо подальших успіхів!