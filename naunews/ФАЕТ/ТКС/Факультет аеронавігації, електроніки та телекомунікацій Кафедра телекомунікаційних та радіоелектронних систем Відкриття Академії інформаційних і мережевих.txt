Заголовок: Відкриття Академії інформаційних і мережевих технологій ICT Academy
Дата: 23.10.2021
URL: https://tks.nau.edu.ua/2021/10/23/vidkryttya-akademiyi-informatsijnyh-i-merezhevyh-tehnologij-ict-academy/
==================================================
В рамках співпраці Національного авіаційного університету та компанії Huawei Ukraine на базі кафедри Телекомунікаційних та радіоелектронних систем була відкрита Академія інформаційних і мережевих технологій (ICT Academy). Програма Академії ґрунтується на унікальному синтезі традиційної освіти з мультимедійними навчальними курсами і засобами тестування на базі сучасних технологій. Такий метод навчання готує майбутніх випускників університету до роботи в області мережевих та інформаційних технологій в державному і приватному секторах економіки.  Учасники програми отримають можливість почати свою кар’єру в Huawei Ukraine або партнерських компаніях.

Студенти та аспіранти, що навчаються за спеціальністю 172 “Телекомунікації та радіотехніка” мають можливість прийняти участь у програмі навчання та сертифікації на базі Академії інформаційних і мережевих технологій.

Долучайтесь за посиланням:

Huawei — це провідний всесвітній постачальник рішень для інфраструктури інформаційно-комунікаційних технологій (ІКТ) та інтелектуальних пристроїв. Компанія розробляє інтегровані рішення, що охоплюють чотири ключові сфери: телекомунікаційні мережі, інформаційні технології (ІТ), інтелектуальні пристрої та хмарні послуги.