Заголовок: Зустріч представників кафедри ТКРС з випускниками Київського фахового коледжу комп’ютерних технологій та економіки КАІ
Дата: 26.02.2025
URL: https://tks.nau.edu.ua/2025/02/26/zustrich-predstavnykiv-kafedry-tkrs-z-vypusknykamy-kyyivskogo-fahovogo-koledzhu-komp-yuternyh-tehnologij-ta-ekonomiky-kai/
==================================================
Днями відбулася зустріч завідувача кафедри телекомунікаційних та радіоелектронних систем Віктора Гнатюка та асистента кафедри Артема Давлет’янца з випускниками Київського фахового коледжу комп’ютерних технологій та економіки КАІ.
У заході взяли участь як студенти, які були присутні офлайн, так і ті, хто долучився онлайн.
Під час зустрічі Віктор Гнатюк розповів майбутнім вступникам про особливості вступної кампанії цього року, освітні програми кафедри, а також можливості, які відкриває навчання в університеті.
Артем Давлет’янц представив студентам сучасні системи радіоелектронної боротьби (РЕБ) та детально розповів про перспективи працевлаштування випускників у сфері телекомунікацій та радіоелектроніки.
Захід викликав жвавий інтерес у студентів, які активно ставили запитання щодо навчального процесу, можливостей стажування та кар’єрного зростання після завершення навчання.
Дякуємо коледжу за теплий прийом та сподіваємося побачити його випускників серед наших студентів у майбутньому!