Заголовок: Студентка кафедри ТКРС взяла участь у проєкті Erasmus+ “Cyber Heroes”
Дата: 22.01.2024
URL: https://tks.nau.edu.ua/2024/01/22/studentka-kafedry-tkrs-vzyala-uchast-u-proyekti-erasmus-cyber-heroes/
==================================================
З 8 по 16 грудня наша студентка, Алла Пінчук, взяла участь у першому етапі двоетапного тренінгового курсу “Cyber Heroes” проєкту Erasmus+ у місті Sudislav nad Orlici, Чехія.
Сам проєкт націлений на:
підвищення рівня знань та компетентностей учасників в напрямках цифрової та кібербезпеки, соціальної інженерії та методів маніпулювання в Інтернеті;
підвищення рівня знань та компетентностей учасників в напрямках цифрової та кібербезпеки, соціальної інженерії та методів маніпулювання в Інтернеті;
надання учасникам інструментарію щодо використання гейміфікації в неформальній освіті з метою якісної роботи з молоддю та сприяти розробці національних проектів із використанням зазначених методик задля навчання громадськості щодо кібербезпеки;
надання учасникам інструментарію щодо використання гейміфікації в неформальній освіті з метою якісної роботи з молоддю та сприяти розробці національних проектів із використанням зазначених методик задля навчання громадськості щодо кібербезпеки;
сприяння безпечнішому цифровому середовищу, озброюючи учасників когнітивними, технічними та соціальними навичками, які дозволяють їм ефективно вирішувати проблеми кібербезпеки.
сприяння безпечнішому цифровому середовищу, озброюючи учасників когнітивними, технічними та соціальними навичками, які дозволяють їм ефективно вирішувати проблеми кібербезпеки.
Протягом тижня тренери проєкту, ГО «FakeScape», проводили велику кількість різноманітних лекцій для учасників, зокрема були наступні тематики: фішинг, шкідливе програмне забезпечення; конфіденційність в Інтернеті, соціальні мережі; гейміфікація та ігрове навчання з кібербезпеки. Головна особливість кожної лекції полягала у великій кількості різноманітних активностей та гейміфікації процесу навчання.
Під час дня, присвяченого шкідливому програмному забезпеченню, Алла Пінчук представила свою лекцію, в якій розповіла про кібервійну в Україні, поділилася інформацією про найбільш відомі кібератаки та продемонструвала роботу фішингового вебсайту зсередини.
Також учасники відвідали Masaryk University (м. Брно), де їх ознайомили з напрацюваннями університету у напрямку кібербезпеки, про CSIRT-MU, з якими кібератаками стикався університет,  а також про їх просвітницьку діяльність.
На завершення проєкту учасники були розділені на команди, з метою створення власної гри на обрану тему. Алла Пінчук разом з командою зараз працюють над реалізацією настільної гри, присвяченої шкідливому програмному забезпеченню, яку вони планують представити на другому етапі проєкту, що відбудеться у квітні цього року в Туреччині.