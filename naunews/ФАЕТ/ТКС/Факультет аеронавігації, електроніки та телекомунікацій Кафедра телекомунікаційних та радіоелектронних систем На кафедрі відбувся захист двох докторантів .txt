Заголовок: На кафедрі відбувся захист двох докторантів PhD
Дата: 17.11.2023
URL: https://tks.nau.edu.ua/2023/11/17/na-kafedri-vidbuvsya-zahyst-dvoh-doktorantiv-phd/
==================================================
16 листопада 2023 року PhD докторанти кафедри телекомунікаційних та радіоелектронних систем Сергій Дорожинський та Ігор Закутинський успішно захистили свої дисертації, розроблені в галузі телекомунікацій та радіотехніки.
Дорожинський представив роботу, присвячену новаторським методам оптимізації та підвищенню ефективності процесу квантового розподілу ключів в стільникових мережах 5G. Його дослідження мали на меті покращення захищених комунікаційних систем 5G, сприяючи розвитку майбутніх технологій зв’язку.
Закутинський у своїй дисертаційній роботі зосередився на розвитку нових методів управління та підвищення ефективності мереж Інтернету речей. Його дослідження відкриває перспективи впровадження інтелектуальних алгоритмів для оптимізації та автоматизації процесів у сфері управління громадським транспортом.
Дані наукові праці не лише підтверджують високий науковий рівень випускників Національного авіаційного університету, а й мають потенціал для практичного застосування в сучасних та майбутніх технологіях телекомунікацій та радіоелектронних систем.