Заголовок: Викладача ФАЕТ відзначено Грамотою та кубком Солом’янської РДА з нагоди Дня молоді
Дата: 15.08.2025
URL: https://tks.nau.edu.ua/2025/08/15/vykladacha-faet-vidznacheno-gramotoyu-ta-kubkom-solom-yanskoyi-rda-z-nagody-dnya-molodi/
==================================================
12 серпня 2025 року асистента кафедри телекомунікаційних та радіоелектронних систем факультету аеронавігації, електроніки та телекомунікацій Київського авіаційного інституту Богдана Чумаченка було нагороджено Грамотою та почесним кубком Солом’янської районної в місті Києві державної адміністрації.
Відзнаку вручено за вагомий особистий внесок у розвиток молодіжного руху, проявлену творчу ініціативу та з нагоди відзначення Дня молоді.
Це визнання є свідченням високого професіоналізму, активної громадської позиції та відданості справі виховання і розвитку студентської молоді. Богдан Чумаченко активно впроваджує інноваційні підходи в освітній процес, підтримує реалізацію молодіжних ініціатив та популяризує науково-технічну творчість серед студентів.
Вітаємо Богдана Чумаченка з почесною нагородою та бажаємо нових перемог, успішних проєктів і невичерпного натхнення!