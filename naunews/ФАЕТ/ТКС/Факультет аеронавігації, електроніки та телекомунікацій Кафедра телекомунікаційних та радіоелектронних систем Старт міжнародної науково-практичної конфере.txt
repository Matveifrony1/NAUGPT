Заголовок: Старт міжнародної науково-практичної конференції NGSec 2022
Дата: 14.07.2022
URL: https://tks.nau.edu.ua/2022/07/14/start-mizhnarodnoyi-naukovo-praktychnoyi-konferentsiyi-ngsec-2022/
==================================================
Сьогодні стартанула міжнародна наукова конференція з кібербезпеки NGSec`2022
Крім Наукової Асоціації кібербезпеки України організаторами заходу є Національний авіаційний університет, Харківський національний університет радіоелектроніки та Харківський національний університет імені Каразіна. Також, варто відмітити спонсора заходу ІТ-компанію NIX Solutions і технічного партнера заходу – Державну службу спеціального зв’язку та захисту інформації України.
Спершу, з вітальним словом до учасників звернувся Почесний голова конференції Олександр Потій (заступник голови Держспецзв`язку України), представник компанії NIX Solutions Юлія Пеліханова, представники університетів-організаторів, а також закордонні партнери. Зокрема, зі словами підтримки Україні та українським науковцям у важкі воєнні часи, виступили Максим Явич (професор Кавказького університету, Грузія), Марек Александер (директор Цетру професійної підготовки у Новому Сончі, Польща), Лука Ромео (професор Університету Мачерата, Італія) та Азамат Іманбаєв (заст. декана Казахстансько-Британського технічного університету, Казахстан).
Наприкінці пленарної сесії, яку модерував Роман Одарченко, було представлено кейнот доповідь українсько-італійського колективу науковців за темою “Deep Learning Model for Detecting Copy-Move Attack in Images: Testing and Verification” (доповідач Олександра Паульс).
Перші дві сесії конференції сьогодні вже закінчили роботу (“Cryptography and cryptanalysis” – модератор Роман Олійников та “Next generation network security systems” – модератор Марина Євдокименко), проте завтра ще буде третя, не менш цікава, сесія “Critical information infrastructure and applications security” https://lnkd.in/dVwh2Pis
Тож, запрошуємо долучатись до наукових дискусій о 10:00 за Києвом https://lnkd.in/gQEpjSQD
Посилання на відео: