Заголовок: Вітаємо студентів, організаторів та всіх причетних з успішним проведенням Хакатону та проходженням практики!
Дата: 23.06.2023
URL: https://tks.nau.edu.ua/2023/06/23/vitayemo-studentiv-organizatoriv-ta-vsih-prychetnyh-z-uspishnym-provedennyam-hakatonu-ta-prohodzhennyam-praktyky/
==================================================
Протягом двох тижнів, 12-23 червня, проходила літня практика для студентів 2-3 курсу кафедри ТКРС за декількома напрямками: Налаштування комп’ютерних мереж, Web Application Penetration Testing та Project Management. А в якості логічного завершення навчання, закріплення отриманих теоретичних та практичних навичок, студентами, які вивчали Project Management, за підтримки завідувача кафедри Романа Одарченка, працівників кафедри та Інформаційно-обчислювального центру НАУ, 23 червня було організовано Хакатон за кожним з напрямків у змішаному форматі.
Для напрямку Налаштування комп’ютерних мереж було підготовлено цікаві завдання пов’язані з розгортанням бездротової мережі з використанням маршрутизатора або точки доступу, налаштування системи IPS тощо. А для студентів, які вивчали Pentest, було проведено змагання у форматі CTF у стилі Jeopardy. Такі змагання проводилися вперше у Національному авіаційному університеті!
За результатами проведеного Хакатону, було визначено по три переможці кожного з напрямків:
Налаштування комп’ютерних мереж: 1 місце – Дмитро Кравцов 2 місце – Дмитро Антіпов 3 місце – Микола Дроздовський
Web Application Penetration Testing: 1 місце – Владислав Окусков 2 місце – Олексій Дмитренко 3 місце – Богдан Грохольський
Переможці та учасники отримали призи та дипломи за підтримки партнерів кафедри Smart Power та SoftServe, що підтверджують набуття навичок студентами.
Вітаємо студентів, організаторів та всіх причетних з успішним проведенням Хакатону та проходженням практики!
Дякуємо всім учасникам та організаторам Хакатону за цікавий досвід, надану студентам можливість засвоєння знань на практиці, активну участь та дружню атмосферу!