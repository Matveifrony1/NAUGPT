Заголовок: Обговорення щодо внесення змін до освітньо-професійної програми «Комп’ютерно-інтегровані радіоінформаційні системи та технології»
Дата: 23.02.2024
URL: https://tks.nau.edu.ua/2024/02/23/obgovorennya-shhodo-vnesennya-zmin-do-osvitno-profesijnoyi-programy-komp-yuterno-integrovani-radioinformatsijni-systemy-ta-tehnologiyi/
==================================================
22 лютого колективом кафедри ТКРС відбулося обговорення щодо внесення змін до освітньо-професійної програми «Комп’ютерно-інтегровані радіоінформаційні системи та технології» спеціальності 172 «Електронні комунікації та радіотехніка» ОС «Бакалавр» у змішаному форматі.
Важливо відзначити, що обговорення відбувалося за участі провідних стейкхолдерів та студентства. Так, долучились Олександр Величко, директор РСП «Київцентраеро» Украероруху та Олексій Куцаков, генеральний директор ТОВ «Авіатехсервіс». Думку здобувачів представляла Алла Пінчук, яка навчається на 4-му курсі за цією освітньо-професійною програмою та є Головою Студентської ради ФАЕТ.
Завдяки участі стейкхолдерів у обговоренні, вдалося дізнатися які саме знання мають отримати здобувачі вищої освіти даної програми, щоб бути затребуваними на сучасному ринку праці та на момент завершення навчання бути job-ready. Не менш важливу роль відіграла думка студентства, адже таким чином був отриманий фідбек стосовно навчання за цією програмою та озвучено, які зміни було б варто внести для підвищення ефективності навчання та зацікавленості здобувачів. Саме ж обговорення супроводжувалося жвавими дискусіями.
Висловлюємо вдячність нашим стейкхолдерам за активну участь у вдосконаленні освітньо-професійної програми, адже саме спільними зусиллями ми зможемо створити всі необхідні умови, щоб наші здобувачі освіти дійсно стали фахівцями галузі!