Заголовок: 7 вересня 2021 року обірвався життєвий шлях МАЧАЛІНА ІГОРЯ ОЛЕКСІЙОВИЧА!
Дата: 08.09.2021
URL: https://tks.nau.edu.ua/2021/09/08/7-veresnya-2021-roku-obirvavsya-zhyttyevyj-shlyah-machalina-igorya-oleksijovycha/
==================================================
03.02.1957 – 07.09.2021

Після закінчення у 1980 році інституту
спочатку працював на посаді асистента кафедри авіаційного зв’язку Київського
інституту інженерів цивільної авіації, потім старшого викладача тієї ж кафедри.
В 1987-1989 роках обіймав посаду заступника декана, а потім працював на посадах
доцента та професора кафедри телекомунікаційних систем. З 2017 по 2020 рік був
деканом Факультету аеронавігації, електроніки та телекомунікацій. В 2010 році
захистив дисертаційну роботу на здобуття наукового ступеня доктора технічних
наук за спеціальністю «Експлуатація та ремонт транспортних засобів”, а в 2012
році отримав звання професора по кафедрі телекомунікаційних систем.

За довгі роки викладацької
діяльності його, як людину добру, чуйну та висококваліфікованого фахівця цінували
та поважали тисячі студентів-випускників, колеги по університету та колектив
кафедри.

Ігор Олексійович користувався і продовжуватиме користуватися повагою студентів як людина, до якої завжди можна було прийти за порадою. Він завжди об’єднував  студентів та випускників навколо себе. Сотні студентів влаштовувались на роботу завдяки його порадам та зв’язкам з випускниками. Завдяки йому на кафедрі було започатковано підготовку докторів філософії за спеціальністю 172 «Телекомунікації та радіотехніка». Ігор Олексійович був відданим кафедрі, був одним з небагатьох людей, які готові були пожертвувати своїм часом, коштами, інтересами заради великої мети ПІДГОТОВКИ ВИСОКОКВАЛІФІКОВАНИХ ФАХІВЦІВ.

МАЧАЛІН ІГОР ОЛЕКСІЙОВИЧ ЗАВЖДИ БУДЕ В НАШІЙ ПАМ’ЯТІ.

З болем та скорботою колектив та студенти кафедри
телекомунікаційних та радіоелектронних систем.