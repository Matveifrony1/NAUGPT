Заголовок: Результати проведення конференції NGSec 2023
Дата: 27.04.2023
URL: https://tks.nau.edu.ua/2023/04/27/rezultaty-provedennya-konferentsiyi-ngsec-2023/
==================================================
26-27 квітня 2023 року в режимі онлайн відбулося проведення міжнародної науково-практичної конференції NGSec 2023: International Conference on Next Generation Cybersecurity Systems and Applications.       Організаторами заходу були Національний авіаційний університет, Харківський національний університет радіоелектроніки та Харківський національний університет імені Каразіна. Також, варто відмітити партнерів заходу – Державну службу спеціального зв’язку та захисту інформації України та Наукову Асоціацію кібербезпеки України.       Під час відкриття, з вітальним словом до учасників звернулися проректор з наукової роботи Національного авіаційного університету Олексій Шкуратов та представники університетів-організаторів, а також закордонні партнери. Наприкінці пленарної сесії, яку модерував Роман Одарченко, було представлено кейнот доповідь від професора Кавказького Університету (Тбілісі, Грузія) Максима Явіча за темою “Perspectives of post-quantum cryptography”.       Обидві сесії конференції також було проведено 26 квітня (“Cryptography and cryptanalysis” – модератор Олександр Кузнецов та “Critical information infrastructure, networks and applications security” – модератор Сергій Гнатюк). В четвер 27 квітня була проведена урочиста церемонія закриття, під час якої були вручені сертифікати всім учасникам, а також відзначені нагородами найкращі доповіді.       Взагалі, на конференції англійською мовою було представлено велику кількість чудово підготовлених наукоємних доповідей вчених з України, Грузії, Румунії, Польщі, Італії та Казахстану.       Висловлюємо всім учасникам величезну подяку за роботу і проявлений інтерес до нашої другої конференції “NGSec 2023: International Conference on Next Generation Cybersecurity Systems and Applications“, яка, впевнені, кожного року буде тільки удосконалюватись! А тепер буде відбуватись корегування статей згідно рекомендацій рецензентів і опублікування у виданні в Springer з подальшим індексуванням у Scopus.