Заголовок: Молоді науковці кафедри ТКРС ФАЕТ взяли участь у ІV Міжнародній науково-практичній конференції «Інформаційна безпека та інформаційні технології» ІБІТ 2022
Дата: 08.12.2022
URL: https://tks.nau.edu.ua/2022/12/08/molodi-naukovtsi-kafedry-tkrs-faet-vzyaly-uchast-u-iv-mizhnarodnij-naukovo-praktychnij-konferentsiyi-informatsijna-bezpeka-ta-informatsijni-tehnologiyi-ibit-2022/
==================================================
30 листопада у Львівському державному університеті безпеки життєдіяльності була проведена конференція присвячена Міжнародному дню захисту інформації – «Інформаційна безпека та інформаційні технології» в змішаному форматі участі. Національний авіаційний університет представили та виступили з доповідями в очному форматі молоді науковці кафедри ТКРС ФАЕТ у складі: Алла Пінчук, Владислав Самойленко, Тетяна Дика, Олександр Лавриненко.  Доповіді представників нашого університету були присвячені актуальній темі сьогодення – російсько-українській кібервійні, що викликало жваву дискусію серед усіх присутніх. Під час конференції нашим представникам вдалося наживо поспілкуватися з інспектором Департаменту кіберполіції України та фахівцями у галузі кібербезпеки провідних ІТ компаній.
Дякуємо колегам зі Львову за цікаву, насичену конференцію та гостинність!