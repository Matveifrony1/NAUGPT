Заголовок: Засідання журі секції «Інформаційні системи, бази даних та системи штучного інтелекту» конкурсу-захисту робіт учнів – членів Малої академії наук України
Дата: 24.06.2022
URL: https://tks.nau.edu.ua/2022/06/24/zasidannya-zhuri-sektsiyi-informatsijni-systemy-bazy-danyh-ta-systemy-shtuchnogo-intelektu-konkursu-zahystu-robit-uchniv-chleniv-maloyi-akademiyi-nauk-ukrayiny-2/
==================================================
23 червня 2022 року в режимі онлайн (на платформі zoom) відбувся постерний захист робіт відділення комп’ютерних наук, секції «Інформаційні системи, бази даних та системи штучного інтелекту» Всеукраїнського конкурсу-захисту науково-дослідницьких робіт учнів – членів Малої академії наук України. У засіданні секції взяли участь 22 надзвичайно талановитих учасники з різних куточків нашої країни.
Оцінювали неабиякі здобутки школярів також два представники університету, а саме: завідувач кафедри телекомунікаційних та радіоелектронних систем Роман Одарченко та доцент кафедри комп’ютерних систем та мереж Микола Гузій. Робота журі не виявилась легкою, адже цьогоріч, попри всі негаразди та складнощі, рівень робіт залишився на дуже високому рівні. Всі члени журі погодились, що обрати переможця буде доволі складною задачею. Але в цілому, засідання секції пройшло на дуже високому рівні, школярі продемонстрували високий рівень знань, надзвичайну ерудованість та вагомі результати своєї роботи!
Маємо щиру надію, що частина цієї надзвичайно обдарованої молоді поповнить ряди студентів саме нашого університету!!!