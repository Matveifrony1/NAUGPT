Заголовок: Підсумки цьогорічної програми Jump від lifecell!
Дата: 26.06.2017
URL: https://tks.nau.edu.ua/2017/06/26/pidsumky-tsogorichnoyi-programy-jump-vid-lifecell/
==================================================
Чотири місяці тому розпочався шлях студентів кафедри телекомунікаційних систем в програмі “Jump” від компанії lifecell. Нашій команді дістався проект, який полягав в розробці рішень для розвантаження мережі 3G за допомогою використання Wi-Fi.

Важливим завданням тренерів і кураторів проектів було як поглиблення теоретичних знань, формування практичних навичок роботи із стільниковими мережами, так і навчання студентів оснавам project-менеджменту. Сутдентам проводились ознайомлювальні екскурсії по різним відділам компанії lifecell, вони знайомились із принципами функціонування мереж  3G тощо. Для всіх учасників програма Jump стала новим викликом та можливістю проявити себе в телекомунікаційній компанії світового рівня.

А ось думка нашої студентки Тетяни Декало, яка успішно пройшла шлях стажування за програмою Jump:

“Ми сумлінно працювали протягом усього часу, оскільки наш проект був нам дуже близький, адже майже вся наша команда це студенти НАУ, які навчаються на телекомунікаціях. Дуже вдячна компанії lіfecell за таку чудову можливість перейняти досвід у спеціалістів та проявити власний креатив. Також вдячна викладачам кафедри телекомунікаційних систем за знання, які допомагають нам стати учасниками таких програм.”

То ж дякуємо компанії lifecell за чудову організовану можливість стажування для наших студентів! А учасникам програми бажаємо подальших успіхів у професійній діяльності!