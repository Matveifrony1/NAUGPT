Заголовок: Міжнародний освітній проєкт «Академія кібербезпеки України»
Дата: 09.06.2024
URL: https://tks.nau.edu.ua/2024/06/09/mizhnarodnyj-osvitnij-proyekt-akademiya-kiberbezpeky-ukrayiny/
==================================================
Цього навчального року на базі ФКНТ було організовано Міжнародний освітній проєкт «Академія кібербезпеки України» (Cyber Security Academy in Ukraine). Проєкт було реалізовано у співпраці зі словацькими партнерами EMA – Development and Mobility Agency та ESET. Від кафедри ТКРС взяли участь студенти: Алла Пінчук та Олексій Дмитренко.
Проєкт відбувався у два етапи тривалістю по два місяці: Hard Skills, де учасники вивчали особливості кібератак Man-in-the-Middle, а також Reverse Engineering, та Soft Skills, де учасники розвинули свої комунікаційні навички, командну роботу, тайм-менеджмент, адаптивність, навички вирішення конфліктів тощо.
6 червня у залі Вченої ради НАУ відбулося урочисте нагородження учасників за результатами навчання двох етапів та закриття проєкту. Алла Пінчук та Олексій Дмитренко успішно завершили навчання за всіма двома етапами, Hard Skills та Soft Skills, та отримали сертифікати.
Під час церемонії закриття проєкту Алла Пінчук поділилася своїми враженнями від навчання, представляючи студентство Національного авіаційного університету. Алла висловила вдячність всім, хто був залучений в організацію такого важливого для України проєкту, адже отримані знання та навички мають надзвичайну цінність для майбутніх фахівців у сфері кібербезпеки, а також висловила надію на продовження подібних освітніх ініціатив у майбутньому.
Ми щиро вітаємо наших студентів з їхніми досягненнями та дякуємо організаторам проєкту за надані можливості. Сподіваємось, що отримані знання та навички допоможуть їм у майбутній професійній діяльності та розвитку кар’єри.