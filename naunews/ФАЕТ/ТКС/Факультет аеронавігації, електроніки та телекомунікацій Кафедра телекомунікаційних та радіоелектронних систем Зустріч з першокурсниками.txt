Заголовок: Зустріч з першокурсниками
Дата: 05.09.2023
URL: https://tks.nau.edu.ua/2023/09/05/zustrich-z-pershokursnykamy/
==================================================
30 серпня відбулася зустріч адміністрації Факультету аеронавігації, електроніки та телекомунікацій, студентської ради факультету та кафедри телекомунікаційних та радіоелектронних систем з першокурсниками спеціальності 172 “Електронні комунікації та радіотехніка“.       Ця зустріч була організована з метою ознайомлення нових студентів з основами навчального процесу, можливостями для кар’єрного зростання та академічними правилами факультету. Декан факультету представив адміністрацію та основні напрямки роботи факультету. Представники адміністрації поділилися важливою інформацією про навчальні плани, екзаменаційні процедури та студентське життя.       Голова студентської ради факультету розповіла про діяльність СР ФАЕТ, її структуру, студентське життя, можливості для самореалізації та участь у різних проектах. Вона також поділилася своїм досвідом адаптації до студентського життя і надала корисні поради новачкам. Завідувач кафедри ТКРС представив основні наукові дослідження та проекти, які ведуться на кафедрі.        Студентам було запропоновано приєднатися до цікавих наукових робіт та стажувань в провідних компаніях у сфері телекомунікацій та радіотехніки.       Також до зустрічі приєдналися представники NAU HUB – простору неформальної освіти, та розповіли про його можливості.       Ця зустріч є важливим етапом адаптації нових студентів, які вибрали для себе спеціальність 172 “Електронні комунікації та радіотехніка“. Вона дала можливість першокурсникам ознайомитися з академічним середовищем, взяти участь у діалозі з викладачами та старшими студентами, а також дізнатися про можливості для кар’єрного росту та наукової діяльності. А також започаткувала новий навчальний рік, сповнений надій та перспектив.