Заголовок: Результати проведення конференції NGSec 2022
Дата: 17.07.2022
URL: https://tks.nau.edu.ua/2022/07/17/rezultaty-provedennya-konferentsiyi-ngsec-2022/
==================================================
14-15 липня в режимі онлайн відбулося проведення міжнародної науково-практичної конференції NGSec 2022: International Conference on Next Generation Cybersecurity Systems and Applications.
Так, конференція стартувала 14 липня. Крім Наукової Асоціації кібербезпеки України організаторами заходу були Національний авіаційний університет, Харківський національний університет радіоелектроніки та Харківський національний університет імені Каразіна. Також, варто відмітити спонсора заходу ІТ-компанію NIX Solutions і технічного партнера заходу – Державну службу спеціального зв’язку та захисту інформації України.        Спершу, з вітальним словом до учасників звернувся Почесний голова конференції Олександр Потій (заступник голови Держспецзв`язку України), представник компанії NIX Solutions Юлія Пеліханова, представники університетів-організаторів, а також закордонні партнери. Зокрема, зі словами підтримки Україні та українським науковцям у важкі воєнні часи, виступили Максим Явич (професор Кавказького університету, Грузія), Марек Александер (директор Цетру професійної підготовки у Новому Сончі, Польща), Лука Ромео (професор Університету Мачерата, Італія) та Азамат Іманбаєв (заст. декана Казахстансько-Британського технічного університету, Казахстан).        Наприкінці пленарної сесії, яку модерував Роман Одарченко, було представлено кейнот доповідь українсько-італійського колективу науковців за темою “Deep Learning Model for Detecting Copy-Move Attack in Images: Testing and Verification” (доповідач Олександра Паульс).        Перші дві сесії конференції також було проведено 14 липня (“Cryptography and cryptanalysis” – модератор Роман Олійников та “Next generation network security systems” – модератор Марина Євдокименко), в п’ятницю 15 липня була проведена третя, не менш цікава, сесія “Critical information infrastructure and applications security”. Її модератором був Сергій Гнатюк.        Взагалі, на конференції англійською мовою було представлено 26 чудово підготовлених наукоємних доповідей вчених з України, Грузії, Румунії, Польщі, Італії та Казахстану.        Протягом 14 та 15 липня відбулися дуже цікаві та змістовні дискусії про індекси кіберзахисту критичної інфраструктури, верифікацію артефактів, мережева безпека, блокчейн, 5G, машинне навчання, новітні квантово-криптографічні генератори, апаратне шифрування, КЕП тощо.        Висловлюємо всім учасникам величезну подяку за роботу і проявлений інтерес до нашої першої International Conference on Next Generation Cybersecurity Systems and Applications, яка, впевнені, кожного року буде удосконалюватись! А тепер буде відбуватись корегування статей згідно рекомендацій рецензентів і опублікування в Springer з індексуванням у Scopus.
Відео церемонії відкриття (Відео з пленарної сесії ) та відповідно закриття (А це церемонія закриття) конференції доступно на YouTube каналі Наукової асоціації кібербезпеки України.