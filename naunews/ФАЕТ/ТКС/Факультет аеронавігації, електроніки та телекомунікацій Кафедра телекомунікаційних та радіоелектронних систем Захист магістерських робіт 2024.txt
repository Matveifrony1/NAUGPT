Заголовок: Захист магістерських робіт 2024
Дата: 16.12.2024
URL: https://tks.nau.edu.ua/2024/12/16/zahyst-magisterskyh-robit-2024/
==================================================
На кафедрі телекомунікаційних та радіоелектронних систем успішно пройшов захист магістерських робіт студентів спеціальності 172 “Електронні комунікації та радіотехніка”.

Майбутні магістри представили результати своїх наукових досліджень, продемонструвавши високий рівень професійної підготовки та актуальність обраних тем. Серед робіт були висвітлені такі напрями, як розвиток сучасних систем IP-телефонії, оптимізація мереж 5G, захист критичної інфраструктури, а також інноваційні методи обробки сигналів у радіоелектронних системах.

Комісія відзначила ґрунтовність теоретичної частини, практичну спрямованість робіт та відповідність їх сучасним викликам галузі. Багато з представлених проєктів мають перспективи для впровадження у виробництво та подальшого наукового розвитку.

Вітаємо магістрів із успішним завершенням важливого етапу в їхньому професійному становленні! Бажаємо нових досягнень, творчих звершень та плідної роботи на благо галузі електронних комунікацій і радіотехніки!