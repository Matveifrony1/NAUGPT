Заголовок: Національний авіаційний університет отримав подяку за участь у заході «Ніч молодіжної науки – 2023 в умовах війни»
Дата: 19.05.2023
URL: https://tks.nau.edu.ua/2023/05/19/natsionalnyj-aviatsijnyj-universytet-otrymav-podyaku-za-uchast-u-zahodi-nich-molodizhnoyi-nauky-2023-v-umovah-vijny/
==================================================
18 травня 2023 р. традиційно пройшов VI науково-популярний захід «Ніч молодіжної науки-2023 в умовах війни», організований Радою молодих учених при Міністерстві освіти і науки України до Дня науки.
Мета заходу – популяризація наукових здобутків молодих учених, налагодження співпраці між молодими науковцями, встановлення зв’язків з основними стейкхолдерами та закордонними партнерами в умовах війни.
НАУ представили молодий вчений – завідувач кафедри телекомунікаційних та радіоелектронних систем Роман Одарченко та студентка Алла Пінчук. Вони виступили з доповіддю на тему: «Мережа 5G на основі open source рішень з нуля».
Організатор та модератор – перша заступниця Голови Ради молодих учених при Міністерстві освіти і науки України, професор кафедри бізнес-аналітики та цифрової економіки НАУ Анастасія Сімахова.
НАУ отримав подяку від Ради молодих учених при Міністерстві освіти і науки України, а учасники – сертифікати.