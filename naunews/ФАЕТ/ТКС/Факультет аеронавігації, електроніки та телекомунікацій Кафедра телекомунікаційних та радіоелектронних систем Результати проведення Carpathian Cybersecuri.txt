Заголовок: Результати проведення Carpathian Cybersecurity Winter Training Camp 2023
Дата: 30.01.2023
URL: https://tks.nau.edu.ua/2023/01/30/rezultaty-provedennya-carpathian-cybersecurity-winter-training-camp-2023/
==================================================
Починаючи з 15 грудня 2022 року для педагогічних та науково-педагогічних працівників закладів освіти, держслужбовців, працівників галузі кібербезпеки та всіх зацікавлених проводилась програма підвищення кваліфікації «Carpathian Cybersecurity Winter Training Camp 2023», організована ГО «Наукова асоціація кібербезпеки України».
Спочатку, протягом більше ніж місяця проводилась підготовка учасників до Хакатону, збір інформації, підготовка первинних ідей, їх обговорення тощо. А вже з 25 січня по 28 січня 2023 року на базі Готельного комплексу “Магура” в Пилипці відбулося офлайн навчання, що завершилось Хакатоном.
За результатами оцінок суддів були визначені переможці, що були нагороджені цінними подарунками від партнерів заходу (AxxonSoft, Omega Solutions, Smart Power). Від нашої кафедри брали участь і в результаті посіли 2 місце, доцент Віктор Гнатюк та студентка Алла Пінчук, які входили до команди Cyber Fox (Віктор Гнатюк, Оксана Жигаревич, Алла Пінчук).
Щиро вітаємо переможців та бажаємо подальших успіхів у галузі кібербезпеки!
Захід пройшов в дружній атмосфері, що дозволило розвинути або започаткувати співпрацю за новими проєктами учасників, поглибити співпрацю між бізнесом, освітою, наукою та державою! А чисте повітря Карпат та невелика кількість снігу дозволили також і трохи перепочити, набратися сил та рухатись до нових перемог разом!