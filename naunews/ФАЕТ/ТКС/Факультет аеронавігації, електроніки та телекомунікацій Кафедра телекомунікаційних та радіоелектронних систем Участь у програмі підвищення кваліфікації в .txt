Заголовок: Участь у програмі підвищення кваліфікації в галузі кібербезпеки
Дата: 02.02.2024
URL: https://tks.nau.edu.ua/2024/02/02/uchast-u-programi-pidvyshhennya-kvalifikatsiyi-v-galuzi-kiberbezpeky/
==================================================
Протягом 24-27 січня кафедра ТКРС взяла участь у програмі підвищення кваліфікації в галузі кібербезпеки «Carpathian Winter Cybersecurity Week 2024», що проходила у с.Велятино Закарпатської області.
Програма заходу була насиченою та різноманітною, включаючи Міжнародну науково-практичну конференцію “Third International Conference on Cyber Hygiene & Conflict Management in Global Information Networks“, Всеукраїнську науково-практичну конференцію “Кіберзахист особи, суспільства та держави” та круглий стіл “Проблеми кіберзахисту держави в умовах війни“.
Наші науковці представили результати своїх досліджень на актуальні теми кібербезпеки, викликавши жваві дискусії серед учасників заходу. Важливим внеском в структуру заходу було поділитися своїми думками та пропозиціями щодо підвищення рівня кіберзахисту держави.
Участь представників нашої кафедри у «Carpathian Winter Cybersecurity Week 2024» була важливим етапом у їхньому професійному зростанні, адже вони не лише збагатили свої знання, але й сприяли активному обміну досвідом та ідеями з колегами з різних університетів України.