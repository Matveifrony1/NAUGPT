Заголовок: Літня школа “Авіакосмічні технології та системи”
Дата: 06.06.2016
URL: https://tks.nau.edu.ua/2016/06/06/litnya-shkola-aviakosmichni-tehnologiyi-ta-systemy/
==================================================
Інститут аеронавігації Національного авіаційного університету запрошує студентів взяти участь у літній школі Авіакосмічні технології та системи, що відбудеться з 29 червня по 2 липня.

В рамках літньої школи учасники зможуть ознайомитись з основами авіаційних технологій. Акцент у навчанні буде зроблено на безпілотні літальні апарати.

Програма літньої школи охоплює наступні навчальні блоки:
• Навігація і радіолокація
• Основи аеродинаміки
• Електроніка і захист інформації
• Перспективи розвитку ринку БПЛА

Крім лекцій від професорів НАУ та експертів компаній, що займаються БПЛА, учасники на практиці ознайомляться з інфраструктурою університету, що направлена на розробку літальних апаратів – радіополігоном, ангаром, аеродинамічною трубою, авіаційними тренажерами.
За результатами роботи літньої школи буде видано збірку тез учасників школи.

Для участі у школі заповніть заявку до 15 червня тут: http://bit.ly/SummerNAU