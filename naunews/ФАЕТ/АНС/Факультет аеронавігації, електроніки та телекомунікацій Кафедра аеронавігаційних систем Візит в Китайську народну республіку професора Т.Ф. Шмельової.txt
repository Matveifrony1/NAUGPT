Заголовок: Візит в Китайську народну республіку професора Т.Ф. Шмельової
Дата: 2018-10-25
URL: https://www.ans.nau.edu.ua/news_228_ua
==================================================
17-21 жовтня 2018 року делегація науковців з НАУ, в складі якої була доктор технічних наук, професор кафедри аеронавігаційних систем Шмельова Тетяна Федорівна, фахівець з проблем моделювання прийняття рішень операторів складних систем управління, відвідали місто Ханчжоу (Китайська Народна Республіка), зустрілися з генеральним директором компанії «Zhejiang Golden Egg Science and Technology Co., Ltd» Лі Люмен і познайомилися з інноваційною роботою Китайсько-Українського авіаційного дослідного інституту. Місто Ханчжоу - столиця провінції Чжецзян, яка є одним з лідерів промислового розвитку Китаю. Про місто Ханчжоу, його історію, промисловий та науково-технічний потенціал і можливості співпраці з Україною розповіли генеральний директор Лі Люмен і співробітники центру Сюй Янь, Цинь Сяофу, Чжан Ліфен та інші. Шмельова Тетяна, разом із професором Павленко П.М. (ІІДС НАУ), і спільно з Китайсько-Українським авіаційним дослідним інститутом взяли участь в захисті наукових проектів програми «1000 талантів», де відбулися насичені та цікаві зустрічі з вченими наукових організацій, інститутів, університетів України, Китаю та інших країн. Професори відвідали Інститут Штучного Інтелекту в Ханчжоу (China Artificial Intelligence Town), де велися конструктивні розмови про спільну діяльність університетів Китаю і України, спільні проекти, ефективні системи навчання і підготовки молодих вчених.

Також професори НАУ під час поїздки побачили основні визначні пам'ятки Ханчжоу: Західне озеро (Сі Ху); надзвичайно красиве озеленення квітами, деревами міських вулиць; культурно-оздоровчі центри Ханчжоу; багатоярусні транспортні розв'язки; колоритні китайські ринки тощо.

Делегація науковців НАУ висловлює щиру подяку компанії «Zhejiang Golden Egg Science and Technology Co., Ltd» за організацію корисної і цікавої поїздки делегації з НАУ.