Заголовок: Студент групи ОС "Магістр" ОПП "Безпілотні авіаційні
комплекси" Олександр Бурлака зайняв І місце на Всеукраїнському
конкурсі наукових робіт студентів!!
Дата: 2020-05-28
URL: https://www.ans.nau.edu.ua/news_263_ua
==================================================
28 травня відбувся ІІ тур Всеукраїнського конкурсу студентських наукових робіт
«Авіаційна та ракетно-космічна техніка. Аеронавігація» в Національному авіаційному
університеті, кафедра аеронавігаційних систем. До підсекції «Аеронавігація» надійшли
роботи з Житомирського військового інституту, Харківського Національного
Університету Повітряних Сил імені Івана Кожедуба, Харківського Політехнічного
Інституту, Національного аерокосмічного університету імені М.Є. Жуковського «ХАІ» та
Національного авіаційного університету.  На підставі рецензій, оцінки наукових робіт
учасників за критеріями актуальності, практичній направленості робіт, а також за
наявністю наукових публікацій у авторів, галузева конкурсна комісія вирішила визнати
переможцем конкурсу та нагородити дипломом І-го ступеню студента 5 курсу Бурлаку
Олександра за наукову роботу «Оптимізація потоків автономних маршрутів БПЛА в
багаторівневому повітряному просторі» (науковий керівник – професор кафедри
аеронавігаційних систем Шмельова Т.Ф.). Результати роботи Бурлака О. оприлюднені в 5
наукових працях, в тому числі в наукових журналах з індексом в БД SCOPUS. Метою
наукової роботи є вирішення проблеми оптимізація потоків та гнучкий перерозподіл
маршрутів БПЛА у багаторівневому повітряному просторі відповідно до концепції
розумного міста.

Вітаємо Олександра та бажаємо йому подальших успіхів та натхнення у наукових
досягненнях!!! Презентаційні матеріали роботи Бурлака Олександра, повна презентація
роботи (eng).

Друге місце поділили студенти двох ВНЗ з Харкова. Дипломом другого
ступеня нагороджено курсанта Харківського національного університету
Повітряних сил імені Івана Кожедуба - Пашковського Михайла
Володимировича за наукову роботу "Ведення повітряної розвідки в умовах
ППО противника". Також дипломи другого ступеня отримали студенти
Харківського аерокосмічного університету ім. М.Є. Жуковського "ХАІ"
Зубенко Антон Євгенович та Отченашенко Сергій Олександрович за наукову
роботу "Автоматична система планування маршруту аерофотозйомки для
БПЛА".  Дипломом третього ступеня відзначено курсанта Житомирського
військового інституту імені С.П. Корольова Баценко Вікторію Романівну
за наукову роботу "Застосування безпілотних літальних апаратів у
військовій галузі".
Організаційний комітет конкурсу висловлює подяку всім учасникам
Всеукраїнського конкурсу студентських наукових робіт за напрямом «Авіаційна та
ракетно-космічна техніка. Аеронавігація» та їх науковим керівникам.