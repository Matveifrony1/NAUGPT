Заголовок:Охорона праці

Дата: ----------
URL: https://www.ans.nau.edu.ua/instruction_ua
==================================================
Охорона праці

ІНСТРУКЦІЯ
з охорони праці для працюючих з електронно-обчислювальною технікою
Загальні вимоги.

1 .Співробітники кафедри використовують електронно-обчислювальну техніку для друку і технічного редагування текстів, проведення науково-дослідних та обчислювальних робіт, створення нових програм, баз даних тощо.

2. До виконання зазначених робіт допускаються працівники, які володіють ЕОТ на рівні оператора та пройшли інструктаж з техніки безпеки.

3. Працюючі з ЕОТ повинні виконувати роботи відповідно до посадової інструкції та плану робіт. Електронно-обчислювальну техніку можуть використовувати викладачі кафедри при проведенні занять, та науково-методичних робіт. Навчально-допоміжний склад здійснює:


підготовку обладнання до занять та забезпечує закінчення робіт з ЕОТ;
технічне редагування та друк текстів (весь НДС), створення нових програм та баз даних (інженер, завідувач лабораторією);
профілактичний ремонт та обслуговування ЕОТ (інженер, зав.лаборатор.)
4. При проведенні занять з використанням ЕОТ викладач, або представник НДС кафедри проводить інструктаж з техніки безпеки та відповідає за дотримання студентами цих вимог.

5. Під час виконання робіт з ЕОТ слід дотримуватись відповідних санітарних норм та правил особистої гігієни.

6. В приміщеннях кафедри забороняється паління та використання відкритого вогню.

Вимоги безпеки перед початком роботи.

1. Провести технічний огляд ЕОТ (візуально).

2. Суворо виконувати порядок включення ЕОТ та необхідних пристроїв у необхідному режимі.

3. Не менш як один раз на місяць перед включенням електроживлення на БОТ або на окремих пристроях необхідно візуально або при допомозі обладнання перевірити:


наявність та справність заземлення окремих блоків і пристроїв;
справність кабелю і місце його підключення до джерела живлення;
відсутність замикання між ланцюгами напруги;
наявність, справність та відповідність згідно струму предохороників у блоках і пристроях ЕОТ.
4. Про всі зауваження та недоліки доповісти завідуючому лабораторією або завідуючому кафедри.

Вимоги безпеки під час роботи
1. Виконувати роботи тільки відповідно з отриманим завданням.

2. Послідовність вмикання ЕОТ повинна узгоджуватись з нормативно-технічною документацією на обладнання.

3. Під час введення даних, редагування, читання інформації з екрана безперервна тривалість роботи з відео терміналом не повинна перевищувати 4-х годин із кількістю оброблених знаків не більше 30-ти тисяч. Після кожної години праці робити перерву на 5-10 хвилин, а після двох годин -15 хвилин.

4. Забороняється залишати ЕОТ та інше обладнання включеним без нагляду.

5. Забороняється:


доторкатися до струмоведучих елементів обладнання;
замінювати з'ємні частини і виконувати перемонтаж під напругою;
з'єднувати і роз'єднувати розетки, вилки роз'ємів, які знаходяться під напругою;
знімати кришки та щитки, які закривають струмоведучі частини;
заміняти перехідники під напругою.
6. При відхиленні від нормальних умов роботи обладнання (появу диму, підозрілих звуків, запахів, підвищення або падіння напруги) припинити роботу та повідомити про це завідуючого лабораторією.

7. У разі порушення технологічного процесу, виявлення несправностей обладнання, устаткування, пристроїв, засобів захисту та при інших небезпечних та шкідливих виробничих факторах, що загрожують життю і здоров'ю працівників, під час роботи, повідомити завідуючого лабораторією або завідуючого кафедрою.

8. У разі нещасного випадку чи раптового погіршення здоров'я, повідомити про це завідуючого лабораторією, завідуючого кафедрою, звернутися до медичної частини або визвати лікарів на місце. До приїзду лікарів надавати постраждалому першу медичну допомогу.

Вимоги безпеки після закінчення роботи
1. Суворо виконувати послідовність вимикання ЕОТ та додаткових пристроїв згідно з інструкцією по експлуатації ЕОТ.

2. Відключити електричне обладнання від електромережі.

3. Перевірити протипожежний стан приміщень.

4. Вимкнути освітлення (крім чергового).

Вимоги безпеки під час надзвичайних ситуацій

1. Працівники, які обслуговують ЕОТ, повинні бути навчені правилам надання першої медичної допомоги при ураженні електричним струмом та способам гасіння пожежі в приміщеннях, які мають електроустановки.

2. При аварії будь-якого обладнання негайно повідомити про це спеціальну службу.

3. Дозволяється усунення незначних ушкоджень, які не загрожують особистому життю.

4. Для запобігання можливим аваріям слід дотримуватись положень цієї інструкції, користуватись дієздатним обладнанням та інструментом, використовувати захисні пристрої, запобіжники, очисні пристрої, системи) блокування та сигналізації, захисне заземлення, а також дотримуватись технології) проведення робіт.

Перелік нормативно-технічних документів:
1. Закон України "Про охорону праці" 1992р.

2. Кодекс законів про працю в Україні ст. 153-173.

3. ГОСТ 12.0.004-79 ССБТ Організація навчання працюючих безпеці праці.)

4. ГОСТ 12.1.0044-76 ССБТ. Пожежна безпека.

5. Технічні умови з експлуатації приладів.

