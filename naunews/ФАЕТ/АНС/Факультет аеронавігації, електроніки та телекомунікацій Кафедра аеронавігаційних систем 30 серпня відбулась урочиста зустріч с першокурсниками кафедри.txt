Заголовок: 30 серпня відбулась урочиста зустріч с першокурсниками кафедри
Дата: 2021-09-01
URL: https://www.ans.nau.edu.ua/news_290_ua
==================================================
30 серпня колектив кафедри та деканату познайомилися із
студентами-першокурсниками. С привітальним словом до студентів
звернувся завідувач кафедри — Віталій Юрійович Ларін. Декан факультету
аеронавігації, електроніки та телекомунікацій — Сергій Олександрович
Завгородній розповів про особливості навчання в університеті,
стипендіальне забезпечення, академічну мобільність, проживання в
гуртожитках. Гарант освітньої програми “Обслуговування повітряного
руху” Олександр Євгенійович Луппо розкрив перспективи та переваги
професії авіадиспетчера, а також особливо акцентував увагу на
необхідності систематичного та наполегливого опанування теоретичною та
практичною складовими знань  обраної професії в галузі авіаційного
транспорту.

Приємною подією для колективу кафедри та першокурсників став виступ
випускника кафедри Микити Горленка який працює авіадиспетчером в м.
Маастріх (Нідерланди) і наразі  знаходиться у відпустці на
батьківщині. Микита розповів про свій шлях як студента, поступові
етапи працевлаштування в європейських структурах з обслуговування
повітряного руху, а також дав цінні поради щодо навчання.

Віталій Юрійович Ларін розповів про особливості навчання студентів,
які обрали освітні програми “Безпілотні авіаційні комплекси” та
“Системи аеронавігаційного обслуговування”, перспективи
працевлаштування та розвиток галузі авіаційного транспорту.