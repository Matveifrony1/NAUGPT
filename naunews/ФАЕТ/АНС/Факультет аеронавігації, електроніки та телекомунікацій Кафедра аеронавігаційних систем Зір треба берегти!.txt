Заголовок:Зір треба берегти!

Дата: ----------
URL: https://www.ans.nau.edu.ua/eye_ua
==================================================
Зір треба берегти!


Відповідно статистиці, в усьому світі кожний третій погано бачить. Якщо у вас проблеми із зором (близорукість чи далекозорість, косоокість чи стигматизм) і ви не бажаєте з цим миритись, знайте – все у ваших руках! Але не забувайте: зір погіршувався повільно, тому і відновлюватись також буде повільно. Ми говоримо не про хірургічну, лазерну чи контактну корекцію, а про відновлення вашого власного нормального зору природнім шляхом. Щоб погіршити зір, ви трудились не один рік. Саме ви, а не лікар, повинні наполегливо працювати для його виправлення.

Краще вас самих ваші очі ніхто не вбереже. Тому, якщо у вас слабкий зір, обов'язково користуйтеся при роботі окулярами, до того ж правильно підібраними по діоптріях. Дуже важливо також регулювати режим навантажень на очі. Після 40 хвилин роботи - обов'язково 10 хвилин перерви. Під час такої перерви корисно зробити гімнастику для очей. З деякими зоровими проблемами можна успішно впоратися за допомогою спеціальних вправ.

КОМПЛЕКС ВПРАВ ДЛЯ ПОКРАЩЕННЯ ЗОРУ
(рекомендовано до виконання під час перерви між півпарами при виконані занять за комп’ютером)
"Розслаблення"
Щільно закрийте очі й намагайтеся розслабитися. Для виконання цієї вправи варто пригадати будь-які приємні моменти життя. У кожної людини є свої радісні спогади.
"По кругу"
Зробіть кругові рухи відкритими очами: спочатку за годинниковою стрілкою, потім - проти.
"Дізнайся, що поробляє сусід"
Інтенсивно рухайте очами по горизонталі: праворуч-ліворуч, і вертикалі: вгору-вниз.
"Хованки"
Інтенсивно стискайте й розтискайте очі.
"Метелик"
Покліпайте віями часто-часто, тобто поморгайте. Виявляється, що перед монітором очі лінуються і перестають кліпати, а це шкодить вашому зору.
"Вісімка"
Очима плавно опишіть горизонтальну вісімку , або знак нескінченності, максимального розміру у межах обличчя. В одну сторону декілька разів, потім в іншу.
"Темне розслаблення"
Покладіть на закриті очі теплі долоні, пальці схрещені на чолі. Розслабтеся й постарайтеся одержати потемніння в очах.
"Косі очі"
Зведіть очі до носа. Для виконання цієї вправи до перенісся поставте кінчик вказівного пальця й подивіться на нього - тоді очі легко "з'єднаються".
"Близько-Далеко"
Підійдіть до вікна, уважно подивіться на близьку деталь(нею може бути листик дерева, що росте за вікном), потім над обраною деталлю проведіть уявлену пряму лінію, що направлена вдалину, і відведіть свій погляд далеко вперед, намагаючись побачити максимально віддалені предмети.
Правила виконання
Всі вправи, крім останнього, виконуються сидячи, у зручному положенні. Спина - пряма, шия й плечі максимально розслаблені. У вправах, коли очі рухаються у певному напрямку, фіксуйте фінальну точку кожного руху на декілька секунд. Ці вправи варто повторювати не менше 7-10 разів у протилежних напрямках. Вправи можна виконувати в різній послідовності і необмежену кількість разів. Варто вибрати декілька вправ і повторювати їх протягом робочого дня. Така м'язова міні-зарядка особливо необхідна всім, працюючим за комп'ютером. У "комплекс" варто ввести гімнастику шийного відділу - нахиляти голову вперед, вправо-уліво й кругові обертання.

Якщо очі запалились
Причиною запалення може бути що завгодно: косметика, сигаретний дим, різкий запах, дим, випромінювання, яскраві кольори. У таких випадках, для відновлення зору, потрібно дати відпочити очам.

Запалення і ослабленість добре лікують:

- Шматочки льоду на шкіру під очима або холодний рушник;
- Змочіть віки соком свіжого огірка;
- Компрес з ромашки, звичайного чаю.
Крім зарядки навесні й улітку не забувайте про сезонні фрукти й овочі.

Відмінно живлять ослаблені очі:

- Смородина;
- Чорниця;
- Абрикоси;
- Урюк;
- Петрушка, кріп і зелена цибуля.
З напоїв винятково корисні зелений чай, заварені листки й плоди глодини. І, звичайно ж, їжте молоду моркву, заїдаючи її чайною ложкою сметани або рослинного масла.

Матеріал підготовлений студенткою кафедри АНС Тетяною Столярчук.
