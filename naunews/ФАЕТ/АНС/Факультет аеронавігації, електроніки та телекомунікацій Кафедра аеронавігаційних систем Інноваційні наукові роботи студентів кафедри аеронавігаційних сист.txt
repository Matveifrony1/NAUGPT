Заголовок: Інноваційні наукові роботи студентів кафедри
аеронавігаційних систем втілено в сучасну технологічну ланку м. Київ!
Дата: 2020-01-02
URL: https://www.ans.nau.edu.ua/news_256_ua
==================================================
В листопаді 2018 року студенти Коробко Володимир та Городиський Кирило
(освітньо-професійна програма “Безпілотні авіаційні комплекси”), під
керівництвом професора В.Ю. Ларіна почали готувати матеріали
студентської наукової роботи на І тур Всеукраїнського конкурсу
наукових робіт. Вони підготували тези доповідей “Енергоаудит за
допомогою БПЛА” та “Ідентифікація теплових образів з безпілотного
повітряного судна” які доповіли на секції “Аеронавігація” що
проводилася 21-23 листопада 2018 року у рамках науково-технічної
конференції “Проблеми розвитку глобальної системи зв’язку, навігації,
спостереження та організації повітряного руху CNS/ATM”. В квітні 2019
року їх студентська наукова робота під шифром “Безпілотний теплоаудит”
було заслухана на другому фінальному турі. В наукові роботі Володимира
та Кирила було розроблено структуру комплексу, який складається з БПЛА
із встановленим на ньому тепловізійним пристроєм для ідентифікації
аварії тепломагістралі (пориви тепломереж), алгоритм функціонування
оперативного комплексу ранньої фіксації аварії тепломагістралі на базі
БПЛА, а також алгоритми визначення координат аварії та площі
розтікання теплоносія. За рішенням журі вона зайняла призове ІІ місце,
про що в квітні повідомлялося на сайті кафедри  аеронавігаційних
систем.

А у грудні 2019 року джерело масової інформації – сайт видання
Vesti-UA, виклав матеріал під назвою “Дроны над Киевом – спасение
теплосетей или снова деньги на ветер”. Якщо не удаватися до
тональності повідомлення, основна ідея статті полягає у тому, що
відомий провайдер послуг безпілотних авіаційних пристроїв – компанія
Dron-UA реалізувала запропоновану студентами ідею використання
безпілотного літака, оснащеного тепловізором для пошуку та фіксації
аварій тепломагістралей. Для тих хто бажає детальніше ознайомитися із
текстом  статті

А ми ще раз вітаємо Володимира та Кирила з науковою перемогою, та
сподіваємося, що цей приклад спонукатиме інших студентів кафедри з
будь–якої з трьох освітніх програм кафедри – “Системи
аеронавігаційного обслуговування”, “Обслуговування повітряного руху”
та “Безпілотні авіаційні комплекси” до участі у науковій роботі.