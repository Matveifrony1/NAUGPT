Заголовок: Вийшла друком нова книга викладачів кафедрпи АНС "Innovations and Developments in Unmanned Aerial Vehicles"
Дата: 2025-05-19
URL: https://www.ans.nau.edu.ua/news_351_ua
==================================================
Вийшла нова книга «Інновації та розробки в безпілотних літальних апаратах». (Source Title: Innovations and Developments in Unmanned Aerial Vehicles). (Редактор Мохамед Арезк Меллал (Університет М'Хамед Бугара, Алжир), IGI Global Scientific Publishing House (США). Наразі книга процитована БД Скопус.

Книга містить 18 розділів, автори яких з різних країн світу, Алжиру, Туреччини, Індії, В’єтнаму, представили свої дослідження в галузі застосування БПЛА у народному господарстві. БПЛА трансформують галузі, підвищуючи ефективність, безпеку та доступність у таких секторах, як сільське господарство, логістика, оборона та реагування на стихійні лиха. Інновації в конструкції, двигунах та автономності БПЛА відкривають нові можливості, від точного землеробства та інспекції інфраструктури до моніторингу навколишнього середовища та надання екстреної допомоги.

Розділ 17 «Спільне прийняття рішень для оптимального керування різнорідною групою БПЛА для виконання завдань»  (Collaborative Decision-Making for Optimal Control of a Heterogeneous UAV Swarm for Different Missions) підготували науковці з України:
• Тетяна Шмельова (Київський авіаційний інститут, Україна), професор кафедри АНС, ФАЕТ,
• Юлія Сікірда (Українська державна льотна академія, Україна), завідувач кафедри конструкції повітряних суден, авіаційних двигунів та підтримання льотної придатності, УДЛА, Кропивницький,
• Степан Сімченко (Київський авіаційний інститут, Україна) аспірант
• Артем Зеленський (Українська державна льотна академія, Україна) аспірант

Пропонується організувати групові польоти різних типів БПЛА для безпечного, економічного та ефективного одночасного виконання різних завдань у рамках спільної мети. Основною проблемою є відсутність оптимізації рішень і дій групи БПЛА в залежності від поставлених завдань в умовах невизначеності. Розглянуто багатоетапне CDM моделювання з поступовим залученням операторів різних типів БПЛА. Алгоритм CDM був розроблений для інших операторів БПЛА для вибору оптимального рішення в умовах невизначеності. Визначено приклад синтезу моделі CDM для вибору дистанційними пілотами оптимального рішення при моніторингу місцевості, пошуку та виявленні об’єктів, доставці термінових вантажів у разі ускладнення польоту або аварійних ситуацій через погані погодні умови, технічні несправності чи інші загрози.