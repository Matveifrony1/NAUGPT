Заголовок:Співробітництво з Eurocontrol

Дата: ----------
URL: https://www.ans.nau.edu.ua/eurocontrol_ua
==================================================
Після вступу 1 травня 2004 року України до EUROCONTROL (Європейська організація з безпеки аеронавігації) для національної авіаційної спільноти були відкриті додаткові можливості до поглиблення регіональної співпраці у технічній, науковій та освітній галузях. Одним із аспектів такої співпраці є стажування студентів, аспірантів та викладачів Національного авіаційного університету в підрозділах EUROCONTROL.

Набуття Україною статусу члена EUROCONTROL, окрім впровадження міжнародної нормативно-правової бази в галузі організації повітряного руху, надає нашій державі можливість реалізовувати національні інтереси, які будуть враховуватись EUROCONTROL та іншими його членами, стати суб'єктом європейської політики створення "Єдиного Європейського неба", учасником загальноєвропейських програм щодо організації повітряного руху (ОрПР) (ЕАТМР, навчальних програм), фінансових програм Європейського Союзу, пов'язаних з ОрПР тощо.

