Заголовок:День диспетчера

Дата: ----------
URL: https://www.ans.nau.edu.ua/atco_ua
==================================================
День диспетчера

Святкування «Дня диспетчера»

20 жовтня 1961 в Амстердамі була створена Міжнародна федерація асоціацій авіаційних диспетчерів.

Цього року 22 жовтня на кафедрі аеронавігаційних систем відбувся святковий концерт присвячений цій урочистій події, який був підготовлений студентами - майбутніми авіадиспетчерами.

Цікаві сюрпризи підготовили наші студенти.

405 група презентувала настінний годинник з фотографіями викладачів. Є чудове прислів’я «Ми контролюємо час, коли працюємо». Тож побажаємо нашим викладачам і прекрасним студентам контролювати час навіть тоді, коли вони відпочивають!

Група подарувала чудовий торт із літаком на злітно-посадковій смузі та вітальні адреси.


Але, як то кажуть, найкращий подарунок той, що зроблений своїми руками. Під час свята, ми побачили наскільки багато у нас талановитих людей. Вони читали власні вірші про професію диспетчера і про життя інституту.

Під акомпанемент гітари виконали пісню про майбутню професія другий курс.


Приємно здивували глядачів і першокурсники. Вони підготували чудові гумористичні пісні та акторські етюди.


Найдосвідченіші ж учасники цього святкування, група 404 повеселила всіх сценкою "про одну пару студентів кафедри".


Викладачі кафедри теж не залишилися в боргу, вони від чистого серця поздоровили свої студентів і побажали їм наснаги у навчанні і звичайно ж, стати професіоналами у майбутній професії.


Ми віримо, що святкування Дня диспетчера відбулося на славу і всі присутні отримали заряд позитивних емоцій.

Ми щиро вітаємо всіх хто був та є диспетчером і тих хто бажає отримати цю професію зі святом та побажаємо міцного здоров’я, бадьорості , наснаги, оптимізму і сили, щоб ніколи втоми ви не знали і всі літаки додому безпечно повертали!

