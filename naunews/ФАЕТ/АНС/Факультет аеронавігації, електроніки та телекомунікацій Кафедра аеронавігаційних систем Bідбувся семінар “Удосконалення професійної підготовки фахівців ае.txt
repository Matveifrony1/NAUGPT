Заголовок: Bідбувся семінар “Удосконалення професійної підготовки фахівців аеронавігаційної системи”
Дата: 2016-12-12
URL: https://www.ans.nau.edu.ua/news_165_ua
==================================================
12 грудня 2016 року на кафедрі аеронавігаційних систем відбувся семінар “Удосконалення професійної підготовки фахівців аеронавігаційної системи”.

На семінарі, за ініціативою в.о. зав. кафедри, проф. В.Ю. Ларіна  та професора С.В. Павлової розглядалися питання удосконалення підготовки студентів які навчаються на кафедрі за ОР “Магістр”. Враховуючі необхідність підвищення рівня дипломних робіт, поглиблення їх наукової складової, необхідності обов’язкової публікації результатів досліджень магістрів, на семінарі було прийнято рішення про обрання теми та керівника дипломної роботи та початок роботи над темою вже наприкінці першого семестру навчання студентів ОР “Магістр”.

Друге питання семінару – необхідність впровадження в навчальний процес студентів спеціалізації “Системи аеронавігаційного обслуговування” лекційних, лабораторних та практичних занять з мікропроцесорної техніки, спрямованої на використання в існуючих та перспективних бортових, наземних навігаційних пристроях та супутникових навігаційних приладах.

Трете питання семінару – презентація монографії "ПРИЙНЯТТЯ РІШЕНЬ В СОЦІОТЕХНІЧНИХ СИСТЕМАХ” авторів  В. П. Харченко, Т. Ф. Шмельової, Ю. В. Сікірди. У монографії проведено системний аналіз та формалізовано фактори, що впливають на діяльність операторів соціотехнічної системи. Надано детерміновані, стохастичні, нейромережеві, марковські, GERT-моделі прийняття рішень оператором соціотехнічної системи з урахуванням впливу індивідуальних і соціальних факторів з практичними рекомендаціями для розрахунку відповідних моделей. Наведено оцінку впливу факторів внутрішнього та зовнішнього середовища менеджменту авіапідприємства надіяльність операторів соціотехнічної системи. Для науковців, викладачів, докторантів, аспірантів і студентів вищих навчальних закладів.

Монографія була надрукована в рамках міжнародного проекту NetCeng.

Фото з семінару