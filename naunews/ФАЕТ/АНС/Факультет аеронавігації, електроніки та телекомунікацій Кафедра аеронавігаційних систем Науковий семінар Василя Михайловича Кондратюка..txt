Заголовок: Науковий семінар Василя Михайловича Кондратюка.
Дата: 2021-03-01
URL: https://www.ans.nau.edu.ua/news_276_ua
==================================================
25 лютого на кафедрі аеронавігаційних систем відбувся науковий
семінар з розгляду результатів дисертаційної роботи на здобуття
наукового ступеня кандидата технічних наук директора Аерокосмічного
центру В.М. Кондратюка на тему "Методи і алгоритми  прецизійного
визначення місцеположення рухомих об'єктів за сигналами глобальних
навігаційних супутникових систем".

Аерокосмічний центр, який входить до національного надбання України, і
кафедру АНС пов'язує багаторічна спільна праця  з удосконалення
методів, пристроїв та алгоритмів навігаційних визначень на основі
сигналів супутникових навігаційних систем, а також створення
інтегрованих інерційно-супутникових навігаційних систем для
безпілотних літальних апаратів. За участю співробітників центру та
викладачів кафедри виконувалися численні науково-дослідні роботи.
Відповідальним виконавцем в цих роботах був саме Василь Михайлович.
Одноголосним рішенням учасників семінару наукову роботу  В.М.
Кондратюка рекомендовано  представити до спец. ради Д26.062.03 для
захисту.

Колектив кафедри від щирого серця бажає Василю Михайловичу успішного
захисту дисертаційної роботи, яка є підсумовуючим результатом його
багаторічної та складної наукової праці!