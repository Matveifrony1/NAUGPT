Заголовок:Спеціальності і напрями підготовки

Дата: ----------
URL: https://www.ans.nau.edu.ua/entrant_uac_ua
==================================================
Спеціальності і напрями підготовки

Безпілотні авіаційні комплекси
професії - 3144 Дистанційний пілот безпілотного повітряного судна / 3121 Фахівець з інформаційних технологій.
Кафедра аеронавігаційних систем першою в Україні з 2014/2015 навчального року здійснює набір студентів на освітній ступень «Бакалавр» за кваліфікаціями «Фахівець з інформаційних технологій / Оператор наземних засобів керування безпілотним літальним апаратом». С 2022 року в Державний класифікатор професій за ініціативою Національного авіаційного університету введено професію «Дистанційний пілот безпілотного повітряного судна» (підклас 3144). У зв'язку з введенням нової, більш професійно-орієнтованої назви професії, була виключена з класифікатору кваліфікація «Оператор наземних засобів керування безпілотним літальним апаратом».

За допомогою безпілотної авіації стала можливою реалізація нових та модернізація існуючих технологій сучасності. Безпілотні авіаційні системи та комплекси потрібні при захисті сількогосподарських рослинних культур, спостереженні за лісовими масивами, пожежною обстановкою, газо- та нафтопроводами, міським автомобільним трафіком, аеро-фото зніманні, охороні об’єктів і звісно виконанні звичайної авіаційної логістичної функції. Активно використовують БПС в кіно-фото індустрії, індустрії масс-медіа. Ми можемо стверджувати що саме зараз іде активний розвиток сфер застосування безпілотних апаратів. Відкриття освітньо-професійної програми з безпілотних авіаційних комплексів стало можливим завдяки багаторічній науковій праці фахівців кафедри АНС, Аерокосмічного центру НАУ зі створення інтегрованих навігаційних систем безпілотних літальних апаратів. Також важливим позитивним фактором є те, що ми використовуємо власні літальні апарати – БПС, які створені в стінах НАУ відомим в Україні виробником безпілотної техніки НВЦБА «Віраж», фахівці якого задіяні в навчальному процесі. Студенти, майбутні дистанційні пілоти БПС, вивчають аеродинаміку, конструкцію повітряних кораблів, організацію повітряного руху, основи аеронавігації, авіоніку БПЛА, системи автоматичного керування літальними апаратами, програмування мікропроцесорних модулів авіоніки БПЛА, оброблення інформації з БПЛА.

Завдяки отриманим знанням та практичним навичкам наші випускники працюють не тільки як дистанційні пілоти, но і як дизайнери та випробувачі нових зразків безпілотних повітряних суден, приймають участь в розробці бортових систем навігації та управління БПС, розробці компонентів наземних станцій керування польотом БПС.

В жовтні 2022 року було успішно акредитовано освітньо-професійну програму «Безпілотні авіаційні комплекси» освітнього ступеня «Магістр», яка дозволяє отримати професію «Дистанційний пілот безпілотного повітряного судна / Фахівець з геосистемного моніторингу навколишнього середовища»

   