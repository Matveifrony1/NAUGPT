Заголовок: Продовження знайомства професора Волкера з кафедрою
аеронавігаційних систем
Дата: 2021-11-15
URL: https://www.ans.nau.edu.ua/news_294_ua
==================================================
12 жовтня професор Марк Волкер відвідав навчальну лабораторію
безпілотних авіаційних систем, де студенти, які навчаються за
освітньо-професійною програмою “Безпілотні авіаційні комплекси”
проходять ряд дисциплін, пов'язаних із технічним забезпеченням
польотів БПЛА. Внаслідок карантинних обмежень, згідно з наказів
ректора НАУ студенти знаходяться на дистанційній формі проходження
навчальних годин. Доцент кафедри  (за сумісництвом) к.т.н. О.Ю.
Міхацький та професор кафедри Т.Ф. Шмельова продемонстрували Марку
навчальні літаки кафедри, які використовують при проходженні практики
дистанційного пілотування БПЛА. Доцент О.Ю. Міхацький розповів про
технічні засоби передпольотної підготовки, допоміжне наземне та
бортове обладнання, продемонстрував стенди для виконання лабораторних
робіт, відеоапаратуру корисного навантаження навчальних літаків.
Також Марк Волкер, у супроводі проф.  Т.Ф. Шмельової відвідав Інститут
дизайну та ергономіки, де директор інституту В. Свірко ознайомив його
із розробленими в НАУ стандартами України з дизайну та ергономіки
БПЛА.