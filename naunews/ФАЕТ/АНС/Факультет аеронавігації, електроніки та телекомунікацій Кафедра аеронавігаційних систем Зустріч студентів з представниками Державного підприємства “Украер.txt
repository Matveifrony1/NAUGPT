Заголовок: Зустріч студентів з представниками Державного підприємства “Украерорух”
Дата: 2025-03-04
URL: https://www.ans.nau.edu.ua/news_344_ua
==================================================
4 березня відбулась зустріч співробітників Державного підприємства “Украерорух” - начальника служби аеронавігаційної інформації (САІ) Сергія Власова та начальника відділу дизайну аеронавігаційних процедур Володимира Добрянського із студентами четвертого курсу бакалавріата і першого курсу магістратури, які навчаються за освітньо-професійною програмою “Облуговування повітряного руху”. Метою візиту фахівців Державного авіаційного підприємства було ознайомлення студентів із особливістю роботи служби аеронавігаційної інформації, ії місцем в структурі підприємства, а також пошук кандидатів серед студентів випускних курсів ОПП “Облуговування повітряного руху” для роботи в даній службі. Спілкування фахівців із студентами відбулось у позитивному руслі, студенти надали вичерпні відповіді на професійні запитання Сергія та Володимира. Результатом спілкування було запрошення пройти співбесіду вже на Державному підприємстві.

Кафедра аеронавігаційних систем прагне проводити регулярні зустрічі між студентською спільнотою кафедри, навчально-педагогічним складом кафедри і представниками стейкголдерів та роботодавців.