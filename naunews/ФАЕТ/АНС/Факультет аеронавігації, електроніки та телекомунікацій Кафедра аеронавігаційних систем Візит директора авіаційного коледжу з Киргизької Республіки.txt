Заголовок: Візит директора авіаційного коледжу з Киргизької Республіки
Дата: 2017-11-24
URL: https://www.ans.nau.edu.ua/news_201_ua
==================================================
9 листопада Національний авіаційний університет відвідав директор авіаційного коледжу з м. Бишкек (Киргизька Республіка) пан Курманов Улан Есембекович. У ректораті університету з паном Курмановим, під керівництвом проректора з міжнародних зв’язків В.І. Чепіженка, було проведено плідні переговори про співпрацю і можливості з навчання студентів з  Киргизької Республіки на авіаційних спеціальностях університету. Зокрема гість зацікавився спеціалізаціями кафедри аеронавігаційних систем :”Організація повітряного руху”, “Системи аеронавігаційного обслуговування”, “Безпілотні авіаційні комплекси”. Після переговорів у ректораті та підписання угод між університетом та авіаційним коледжем, на запрошення завідувача кафедри В.Ю. Ларіна, пан Курманов відвідав кафедру аеронавігаційних систем.

Гість оглянув аудиторії та спеціалізоване обладнання кафедри, ознайомився з науковою та навчально-методичною документацією та надав високу оцінку якості підготовки майбутніх фахівців аеронавігаційної галузі. Далі, у бесіді із зав. кафедри АНС В.Ю. Ларіним та доцентом кафедри АНС О.Є. Луппо було, більш детально, обговорено особливості співпраці між коледжем та кафедрою.