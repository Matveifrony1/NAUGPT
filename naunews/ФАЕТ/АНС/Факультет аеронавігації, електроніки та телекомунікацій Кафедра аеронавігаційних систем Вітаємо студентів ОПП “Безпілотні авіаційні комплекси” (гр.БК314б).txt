Заголовок: Вітаємо студентів ОПП “Безпілотні авіаційні комплекси”
(гр.БК314б) із завершенням практики дистанційного пілотування БПС
Дата: 2023-06-28
URL: https://www.ans.nau.edu.ua/news_313_ua
==================================================
Студенти групи БК-314б, які навчаються за
освітньо-професійною програмою “Безпілотні авіаційні комплекси”
згідно з робочим планом успішно завершили проходження практики
дистанційного пілотування  безпілотних повітряних суден на одному з
аеродромів Київської області.
Особливістю практики дистанційного пілотування є те, що студенти —
майбутні дистанційні пілоти, мають можливість на практиці опановувати
керуванням різними конструкціями  безпілотних повітряних суден
горизонтального зльоту та посадки — із двигунами як “тягнучого” так і
популярного “штовхаючого” типів. Протягом практичних занять отримують
навички виконання зльоту та посадки з злітно-посадкової смуги,
дистанційного пілотування в режимі візуального контролю на малих
відстанях, а також пілотування на подовжені дистанції з застосуванням
бортової камери.
Протягом практичних занять студенти відпрацьовували операції з
передпольотної підготовки — збирання безпілотного повітряного судна та
перевірка працездатності  його електромеханічних агрегатів; перевірки
рівня заряду акумуляторної  батареї; калібрування бортових сенсорів;
перевірку працездатності наземної станції керування; настроювання
каналу радіозв'язку НСК-БПС;
Післяпольотна частина практичних занять передбачає аналіз даних файлу
бортового журналу та обговорення проблемних питань.