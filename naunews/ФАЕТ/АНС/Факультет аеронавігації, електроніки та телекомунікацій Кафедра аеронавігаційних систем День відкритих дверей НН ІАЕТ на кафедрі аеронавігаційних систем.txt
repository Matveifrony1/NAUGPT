Заголовок: День відкритих дверей НН ІАЕТ на кафедрі аеронавігаційних систем
Дата: 2018-11-14
URL: https://www.ans.nau.edu.ua/news_230_ua
==================================================
10 листопада кафедра зустрічала майбутніх абітурієнтів в  день відкритих дверей НН інституту аеронавігації, електроніки та телекомунікацій.

Учні з авіаційного ліцею, інженерної гімназії та інших навчальних закладів відвідали лабораторію диспетчерських тренажерів, лабораторію супутникових навігаційних систем та лабораторію безпілотних авіаційних комплексів.

Старший викладач В.Б. Семененко розповів про особливості підготовки студентів, які навчаються за освітньо-професійною програмою “Організація повітряного руху”. Потім, в  лабораторії супутникових навігаційних систем, гості почули від професора В.В. Коніна перспективи  розвитку супутникових навігаційних систем та їх застосування у різних галузях діяльності людини. Доцент О.П. Сушич розповів молоді про особливості роботи та переваги навчання за освітньо-професійною програмою “Системи аеронавігаційного обслуговування”.

Наприкінці екскурсії по кафедрі, в лабораторії безпілотних авіаційних комплексів, завідувач кафедри В.Ю. Ларін описав відвідувачам перспективи розвитку безпілотної авіації та переваги навчання за освітньо-професійною програмою “Безпілотні авіаційні комплекси”.

На фото нижче відображено моменти екскурсії в лабораторії супутникових навігаційних систем.