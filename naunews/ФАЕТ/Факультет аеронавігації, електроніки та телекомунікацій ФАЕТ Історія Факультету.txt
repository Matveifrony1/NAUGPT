Заголовок:Історія Факультету

Дата: ----------
URL: https://sites.google.com/npp.nau.edu.ua/faet/%D0%BF%D1%80%D0%BE-%D0%BD%D0%B0%D1%81/%D1%96%D1%81%D1%82%D0%BE%D1%80%D1%96%D1%8F-%D1%84%D0%B0%D0%BA%D1%83%D0%BB%D1%8C%D1%82%D0%B5%D1%82%D1%83
==================================================
Факультет аеронавігації, електроніки та телекомунікацій (далі - ФАЕТ) (Інститут аеронавігації) створено 27 травня 2009 року. Факультет є навчально-науковим підрозділом Національного авіаційного університету, який здійснює підготовку висококваліфікованих фахівців, проводить науково-дослідну і науково-технічну діяльність у галузі аеронавігації, радіотехніки, телекомунікацій, авіоніки, електроніки, систем управління, радіоелектронних пристроїв та систем. Не дивлячись на «малий вік» факультету, історія кафедр, які входять до його нинішнього складу бере свій початок ще з далекого 1962 року. 

__До складу ФАЕТ на початку його створення входило всього 3 випускових кафедри (аеронавігаційних систем, телекомунікаційних систем, авіаційних радіоелектронних комплексів) та кафедра авіаційної англійської мови. В 2010 році було приєднано кафедру авіоніки. А в 2013 році до складу факультету увійшли ще 3 випускових кафедри: електроніки, систем управління літальних апаратів, радіоелектронних пристроїв та систем.

__Найстаршою кафедрою факультету є кафедра електроніки, робототехніки і технологій моніторингу та інтернету речей. Її було створено в 1962 році під назвою «кафедра теоретичних основ радіотехніки». 

__22 квітня 2009 р. – день народження Факультету аеронавігації, електроніки та телекомунікацій та разом з ним – кафедри авіаційної англійської мови.

__Кафедра авіаційної англійської мови створена у відповідь на підвищення міжнародних та національних вимог до мовної підготовки майбутніх фахівців з аеронавігації, зокрема майбутніх фахівців з УПР. Адже за рекомендаціями ІКАО, які були гармонізовані українським законодавством, авіаційні диспетчери повинні вміти вести радіообмін англійською мовою та вміти при необхідності застосовувати у професійній діяльності звичайну англійську мову на високому рівні. Метою створення кафедри є підвищення ефективності управління університету, посилення персональної відповідальності керівників усіх рівнів за наслідки своєї діяльності, створення нових напрямків підготовки фахівців для авіаційної галузі та на виконання рішення вченої ради університету від 22 квітня 2009 р. протокол № 4.